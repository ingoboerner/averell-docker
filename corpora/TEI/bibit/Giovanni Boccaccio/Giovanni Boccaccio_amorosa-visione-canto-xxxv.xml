<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Tu puoi –, rincominciò la donna a dire,</l>
     <l n="2">– veder qui Alessandro, ch'assalio</l>
     <l n="3">il mondo tutto, per velen morire;</l>
    </lg>
    <lg n="2">
     <l n="4">e non esser però il suo disio</l>
     <l n="5">pien, ma più che giammai esser ardente,</l>
     <l n="6">e 'n tale ardor, come vedi, morio.</l>
    </lg>
    <lg n="3">
     <l n="7">Lo qual fu quanto alcun altro possente,</l>
     <l n="8">né però averia questa lasciato,</l>
     <l n="9">che se fosse vivuto, che vilmente</l>
    </lg>
    <lg n="4">
     <l n="10">lui non avesse in infimo voltato</l>
     <l n="11">della sua rota; ma quel che costei</l>
     <l n="12">non fé, morte adempié nel nominato.</l>
    </lg>
    <lg n="5">
     <l n="13">E poi appresso puoi veder colei</l>
     <l n="14">che pugnò con Pallade come stolta,</l>
     <l n="15">ch'ancor del fallo suo par dica omei.</l>
    </lg>
    <lg n="6">
     <l n="16">Come la vedi ancor quivi ravolta</l>
     <l n="17">ne' suo' istracci, in ragnol trasmutata</l>
     <l n="18">fu dalla dea e dal laccio disciolta.</l>
    </lg>
    <lg n="7">
     <l n="19">Tu puoi appresso vedere effigiata</l>
     <l n="20">la sembianza di Dario, la quale</l>
     <l n="21">di leto aspetto in tristo par mutata.</l>
    </lg>
    <lg n="8">
     <l n="22">Oh come poco al presente li vale</l>
     <l n="23">essere stato grande anzi gli è noia</l>
     <l n="24">or che si vede in disperato male.</l>
    </lg>
    <lg n="9">
     <l n="25">Aver puoi già udito quanta gioia</l>
     <l n="26">avesse Niobè de' suoi figliuoli,</l>
     <l n="27">e agual qui pare di dolor si muoia.</l>
    </lg>
    <lg n="10">
     <l n="28">Guarda un poco innanzi, se tu vuoli:</l>
     <l n="29">superba lei potrai quivi vedere</l>
     <l n="30">ancora incerta de' suoi tristi duoli;</l>
    </lg>
    <lg n="11">
     <l n="31">lor poi appresso ad uno ad un cadere</l>
     <l n="32">morti dintorno a lei ancor vedrai,</l>
     <l n="33">per la superbia e suo poco sapere.</l>
    </lg>
    <lg n="12">
     <l n="34">In trista angoscia ed in amari guai</l>
     <l n="35">la vedi quivi ritornata umile,</l>
     <l n="36">sanza suo pro di sé piangendo assai.</l>
    </lg>
    <lg n="13">
     <l n="37">Appresso vedi que' che con sottile</l>
     <l n="38">maestero del padre uscì volando</l>
     <l n="39">del Laberinto, che tenendo vile</l>
    </lg>
    <lg n="14">
     <l n="40">miseramente ciò ch'amaestrando</l>
     <l n="41">il padre gli avea detto, per volare</l>
     <l n="42">troppo alto, in giù, le sue reni spennando,</l>
    </lg>
    <lg n="15">
     <l n="43">ora si cala, e appresso affogare</l>
     <l n="44">più là il vedi ne' salati liti:</l>
     <l n="45">questo avien de' non savi seguitare.</l>
    </lg>
    <lg n="16">
     <l n="46">Riguarda poi più là: vedi smarriti</l>
     <l n="47">il fiero Ciro e Persio; ne' sembianti,</l>
     <l n="48">l'ardir perduto, paiono inviliti.</l>
    </lg>
    <lg n="17">
     <l n="49">Or vedi ancora a mano a man da quanti</l>
     <l n="50">uccelli il corpo di Nabùch è roso,</l>
     <l n="51">temendo il figlio che per tempo avanti,</l>
    </lg>
    <lg n="18">
     <l n="52">surgendo del sepolcro, poderoso</l>
     <l n="53">non ritornasse e lui cacciasse fore</l>
     <l n="54">del regno, dove vivea glorioso.</l>
    </lg>
    <lg n="19">
     <l n="55">Ivi ve' tu ancora il gran romore</l>
     <l n="56">che fanno le figliuole di Piero</l>
     <l n="57">voltate in piche per greve dolore.</l>
    </lg>
    <lg n="20">
     <l n="58">Veggon sanza lor pro ora quel vero</l>
     <l n="59">ch'a lor superbamente s'ocultava</l>
     <l n="60">nel lor parer fallace e non intero –.</l>
    </lg>
    <lg n="21">
     <l n="61">E quivi appresso costei mi mostrava</l>
     <l n="62">Cartagine in ruvina, tutta accesa</l>
     <l n="63">d'ardente fuoco che la divampava.</l>
    </lg>
    <lg n="22">
     <l n="64">Riguardar quella con sembianza offesa</l>
     <l n="65">mi mostrò quella donna Scipione,</l>
     <l n="66">al cui valor non poté far difesa.</l>
    </lg>
    <lg n="23">
     <l n="67">Seguiva con non poca ammirazione</l>
     <l n="68">Anibale, turbato nello aspetto</l>
     <l n="69">o di quella o di sua distruzione.</l>
    </lg>
    <lg n="24">
     <l n="70">In abito dolente e con sospetto</l>
     <l n="71">quivi Asdrubale ancora si vedea,</l>
     <l n="72">col capo basso mirandosi il petto.</l>
    </lg>
    <lg n="25">
     <l n="73">Là similmente veder mi parea</l>
     <l n="74">la struzione della antica cittate</l>
     <l n="75">di Fiesole, la qual tutta cadea.</l>
    </lg>
    <lg n="26">
     <l n="76">Ivi pareva la gran crudeltate</l>
     <l n="77">che 'l pistolese pian sostenne pieno</l>
     <l n="78">di Catellino, le cui opre spiatate</l>
    </lg>
    <lg n="27">
     <l n="79">quasi narrando non verrian mai meno,</l>
     <l n="80">avvegna ch'a ragion posto li fosse</l>
     <l n="81">nella sfrenata bocca cotal freno.</l>
    </lg>
    <lg n="28">
     <l n="82">Vedevanvisi ancora le percosse</l>
     <l n="83">che Mario da Lucio sostenne,</l>
     <l n="84">quando la briga cittadina mosse.</l>
    </lg>
    <lg n="29">
     <l n="85">A' quei così, come a colui n'avenne,</l>
     <l n="86">possa avenir, che nelle città loro</l>
     <l n="87">a suscitar battaglia metton penne,</l>
    </lg>
    <lg n="30">
     <l n="88">lasciando il comun ben per suo lavoro.</l>
    </lg>
   </lg>
  </body>
 </text>
</TEI>