<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCIX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-xcix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCIX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dormendo, un giorno, in sonno mi parea</l>
     <l n="2">quasi pennuto volar verso il cielo</l>
     <l n="3">drieto all'orme di quella, il cui bel velo</l>
     <l n="4">cenere è fatto, e ella è fatta dea.</l>
    </lg>
    <lg n="2">
     <l n="5">Quivi sì vaga e lieta la vedea,</l>
     <l n="6">ch'arder mi parve di più caldo gelo</l>
     <l n="7">ch'io non solea, e dileguarsi il gelo</l>
     <l n="8">ch'in pianto doloroso mi tenea.</l>
    </lg>
    <lg n="3">
     <l n="9">E, guardando, l'angelica figura</l>
     <l n="10">la man distese, come se volesse</l>
     <l n="11">prender la mia; e io mi risvegliai.</l>
    </lg>
    <lg n="4">
     <l n="12">Oh quanta fu la mia disavventura!</l>
     <l n="13">Chi sa, se ella allor preso m'avesse,</l>
     <l n="14">e s'io quaggiù più ritornava mai?</l>
    </lg>
   </lg>
  </body>
 </text>
</TEI>