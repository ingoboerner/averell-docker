<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 35*</title>
    <author>Giovanni Boccaccio</author>
   </titleStmt>
   <extent>
    <measure unit="stanza">9</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-35</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 35*</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 35*</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">S'io potessi di fuor mostrare aperto</l>
     <l n="2">gli orribili martiri,</l>
     <l n="3">ch'io sostegno nel cuor, madonna mia,</l>
     <l n="4">maravigliar fare'vi, e so per certo</l>
     <l n="5">che non senza sospiri</l>
     <l n="6">legger potreste la scrittura pia,</l>
     <l n="7">ripensando sovente ch'a me sia</l>
     <l n="8">convenuto negar quel ch'io più bramo.</l>
     <l n="9">Or più che mai mi chiamo</l>
     <l n="10">nimico di Fortuna e di me stesso,</l>
     <l n="11">fuggendo quel ch'io bramo e ho promesso.</l>
    </lg>
    <lg n="2">
     <l n="12">Non so di cui doler mi debba in prima,</l>
     <l n="13">o del folle disio,</l>
     <l n="14">che tanto stoltamente mi trasporta,</l>
     <l n="15">ponendo mia speranza in quella cima,</l>
     <l n="16">dove mai il poder mio</l>
     <l n="17">salir non può, ché sua virtù nol porta;</l>
     <l n="18">o della ria Fortuna tanto accorta,</l>
     <l n="19">ch'a tutte le mie imprese s'attraversa,</l>
     <l n="20">e 'n fondo mi riversa,</l>
     <l n="21">troncandomi del cuor ogni speranza,</l>
     <l n="22">ch'a mia beata vita dié sostanza.</l>
    </lg>
    <lg n="3">
     <l n="23">Ella ha ver me quegli animi infiammati,</l>
     <l n="24">non ragionevolmente,</l>
     <l n="25">ch'a mio fallir dovriano essere scudi,</l>
     <l n="26">e poi dall'altra parte ha stimolati,</l>
     <l n="27">con atto irriverente,</l>
     <l n="28">i rustici insensati, alpestri e rudi,</l>
     <l n="29">per false conietture e segni nudi</l>
     <l n="30">di ciascun verisimil fondamento;</l>
     <l n="31">onde, s'i' mi spavento</l>
     <l n="32">dal luogo dove Amor m'invita e mostra,</l>
     <l n="33">il fo per conservar la fama vostra.</l>
    </lg>
    <lg n="4">
     <l n="34">E non crediate che viltà di cuore</l>
     <l n="35">a questo punto m'abbia</l>
     <l n="36">dal voler primo indietro risospinto:</l>
     <l n="37">ché se 'l furor, ch'è dentro, così fore</l>
     <l n="38">mostrasse la sua rabbia,</l>
     <l n="39">ciascun di noi l'infamia avrebbe tinto;</l>
     <l n="40">ma 'l fren della ragion in questo ha vinto,</l>
     <l n="41">ché la 'ngiuria e l'amor non m'ha commosso,</l>
     <l n="42">e ben sostegno addosso</l>
     <l n="43">d'ambedue queste cose tanto incarco,</l>
     <l n="44">ch'ha troppo teso e presso rotto l'arco.</l>
    </lg>
    <lg n="5">
     <l n="45">La vile e bassa condizion di quelli,</l>
     <l n="46">che sottoposti sono,</l>
     <l n="47">sempre contro a' maggior d'invidia accende,</l>
     <l n="48">e falli calcitrando esser ribelli</l>
     <l n="49">al magnifico trono</l>
     <l n="50">di quel Signor, che le sue grazie spende</l>
     <l n="51">diversamente quanto si distende</l>
     <l n="52">del suo voler l'ineffabile avviso.</l>
     <l n="53">Dunque mirando fiso,</l>
     <l n="54">qui nuoce invidia, e non altro rispetto,</l>
     <l n="55">che contro al suo maggior move il suggetto.</l>
    </lg>
    <lg n="6">
     <l n="56">L'ardentissimo fuoco, ond'io sfavillo</l>
     <l n="57">parole sì cocenti,</l>
     <l n="58">e la turbida nebbia degli sdegni,</l>
     <l n="59">che del mio petto sereno e tranquillo</l>
     <l n="60">ha mossi tanti venti</l>
     <l n="61">di sospir gravi e fatti gli occhi pregni,</l>
     <l n="62">non m'è sì duro, ch'agguagliar convegni</l>
     <l n="63">a quel ch'i' ho di voi pe' grandi errori,</l>
     <l n="64">che' vostri servidori</l>
     <l n="65">con tanta irriverenza hanno commessi</l>
     <l n="66">di parole e di fatti troppo espressi.</l>
    </lg>
    <lg n="7">
     <l n="67">Non perciò dico che vostra clemenza</l>
     <l n="68">si turbi o si commova</l>
     <l n="69">contro del lor fallire a far vendetta;</l>
     <l n="70">ma con dolcezza loro sconoscenza</l>
     <l n="71">domar sia vostra prova,</l>
     <l n="72">che tanto eccesso più non si commetta;</l>
     <l n="73">sicché la vostra fama pura e netta</l>
     <l n="74">per lor falsi sospetti non offuschi:</l>
     <l n="75">se sono in vista luschi</l>
     <l n="76">chi ha due occhi non voglian guardare,</l>
     <l n="77">ché saria cosa da non comportare.</l>
    </lg>
    <lg n="8">
     <l n="78">Fortuna cogli ostacoli nocivi</l>
     <l n="79">potrà ben dipartire</l>
     <l n="80">la corporal presenza spesse volte;</l>
     <l n="81">ma perché suo poder tutto sia quivi,</l>
     <l n="82">non potrà conseguire</l>
     <l n="83">che l'anime congiunte sian disciolte.</l>
     <l n="84">Or per non abbondar parole molte,</l>
     <l n="85">priego, s'a voi mio priego è nel cospetto,</l>
     <l n="86">che ciascun fatto o detto</l>
     <l n="87">contra di voi 'nfin qui dimentichiate,</l>
     <l n="88">e me per vostro servo sempre abbiate.</l>
    </lg>
    <lg n="9">
     <l n="89">Va, canzon mia, dove que' che ti manda</l>
     <l n="90">più tosto andar vorrebbe,</l>
     <l n="91">ma 'l suo andar sì giusto non sarebbe.</l>
    </lg>
   </lg>
  </body>
 </text>
</TEI>