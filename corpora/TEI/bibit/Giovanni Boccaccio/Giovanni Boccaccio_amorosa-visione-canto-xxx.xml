<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Volendo porre fine al recitare,</l>
     <l n="2">ch'a tutto dir troppo lungo saria,</l>
     <l n="3">tanto più ch'io non dico ancor vi pare,</l>
    </lg>
    <lg n="2">
     <l n="4">a quella donna graziosa e pia</l>
     <l n="5">che dentro alla gran porta principale</l>
     <l n="6">col suo dolce parlar mi mise pria,</l>
    </lg>
    <lg n="3">
     <l n="7">lei mirando, volta'mi: – Oh quanto vale –</l>
     <l n="8">dicendo, – aver vedute queste cose</l>
     <l n="9">che diciavate ch'eran tanto male!</l>
    </lg>
    <lg n="4">
     <l n="10">Or come si porria più valorose,</l>
     <l n="11">che queste sien, giammai per nullo avere</l>
     <l n="12">o pensare o udir più maravigliose? –.</l>
    </lg>
    <lg n="5">
     <l n="13">Rispose allor colei: – Parte vedere</l>
     <l n="14">quel ben che tu cercavi qui dipinto,</l>
     <l n="15">ché son cose fallaci e fuor di vere?</l>
    </lg>
    <lg n="6">
     <l n="16">E' mi par pur che tal vista sospinto</l>
     <l n="17">t'abbia in falsa oppinion la mente,</l>
     <l n="18">ed ogni altro dovuto ne sia stinto.</l>
    </lg>
    <lg n="7">
     <l n="19">Adunque torna in te debitamente:</l>
     <l n="20">ricorditi che morte col dubioso</l>
     <l n="21">colpo già vinse tutta questa gente.</l>
    </lg>
    <lg n="8">
     <l n="22">Ver è ch'alcun più ch'altro valoroso</l>
     <l n="23">meritò fama, ma se 'l mondo dura</l>
     <l n="24">e' perirà il suo nome glorioso.</l>
    </lg>
    <lg n="9">
     <l n="25">E questa simigliante alla verdura</l>
     <l n="26">che vi porge Ariete, che vegnendo</l>
     <l n="27">poi Libra appresso seccando l'oscura.</l>
    </lg>
    <lg n="10">
     <l n="28">Nullo altro ben si dee andar caendo</l>
     <l n="29">che quello ove ci mena la via stretta,</l>
     <l n="30">dove entrar non volesti qua correndo.</l>
    </lg>
    <lg n="11">
     <l n="31">Deh, quanto quello a' più savi diletta,</l>
     <l n="32">grazioso ed etterno! ed io il ti dissi</l>
     <l n="33">quando d'entrar pur qui avesti fretta.</l>
    </lg>
    <lg n="12">
     <l n="34">Or dunque fa che più non stieno fissi</l>
     <l n="35">gli occhi a cotal piacer: ché se tu bene</l>
     <l n="36">quel ch'egli è con dritto occhio scoprissi,</l>
    </lg>
    <lg n="13">
     <l n="37">aperto ti saria che 'n gravi pene</l>
     <l n="38">vive e dimora chiunque ha speranza</l>
     <l n="39">non saviamente, e a cotai cose tene.</l>
    </lg>
    <lg n="14">
     <l n="40">Tu t'abagli te stesso in falsa erranza</l>
     <l n="41">con falso immaginar, per le presenti</l>
     <l n="42">cose che son di famosa mostranza.</l>
    </lg>
    <lg n="15">
     <l n="43">Ed io, acciò che' vani avedimenti</l>
     <l n="44">cacci da te, vo' che mi segui alquanto;</l>
     <l n="45">e mosterrotti contro a quel ch'or senti,</l>
    </lg>
    <lg n="16">
     <l n="46">mostrandoti la gioia e 'l lieto canto</l>
     <l n="47">de' tristi, che 'n ta' cose ebber già fede,</l>
     <l n="48">mutarsi in brieve in doloroso pianto.</l>
    </lg>
    <lg n="17">
     <l n="49">Potrai veder colei, in cui si crede</l>
     <l n="50">essere ogni poter ne' ben mondani,</l>
     <l n="51">quanto arrogante a suo mestier provede,</l>
    </lg>
    <lg n="18">
     <l n="52">or dando a questo, or ritornando vani</l>
     <l n="53">ciò che diede a quell'altro, molestando</l>
     <l n="54">in cotal guisa l'intelletti umani.</l>
    </lg>
    <lg n="19">
     <l n="55">Per quel potrai veder vero, pensando</l>
     <l n="56">quanto sia van quel ben che' vostri petti</l>
     <l n="57">va sanza ragion nulla stimolando;</l>
    </lg>
    <lg n="20">
     <l n="58">onde, seguendo que' beni imperfetti</l>
     <l n="59">con cieca mente, morendo perdete</l>
     <l n="60">il potere acquistare poi i perfetti.</l>
    </lg>
    <lg n="21">
     <l n="61">In tal disio mai non si sazia sete:</l>
     <l n="62">dunque a quel ben, che sempre altrui tien sazio</l>
     <l n="63">e per cui acquistar nati ci sete,</l>
    </lg>
    <lg n="22">
     <l n="64">dovrebbe ognuno, mentre ch'egli ha spazio,</l>
     <l n="65">affannarsi ad avere. Omai andiamo,</l>
     <l n="66">ché già il luminoso e gran topazio</l>
    </lg>
    <lg n="23">
     <l n="67">in sulla seconda ora esser veggiamo</l>
     <l n="68">già sopra l'orizonte, ed il cammino</l>
     <l n="69">è lungo al poco spazio che abbiamo.</l>
    </lg>
    <lg n="24">
     <l n="70">Ma io spero che 'l voler divino</l>
     <l n="71">ne farà grazia, ed io così li cheggio,</l>
     <l n="72">ched e' non ci fallisca punto infino</l>
    </lg>
    <lg n="25">
     <l n="73">entrati sarem là, ove quel seggio</l>
     <l n="74">del perfetto riposo è stabilito</l>
     <l n="75">per que' che non disian d'aver peggio –.</l>
    </lg>
    <lg n="26">
     <l n="76">Poi ch'io ebbi sì parlare udito</l>
     <l n="77">a quella donna, io le rispuosi: – Andate,</l>
     <l n="78">nullo mio passo fia da voi partito.</l>
    </lg>
    <lg n="27">
     <l n="79">In questo sol vi priego che m'atiate,</l>
     <l n="80">che là dove 'l disio mi trasportasse</l>
     <l n="81">contra vostro piacer, mi correggiate –.</l>
    </lg>
    <lg n="28">
     <l n="82">Ella mostrò negli atti ch'accettasse</l>
     <l n="83">la mia domanda, e mossesi e rivolta</l>
     <l n="84">mi disse allora ch'io la seguitasse.</l>
    </lg>
    <lg n="29">
     <l n="85">Tutti e tre insieme, avvegna che con molta</l>
     <l n="86">fatica, la seguimmo, e la cagione</l>
     <l n="87">fu perché quistionammo alcuna volta</l>
    </lg>
    <lg n="30">
     <l n="88">a non voler seguir sua mostrazione.</l>
    </lg>
   </lg>
  </body>
 </text>
</TEI>