<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE SECONDA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">143</measure>
    <measure unit="line">1144</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE SECONDA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE SECONDA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Standosi in cotal guisa un dì soletto</l>
     <l n="2">nella camera sua Troiol pensoso,</l>
     <l n="3">vi sopravvenne un troian giovinetto</l>
     <l n="4">d'alto legnaggio e molto coraggioso;</l>
     <l n="5">il qual veggendo lui sopra il suo letto</l>
     <l n="6">giacer disteso e tutto lacrimoso,</l>
     <l n="7">— Che è questo — gridò — amico caro?</l>
     <l n="8">Hatti già così vinto il tempo amaro? —</l>
    </lg>
    <lg n="2">
     <l n="9">— Pandaro, — disse Troiol — qual fortuna</l>
     <l n="10">t'ha qui guidato a vedermi languire?</l>
     <l n="11">Se la nostra amistà ha forza alcuna,</l>
     <l n="12">piacciati quinci doverti partire,</l>
     <l n="13">ch'io so che grave più ch'altra nessuna</l>
     <l n="14">cosa ti fora il vedermi morire;</l>
     <l n="15">ed io non son per più istare in vita,</l>
     <l n="16">tant'è la mia virtù vinta e smarrita.</l>
    </lg>
    <lg n="3">
     <l n="17">Né creder tu che l'assediata Troia,</l>
     <l n="18">o d'arme affanno, od alcuna paura</l>
     <l n="19">cagion mi sia della presente noia;</l>
     <l n="20">quest'è tra l'altre la mia minor cura.</l>
     <l n="21">Altro mi strigne a pur voler ch'i' moia,</l>
     <l n="22">dond'io mi dolgo per la mia sciagura;</l>
     <l n="23">che ciò si sia non ten curare, amico,</l>
     <l n="24">ch'i' 'l taccio per lo meglio e nol ti dico. —</l>
    </lg>
    <lg n="4">
     <l n="25">Di Pandar crebbe allora la pietate</l>
     <l n="26">ed il disio di ciò voler sapere.</l>
     <l n="27">Ond'el seguì: — Se la nostra amistate,</l>
     <l n="28">come soleva, t'è ora in piacere,</l>
     <l n="29">discopri a me qual sia la crudeltate</l>
     <l n="30">che di morir ti fa tanto calere;</l>
     <l n="31">ch'atto non è d'amico, alcuna cosa</l>
     <l n="32">al suo amico ritener nascosa.</l>
    </lg>
    <lg n="5">
     <l n="33">Io vo' con teco patir queste pene,</l>
     <l n="34">se dar non posso a tua noia conforto,</l>
     <l n="35">perciocché all'amico si convene</l>
     <l n="36">ogni cosa partir, noia e diporto;</l>
     <l n="37">ed io mi credo che tu sappi bene</l>
     <l n="38">s'i' t'ho amato a diritto ed a torto,</l>
     <l n="39">e s'io farei per te ogni gran fatto,</l>
     <l n="40">e fosse che volesse, od in che atto. —</l>
    </lg>
    <lg n="6">
     <l n="41">Troiolo trasse allora un gran sospiro</l>
     <l n="42">e disse: — Pandar, poscia che ti piace</l>
     <l n="43">pur di voler sentire il mio martiro,</l>
     <l n="44">dirotti brievemente che mi sface;</l>
     <l n="45">non perch'io speri che al mio disiro</l>
     <l n="46">per te si possa porre fine o pace,</l>
     <l n="47">ma sol per soddisfare al tuo gran priego,</l>
     <l n="48">al qual non so com'io mi metta al niego.</l>
    </lg>
    <lg n="7">
     <l n="49">Amore, incontro al qual chi si difende</l>
     <l n="50">più tosto pere ed adopera invano,</l>
     <l n="51">d'un piacer vago tanto il cor m'accende,</l>
     <l n="52">ch'io n'ho per quel da me fatto lontano</l>
     <l n="53">ciaschedun altro, e questo sì m'offende</l>
     <l n="54">come tu puoi veder, che la mia mano</l>
     <l n="55">appena mille volte ho temperata,</l>
     <l n="56">ch'ella non m'abbia la vita levata.</l>
    </lg>
    <lg n="8">
     <l n="57">Bastiti questo, caro amico mio,</l>
     <l n="58">sentir de' miei dolor, li quai giammai</l>
     <l n="59">più non scoversi; e priegoti per Dio,</l>
     <l n="60">s'alcuna fede al nostro amor tu hai,</l>
     <l n="61">ch'ad altri non discovra tal disio,</l>
     <l n="62">ché noia men poria seguire assai.</l>
     <l n="63">Tu sai quel c'hai voluto; vanne, e lascia</l>
     <l n="64">qui me combatter colla mia ambascia. —</l>
    </lg>
    <lg n="9">
     <l n="65">— Oh, — disse Pandar — com'hai tu potuto</l>
     <l n="66">tenermi tanto tal foco nascoso?</l>
     <l n="67">ché t'avrei dato consiglio od aiuto,</l>
     <l n="68">e trovato alcun modo al tuo riposo. —</l>
     <l n="69">A cui Troiolo disse: — Come avuto</l>
     <l n="70">da te l'avrei, che sempre te doglioso</l>
     <l n="71">per amor vidi, e non ten sai atare?</l>
     <l n="72">Me, dunque, come credi soddisfare? —</l>
    </lg>
    <lg n="10">
     <l n="73">Pandaro disse: — Troiolo, i' conosco</l>
     <l n="74">che tu di' 'l ver, ma spesse volte avvene</l>
     <l n="75">che quei che sé non sa guardar dal tosco,</l>
     <l n="76">altrui per buon consiglio salvo tene,</l>
     <l n="77">e già veduto s'è andare il losco</l>
     <l n="78">dove l'alluminato non va bene;</l>
     <l n="79">e benché l'uom non prenda buon consiglio</l>
     <l n="80">donar lo puote nell'altrui periglio.</l>
    </lg>
    <lg n="11">
     <l n="81">Io ho amato sventuratamente</l>
     <l n="82">ed amo ancora per lo mio peccato;</l>
     <l n="83">e ciò avvien perché celatamente</l>
     <l n="84">non ho, sì come tu, altrui amato.</l>
     <l n="85">Sarà che Dio vorrà ultimamente:</l>
     <l n="86">l'amore ch'io t'ho sempre mai portato,</l>
     <l n="87">ti porto e porterò, né giammai fia</l>
     <l n="88">chi sappia che da te detto mi sia.</l>
    </lg>
    <lg n="12">
     <l n="89">Però ti rendi, amico mio, sicuro</l>
     <l n="90">di me, e dimmi chi ti sia cagione</l>
     <l n="91">di questo viver sì noioso e duro,</l>
     <l n="92">né temer mai di mia riprensione</l>
     <l n="93">d'amor, perciocché quei che savi furo</l>
     <l n="94">ne dichiarar, con lor savio sermone,</l>
     <l n="95">ch'amor di cuor non potea esser tolto</l>
     <l n="96">se non da sé per lungo tempo sciolto.</l>
    </lg>
    <lg n="13">
     <l n="97">Lascia l'angoscia tua, lascia i sospiri</l>
     <l n="98">e ragionando mitiga il dolore,</l>
     <l n="99">ché sì faccendo passano i martiri,</l>
     <l n="100">e molto ancora menoma l'ardore</l>
     <l n="101">quando compagni in simili disiri</l>
     <l n="102">colui si vede il quale è amadore;</l>
     <l n="103">ed io, come tu sai, oltre mia voglia</l>
     <l n="104">amo, né men può trar crescer di doglia.</l>
    </lg>
    <lg n="14">
     <l n="105">Forse fia tal colei che ti tormenta,</l>
     <l n="106">che 'n tuo piacer potrò oprare assai,</l>
     <l n="107">ed io farei la tua voglia contenta,</l>
     <l n="108">se io potessi, più ch'io non fei mai</l>
     <l n="109">la mia; tu il vedrai, purché io senta</l>
     <l n="110">chi sia colei per cui questa pena hai.</l>
     <l n="111">Leva su, non giacer, pensa che meco</l>
     <l n="112">ragionar puoi come con esso teco. —</l>
    </lg>
    <lg n="15">
     <l n="113">Istette alquanto Troiolo sospeso,</l>
     <l n="114">e dopo il trarre d'un sospiro amaro,</l>
     <l n="115">e di rossor nel viso tutto acceso</l>
     <l n="116">per vergogna, rispose: — Amico caro,</l>
     <l n="117">cagione assai onesta m'ha difeso</l>
     <l n="118">di farti il mio amor palese e chiaro,</l>
     <l n="119">perciocché quella che qui m'ha condotto,</l>
     <l n="120">è tua parente. — E più non fece motto.</l>
    </lg>
    <lg n="16">
     <l n="121">E sopra il letto ricadde supino,</l>
     <l n="122">piangendo forte e nascondendo il viso.</l>
     <l n="123">A cui Pandaro disse: — Amico fino,</l>
     <l n="124">poca fidanza t'ha nel petto miso</l>
     <l n="125">cotal sospetto; orsù, lascia 'l tapino</l>
     <l n="126">pianto che fai, ché, s'io non sia ucciso,</l>
     <l n="127">se quella ch'ami fosse mia sorella,</l>
     <l n="128">al mio poter, avrai tuo piacer d'ella.</l>
    </lg>
    <lg n="17">
     <l n="129">Leva su, dimmi, dì chi è costei,</l>
     <l n="130">dimmi, dì tosto, sì ch'io veggia via</l>
     <l n="131">al tuo conforto, ch'altro non vorrei.</l>
     <l n="132">È ella donna che sia 'n casa mia?</l>
     <l n="133">Deh, dilmi tosto, ché, s'ell'è colei</l>
     <l n="134">ch'io vo meco pensando ch'ella sia,</l>
     <l n="135">non credo che trapassi il giorno sesto,</l>
     <l n="136">ch'io ti trarrò di stato sì molesto. —</l>
    </lg>
    <lg n="18">
     <l n="137">Troiolo a questo nulla rispondea,</l>
     <l n="138">ma ciascuna ora più 'l viso turava;</l>
     <l n="139">e pure udendo ciò che promettea</l>
     <l n="140">Pandaro, seco alquanto più sperava,</l>
     <l n="141">e volea dire e poi si ritenea,</l>
     <l n="142">tanto d'aprirlo a lui si vergognava;</l>
     <l n="143">ma stimolandol Pandaro, si volse</l>
     <l n="144">ver lui piangendo, e ta' parole sciolse:</l>
    </lg>
    <lg n="19">
     <l n="145">— Pandaro mio, io vorrei esser morto,</l>
     <l n="146">pensando a quel ch'amore m'ha sospinto,</l>
     <l n="147">e s'io potessi, sanza farti torto,</l>
     <l n="148">celarlo, già non men sarei infinto;</l>
     <l n="149">ma più non posso, e se tu se' accorto</l>
     <l n="150">sì come suo', veder puoi che distinto</l>
     <l n="151">Amor non ha qual uom ami per legge,</l>
     <l n="152">fuor che colei cui l'appetito elegge.</l>
    </lg>
    <lg n="20">
     <l n="153">Altri, come tu sai, aman le suore,</l>
     <l n="154">e le suore i fratelli, e le figliuole</l>
     <l n="155">talvolta i padri, e' suoceri le nuore,</l>
     <l n="156">le matrigne i figliastri talor suole</l>
     <l n="157">anche avvenir; ma me ha preso Amore</l>
     <l n="158">per tua cugina, il che forte mi duole:</l>
     <l n="159">io dico per Criseida. — E questo detto,</l>
     <l n="160">boccon piangendo ricadde in sul letto.</l>
    </lg>
    <lg n="21">
     <l n="161">Come Pandaro udì colei nomare,</l>
     <l n="162">così ridendo disse: — Amico mio,</l>
     <l n="163">per Dio ti priego, non ti sconfortare.</l>
     <l n="164">Amore ha posto in parte il tuo disio,</l>
     <l n="165">tal che el nol potea meglio allogare,</l>
     <l n="166">perch'ella il val veracemente, s'io</l>
     <l n="167">m'intendo di costumi, o di grandezza</l>
     <l n="168">d'animo, o di valore o di bellezza.</l>
    </lg>
    <lg n="22">
     <l n="169">Nulla donna fu mai più valorosa,</l>
     <l n="170">nulla ne fu più lieta e più parlante,</l>
     <l n="171">nulla più da gradir né più graziosa,</l>
     <l n="172">nulla di maggiore animo tra quante</l>
     <l n="173">ne furon mai; né è sì alta cosa</l>
     <l n="174">ch'ella non imprendesse tanto avante</l>
     <l n="175">quanto alcun re, e che 'l cor non le desse</l>
     <l n="176">di trarla a fine, sol che si potesse.</l>
    </lg>
    <lg n="23">
     <l n="177">Solo una cosa alquanto a te molesta</l>
     <l n="178">ha mia cugina in sé oltre alle dette,</l>
     <l n="179">che ella è più che altra donna onesta,</l>
     <l n="180">e più d'amore ha le cose dispette;</l>
     <l n="181">ma s'altro non ci noia, credo a questa</l>
     <l n="182">troverò modo con mie parolette</l>
     <l n="183">qual ti bisogna. Possi tu soffrire,</l>
     <l n="184">ben raffrenando il tuo caldo disire.</l>
    </lg>
    <lg n="24">
     <l n="185">Ben puoi dunque veder ch'Amor t'ha posto</l>
     <l n="186">in loco degno della tua virtute;</l>
     <l n="187">sta' dunque fermo nell'alto proposto</l>
     <l n="188">e bene spera della tua salute,</l>
     <l n="189">la quale io credo che seguirà tosto</l>
     <l n="190">se tu col pianto tuo non la rifiute.</l>
     <l n="191">Tu sei di lei ed ella di te degno,</l>
     <l n="192">ed io ci adoprerò tutto 'l mio 'ngegno.</l>
    </lg>
    <lg n="25">
     <l n="193">Né creder, Troiol, ch'io non veggia bene</l>
     <l n="194">non convenirsi a donna valorosa</l>
     <l n="195">sì fatti amori, e quel ch'ancor ne vene</l>
     <l n="196">ed a lei ed a' suoi, se cotal cosa</l>
     <l n="197">alla bocca del vulgo mai pervene;</l>
     <l n="198">ché, per follia di noi, vituperosa</l>
     <l n="199">è divenuta, dove esser dovea</l>
     <l n="200">onor, dappoi per amor si facea.</l>
    </lg>
    <lg n="26">
     <l n="201">Ma perciocché 'l disio s'è impedito</l>
     <l n="202">all'operare, e tutto simigliante</l>
     <l n="203">non conosciuto, parmi per partito</l>
     <l n="204">poter pigliar, che ciaschedun amante</l>
     <l n="205">possa seguir il suo alto appetito,</l>
     <l n="206">sol che sia savio in fatto ed in sembiante,</l>
     <l n="207">sanza vergogna alcuna di coloro</l>
     <l n="208">a cui tien la vergogna e l'onor loro.</l>
    </lg>
    <lg n="27">
     <l n="209">Io credo certo ch'ogni donna in voglia</l>
     <l n="210">vive amorosa, e null'altro l'affrena</l>
     <l n="211">che tema di vergogna; e s'a tal doglia</l>
     <l n="212">onestamente medicina piena</l>
     <l n="213">si può donar, folle è chi non la spoglia</l>
     <l n="214">e poco parmi le cuoca la pena.</l>
     <l n="215">La mia cugina è vedova e disia,</l>
     <l n="216">e se 'l negasse non gliel crederia.</l>
    </lg>
    <lg n="28">
     <l n="217">Per che, sentendo te saggio ed accorto,</l>
     <l n="218">a lei e ad amendue posso piacere,</l>
     <l n="219">ed a ciascun donar pari conforto,</l>
     <l n="220">poscia ch'occulto il dobbiate tenere,</l>
     <l n="221">e fia come non fosse; e farei torto,</l>
     <l n="222">se 'n ciò non ne facessi il mio potere</l>
     <l n="223">in tuo servigio; e tu sii savio poi,</l>
     <l n="224">in tener chiusa tale opera altrui. —</l>
    </lg>
    <lg n="29">
     <l n="225">Udiva Troiol Pandaro contento</l>
     <l n="226">sì nella mente, ch'esser gli parea</l>
     <l n="227">quasi già fuor di tutto il suo tormento,</l>
     <l n="228">e più nel suo amor si raccendea;</l>
     <l n="229">ma poi ch'alquanto stato fu attento,</l>
     <l n="230">a Pandaro si volse e gli dicea:</l>
     <l n="231">— Io credo ciò che tu di' di costei,</l>
     <l n="232">e troppo ne par più agli occhi miei.</l>
    </lg>
    <lg n="30">
     <l n="233">Ma come mancherà per ciò l'ardore</l>
     <l n="234">ch'io porto dentro, che non vidi mai</l>
     <l n="235">ch'ella s'accorgesse del mio amore?</l>
     <l n="236">Ella nol crederà se tu 'l dirai;</l>
     <l n="237">poi, per tema di te, questo furore</l>
     <l n="238">biasimerà, e niente farai.</l>
     <l n="239">E se nel cor l'avesse, per mostrarti</l>
     <l n="240">d'essere onesta, non vorrà 'scoltarti.</l>
    </lg>
    <lg n="31">
     <l n="241">Ed oltre a questo, Pandar, non vorria</l>
     <l n="242">che tu credessi che io desiassi</l>
     <l n="243">di cotal donna alcuna villania.</l>
     <l n="244">Che e' le fosse a grado ch'io l'amassi</l>
     <l n="245">solamente vorrei: questo mi fia</l>
     <l n="246">sovrana grazia se io la 'mpetrassi.</l>
     <l n="247">Di questo cerca, e più non ti dimando. —</l>
     <l n="248">Poi bassò 'l viso alquanto vergognando.</l>
    </lg>
    <lg n="32">
     <l n="249">A cui, ridendo, Pandaro rispose:</l>
     <l n="250">— Niente nuoce ciò che tu ragioni.</l>
     <l n="251">Lascia far me, ché le fiamme amorose</l>
     <l n="252">ho per le mani e sì fatti sermoni,</l>
     <l n="253">e seppi già recar più alte cose</l>
     <l n="254">al fine suo con nuove condizioni.</l>
     <l n="255">Questa fatica tutta sarà mia,</l>
     <l n="256">e 'l dolce fine voglio che tuo sia. —</l>
    </lg>
    <lg n="33">
     <l n="257">Troiolo destro si gittò in terra</l>
     <l n="258">del letto, lui abbracciando e basciando,</l>
     <l n="259">giurando appresso che la greca guerra</l>
     <l n="260">vincer nulla sariegli triunfando,</l>
     <l n="261">a petto a questo ardor che tanto 'l serra:</l>
     <l n="262">— Pandaro mio, io mi ti raccomando,</l>
     <l n="263">tu savio, tu amico, tu sai tutto</l>
     <l n="264">ciò che bisogna a dar fine al mio lutto. —</l>
    </lg>
    <lg n="34">
     <l n="265">Pandaro disioso di servire</l>
     <l n="266">il giovinetto, il quale e' molto amava,</l>
     <l n="267">lasciato lui dove gli piacque gire,</l>
     <l n="268">sen gì ver dove Criseida stava;</l>
     <l n="269">la qual, veggendo lui a sé venire,</l>
     <l n="270">levata in piè, di lungi il salutava,</l>
     <l n="271">e Pandar lei, cui per la man pigliata</l>
     <l n="272">in una loggia seco l'ha menata.</l>
    </lg>
    <lg n="35">
     <l n="273">Quivi con risa e con dolci parole,</l>
     <l n="274">con lieti motti e con ragionamenti</l>
     <l n="275">parentevoli assai, sì come suole</l>
     <l n="276">farsi talvolta tra congiunte genti,</l>
     <l n="277">si stette alquanto come quei che vuole</l>
     <l n="278">al suo proposto, con nuovi argomenti,</l>
     <l n="279">venir, se el potrà, e nel bel viso</l>
     <l n="280">cominciò forte a riguardarla fiso.</l>
    </lg>
    <lg n="36">
     <l n="281">Criseida che il vide, sorridendo</l>
     <l n="282">disse: — Cugin, non mi vedesti mai</l>
     <l n="283">che tu mi vai così mente tegnendo? —</l>
     <l n="284">A cui rispose Pandaro: — Ben sai</l>
     <l n="285">ch'i' t'ho veduta e di vedere intendo,</l>
     <l n="286">ma tu mi par più che l'usato assai</l>
     <l n="287">bella ed hai più di che lodare Iddio</l>
     <l n="288">che altra bella donna, al parer mio.</l>
    </lg>
    <lg n="37">
     <l n="289">Criseida disse: — Che vuol dir cotesto?</l>
     <l n="290">Perché più ora che per lo passato? —</l>
     <l n="291">A cui Pandar rispose lieto e presto:</l>
     <l n="292">— Però che 'l tuo è 'l più avventurato</l>
     <l n="293">viso che donna avesse mai in questo</l>
     <l n="294">mondo; se io non ne sono ingannato,</l>
     <l n="295">a sì fatto uomo ho sentito che piace</l>
     <l n="296">oltre misura sì che se ne sface. —</l>
    </lg>
    <lg n="38">
     <l n="297">Criseida alquanto arrossò vergognosa</l>
     <l n="298">udendo ciò che Pandaro diceva,</l>
     <l n="299">e risembrava mattutina rosa.</l>
     <l n="300">Poi ta' parole a Pandaro moveva:</l>
     <l n="301">— Non ti far beffe di me, che gioiosa</l>
     <l n="302">d'ogni tuo ben sarei. Poco doveva</l>
     <l n="303">avere a far colui a cui io piacqui,</l>
     <l n="304">che mai più non avvenne poi ch'io nacqui. —</l>
    </lg>
    <lg n="39">
     <l n="305">— Lasciamo star li motti — disse allora</l>
     <l n="306">Pandaro — e dimmi: se' ten tu accorta? —</l>
     <l n="307">A cui ella rispose: — Non ancora</l>
     <l n="308">più d'un che d'altro, se io non sia morta.</l>
     <l n="309">È vero ch'io ci veggio ad ora ad ora</l>
     <l n="310">passare alcun che sempre alla mia porta</l>
     <l n="311">rimira, non so io s'el va cercando</l>
     <l n="312">di veder me, o altro va musando. —</l>
    </lg>
    <lg n="40">
     <l n="313">Pandaro disse: — Chi è el colui? —</l>
     <l n="314">A cui Criseida disse: — Veramente</l>
     <l n="315">io nol conosco, né ti so di lui</l>
     <l n="316">più oltre dire. — E Pandaro che sente</l>
     <l n="317">che di Troiol non dice ma d'altrui,</l>
     <l n="318">così seguì a lei subitamente:</l>
     <l n="319">Non è colui il qual tu hai feruto,</l>
     <l n="320">uom che non sia da tutti conosciuto. —</l>
    </lg>
    <lg n="41">
     <l n="321">— Chi è dunque costui che si diletta</l>
     <l n="322">sì di vedermi? — Criseida disse.</l>
     <l n="323">A cui Pandaro allora: — Giovinetta,</l>
     <l n="324">poi che colui che 'l mondo circoscrisse</l>
     <l n="325">fece il primo uom, non credo più perfetta</l>
     <l n="326">anima mai 'n alcun altro venisse,</l>
     <l n="327">che quella di colui che t'ama tanto,</l>
     <l n="328">che dir non si potrebbe giammai quanto.</l>
    </lg>
    <lg n="42">
     <l n="329">Egli è d'animo altiero e di legnaggio</l>
     <l n="330">onesto molto, e cupido d'onore,</l>
     <l n="331">di senno natural più ch'altro saggio,</l>
     <l n="332">né di scienza n'è alcun maggiore;</l>
     <l n="333">prode ed ardito e chiaro nel visaggio,</l>
     <l n="334">io non potrei dir tutto il suo valore.</l>
     <l n="335">Deh, quanto ell'è felice tua bellezza,</l>
     <l n="336">poi che tal uomo più ch'altro l'apprezza.</l>
    </lg>
    <lg n="43">
     <l n="337">Ben è la gemma posta nell'anello,</l>
     <l n="338">se tu sei savia come tu sei bella:</l>
     <l n="339">se tu diventi sua così com'ello</l>
     <l n="340">è divenuto tuo, ben ha la stella</l>
     <l n="341">giunta col sole; né mai fu donzello</l>
     <l n="342">giunto sì bene ad alcuna donzella</l>
     <l n="343">come tu seco, se savia sarai:</l>
     <l n="344">beata te se tu 'l conoscerai!</l>
    </lg>
    <lg n="44">
     <l n="345">Solo una volta ha nel mondo ventura</l>
     <l n="346">qualunque vive, s'ei la sa pigliare;</l>
     <l n="347">chi lei vegnente lascia, sua sciagura</l>
     <l n="348">pianga da sé sanza altrui biasimare;</l>
     <l n="349">la tua vaga e bellissima figura</l>
     <l n="350">la t'ha trovata, or sappi adoperare.</l>
     <l n="351">Lascia me pianger che 'n malora nacqui,</l>
     <l n="352">ch'a Dio, al mondo ed a Fortuna spiacqui. —</l>
    </lg>
    <lg n="45">
     <l n="353">— Tentimi tu, o parli daddovero,</l>
     <l n="354">— Criseida disse — o sei del senno uscito?</l>
     <l n="355">Chi dee aver di me piacere intero</l>
     <l n="356">se già non divenisse mio marito?</l>
     <l n="357">Ma chi è questi, dimmi, è el stranero</l>
     <l n="358">o cittadin, che per me è smarrito?</l>
     <l n="359">Dilmi s'tu vuoi e se dir lo mi dei,</l>
     <l n="360">e non chiamar sanza cagion gli omei. —</l>
    </lg>
    <lg n="46">
     <l n="361">Pandaro disse: — Egli è pur cittadino,</l>
     <l n="362">non de' minori, e mio amico è molto;</l>
     <l n="363">dal qual, per forza forse di destino</l>
     <l n="364">tratto ho del petto ciò che io t'ho sciolto.</l>
     <l n="365">El vive in pianto misero e meschino,</l>
     <l n="366">sì lo splendor l'accende del tuo volto;</l>
     <l n="367">e perché sappi chi cotanto t'ama,</l>
     <l n="368">Troiolo è quei che più ch'altro ti brama. —</l>
    </lg>
    <lg n="47">
     <l n="369">Dimorò sovra sé Criseida allora</l>
     <l n="370">Pandaro riguardando, e tal divenne</l>
     <l n="371">qual da mattina l'aer si colora,</l>
     <l n="372">e con fatica le lagrime tenne</l>
     <l n="373">venute agli occhi per cadere fora.</l>
     <l n="374">Poscia come il perduto ardir rivenne,</l>
     <l n="375">un poco seco prima mormorando,</l>
     <l n="376">così a Pandar disse sospirando:</l>
    </lg>
    <lg n="48">
     <l n="377">— Io mi credeva, Pandaro, se io</l>
     <l n="378">in tal follia giammai fossi caduta,</l>
     <l n="379">che Troiolo venuto nel disio</l>
     <l n="380">mi fosse mai, tu m'avessi battuta</l>
     <l n="381">non che ripresa, sì come uom che 'l mio</l>
     <l n="382">onor cercar dovresti: oh Dio aiuta!</l>
     <l n="383">che faran gli altri, poi che tu t'ingegni</l>
     <l n="384">di seguir farmi gli amorosi regni?</l>
    </lg>
    <lg n="49">
     <l n="385">Ben so che Troiolo è grande e valoroso,</l>
     <l n="386">e ciascuna gran donna ne dovria</l>
     <l n="387">esser contenta; ma poi che 'l mio sposo</l>
     <l n="388">tolto mi fu, sempre la voglia mia</l>
     <l n="389">da amore fu lontana, ed ho doglioso</l>
     <l n="390">il core ancor della sua morte ria,</l>
     <l n="391">ed avrò mentre che sarò in vita,</l>
     <l n="392">tornandomi a memoria sua partita.</l>
    </lg>
    <lg n="50">
     <l n="393">E se alcuno il mio amor dovesse</l>
     <l n="394">aver, per certo a lui il donerei,</l>
     <l n="395">sol ch'io credessi che e' gli piacesse.</l>
     <l n="396">Ma come tu conoscer chiaro dei,</l>
     <l n="397">che or vaghezze si trovano spesse</l>
     <l n="398">chente egli ha ora, e quattro dì o sei</l>
     <l n="399">durano, e passan poscia di leggero,</l>
     <l n="400">cambiando amor, così cambia il pensiero.</l>
    </lg>
    <lg n="51">
     <l n="401">Però mi lascia tal vita menare</l>
     <l n="402">chente Fortuna apparecchiata m'have;</l>
     <l n="403">el troverà ben donna da amare</l>
     <l n="404">al piacer suo ed umile e soave;</l>
     <l n="405">a me onesta si convien di stare.</l>
     <l n="406">Pandar, per Dio, deh. non ti paia grave</l>
     <l n="407">questa risposta, e lui fa che conforti</l>
     <l n="408">con piacer nuovi e con altri diporti —</l>
    </lg>
    <lg n="52">
     <l n="409">Pandaro seco si tenea scornato</l>
     <l n="410">udendo il ragionar della donzella,</l>
     <l n="411">e per partirsi quasi fu levato;</l>
     <l n="412">poi pure stette, e rivolsesi ad ella</l>
     <l n="413">dicendo: — Io t'ho, Criseida, lodato</l>
     <l n="414">quel ch'io farei a mia carnal sorella</l>
     <l n="415">o a mia figlia o moglie s'io l'avessi,</l>
     <l n="416">s'e miei piacer da Dio mi sian concessi.</l>
    </lg>
    <lg n="53">
     <l n="417">Però ch'io sento che Troiolo vale</l>
     <l n="418">cosa maggiore assai che non sarebbe</l>
     <l n="419">il tuo amore, e vidil ieri a tale,</l>
     <l n="420">per questo amor, che forte me ne 'ncrebbe.</l>
     <l n="421">Forse non credi e però non ten cale;</l>
     <l n="422">ben so ch'a forza te ne 'ncrescerebbe,</l>
     <l n="423">se sapessi quel ch'io del suo ardore.</l>
     <l n="424">Deh, 'ncrescati di lui per lo mio amore!</l>
    </lg>
    <lg n="54">
     <l n="425">Io non credo ch'al mondo sia alcuno</l>
     <l n="426">più segreto uom di lui né con più fede,</l>
     <l n="427">ed è leal quanto ne sia nessuno,</l>
     <l n="428">né più oltre di te disia o vede;</l>
     <l n="429">ed a te, stando in vestimento bruno,</l>
     <l n="430">giovane ancor, d'amare si concede.</l>
     <l n="431">Non perder tempo, pensa che vecchiezza</l>
     <l n="432">o morte torrà via la tua bellezza.</l>
    </lg>
    <lg n="55">
     <l n="433">— Oh me, — disse Criseida — tu di' vero,</l>
     <l n="434">così cen portan gli anni a poco a poco,</l>
     <l n="435">e' più si muoion prima che 'l sentiero</l>
     <l n="436">si compia, dato dal celeste foco.</l>
     <l n="437">Ma lasciamo ora di questo il pensiero,</l>
     <l n="438">e dimmi se d'amor sollazzo e gioco</l>
     <l n="439">ancor poss'io avere. In che maniera</l>
     <l n="440">t'avvedesti di Troiol la primiera? —</l>
    </lg>
    <lg n="56">
     <l n="441">Sorrise allora Pandaro e rispose:</l>
     <l n="442">— Io 'l ti dirò da poi che 'l vuoi sapere.</l>
     <l n="443">L'altrieri, essendo in quiete le cose</l>
     <l n="444">per la triegua allor fatta, fu 'n calere</l>
     <l n="445">a Troiol ch'io con lui per selve ombrose</l>
     <l n="446">m'andassi diportando; ivi a sedere</l>
     <l n="447">postici, a ragionar cominciò meco</l>
     <l n="448">d'amore, e poi di lui a cantar seco.</l>
    </lg>
    <lg n="57">
     <l n="449">Io non gli era vicin, ma mormorare</l>
     <l n="450">udendol, ver di lui mi feci attento,</l>
     <l n="451">e per quel ch'io mi possa ricordare,</l>
     <l n="452">ad Amor si dolea nel suo tormento,</l>
     <l n="453">dicendo: «Signor mio, già mi si pare</l>
     <l n="454">nel viso e ne' sospiri ciò ch'io sento</l>
     <l n="455">dentro dal cor per leggiadra vaghezza,</l>
     <l n="456">la qual m'ha preso con la sua bellezza.</l>
    </lg>
    <lg n="58">
     <l n="457">Tu stai colà dov'io porto dipinta</l>
     <l n="458">l'immagine che più ch'altro mi piace,</l>
     <l n="459">e quivi vedi l'anima che vinta</l>
     <l n="460">dalla folgore tua pensosa giace;</l>
     <l n="461">la qual la tiene intorno stretta cinta,</l>
     <l n="462">chiamando sempre quella dolce pace,</l>
     <l n="463">che gli occhi belli e vaghi di costei</l>
     <l n="464">sol posson dare, car signore, a lei.</l>
    </lg>
    <lg n="59">
     <l n="465">Dunque, per Dio, se 'l mio morir ti noia,</l>
     <l n="466">fallo sentire a questa vaga cosa,</l>
     <l n="467">e lei pregando, impetra quella gioia</l>
     <l n="468">che suole a' tuoi suggetti donar posa.</l>
     <l n="469">Deh, non voler, signor mio, che io moia,</l>
     <l n="470">deh, fal, per Dio, tu ve' che l'angosciosa</l>
     <l n="471">anima giorno e notte sempre grida,</l>
     <l n="472">tale ha paura ch'ella non l'uccida.</l>
    </lg>
    <lg n="60">
     <l n="473">Dubiti tu sotto la bruna vesta</l>
     <l n="474">d'accender le tue fiamme, signor mio?</l>
     <l n="475">Nulla ti fia maggior gloria che questa;</l>
     <l n="476">entra nel petto suo con quel disio</l>
     <l n="477">che dimora nel mio e mi molesta;</l>
     <l n="478">deh, fallo, i' te ne priego, signor pio,</l>
     <l n="479">sì che per te li suoi dolci sospiri</l>
     <l n="480">conforto portino alli miei disiri».</l>
    </lg>
    <lg n="61">
     <l n="481">E questo detto, forte sospirando,</l>
     <l n="482">bassò la testa non so che dicendo,</l>
     <l n="483">poscia si tacque quasi lagrimando.</l>
     <l n="484">In me di quel che era, ciò veggendo,</l>
     <l n="485">entrò sospetto, e proposi che, quando</l>
     <l n="486">tempo più atto fosse, un dì ridendo</l>
     <l n="487">di domandarlo ciò che la canzone</l>
     <l n="488">volesse dire, e poi della cagione.</l>
    </lg>
    <lg n="62">
     <l n="489">Ma tempo a questo prima non occorse</l>
     <l n="490">che oggi ch'io 'l trovai tutto soletto:</l>
     <l n="491">andando io nella sua camera, in forse</l>
     <l n="492">se el vi fosse, ed egli era in sul letto,</l>
     <l n="493">e me vedendo, altrove si ritorse;</l>
     <l n="494">di che io presi alquanto di sospetto,</l>
     <l n="495">e fattomi più presso, ch'el piangea</l>
     <l n="496">il trovai forte, e forte si dolea.</l>
    </lg>
    <lg n="63">
     <l n="497">Come io seppi il più lo confortai,</l>
     <l n="498">e con nuova arte e con diverso ingegno,</l>
     <l n="499">di bocca quel ch'avesse gli cavai,</l>
     <l n="500">datagli pria la mia fede per pegno</l>
     <l n="501">ch'io nol direi ad alcun uom giammai.</l>
     <l n="502">Questa pietà mi mosse, e per lei vegno</l>
     <l n="503">a te, a cui in brieve ho soddisfatto</l>
     <l n="504">di quel che prieghi in ogni modo e atto.</l>
    </lg>
    <lg n="64">
     <l n="505">Tu che farai? Deh, dilmi, starai altera,</l>
     <l n="506">e lascerai colui, che sé non cura</l>
     <l n="507">per amar te, a morte tanto fera</l>
     <l n="508">venire? O reo distino, o rea ventura</l>
     <l n="509">ch'un sì fatto uom per te amando pera!</l>
     <l n="510">Almanco della tua vaga figura</l>
     <l n="511">non gli fostù né de' tuoi occhi cara,</l>
     <l n="512">forse il campresti ancor da morte amara. —</l>
    </lg>
    <lg n="65">
     <l n="513">Criseida disse allora: — Di lontano</l>
     <l n="514">il segreto scorgesti del suo petto,</l>
     <l n="515">come ch'el ferma poi tenesse mano</l>
     <l n="516">quando il trovasti pianger sopra il letto;</l>
     <l n="517">e così 'l faccia Iddio lieto e sano</l>
     <l n="518">e me ancora, come per tuo detto</l>
     <l n="519">pietà me n'è venuta. Io non son cruda</l>
     <l n="520">come ti par, né sì di pietà nuda. —</l>
    </lg>
    <lg n="66">
     <l n="521">E stata alquanto, dopo un gran sospiro,</l>
     <l n="522">trafitta già, seguì: — Deh, io m'avveggio</l>
     <l n="523">dove ti trae il pietoso disiro,</l>
     <l n="524">ed io il farò, poi piacer ten deggio,</l>
     <l n="525">ed egli il vale, e bastigli s'i' 'l miro;</l>
     <l n="526">ma per fuggir vergogna e forse peggio,</l>
     <l n="527">priegal ch'el sia saggio, e faccia quello</l>
     <l n="528">ch'a me biasmo non sia, né anche ad ello. —</l>
    </lg>
    <lg n="67">
     <l n="529">— Sorella mia, — allor Pandaro disse —</l>
     <l n="530">tu parli bene, ed io nel pregheraggio.</l>
     <l n="531">Vero è che io non credo ch'el fallisse,</l>
     <l n="532">tanto il conosco costumato e saggio,</l>
     <l n="533">fuor se per isciagura non venisse;</l>
     <l n="534">tolgalo Iddio, ed io ci metteraggio</l>
     <l n="535">compenso tal che ti sarà 'n piacere;</l>
     <l n="536">fatti con Dio e fa il tuo dovere. —</l>
    </lg>
    <lg n="68">
     <l n="537">Partito Pandar, se ne gì soletta</l>
     <l n="538">nella camera sua Criseida bella,</l>
     <l n="539">seco nel cor ciascuna paroletta</l>
     <l n="540">rivolvendo di Pandaro e novella,</l>
     <l n="541">in quella forma ch'era stata detta,</l>
     <l n="542">e lieta seco ragiona e favella</l>
     <l n="543">in cotal guisa, seco sospirando,</l>
     <l n="544">oltre l'usato Troiol immaginando:</l>
    </lg>
    <lg n="69">
     <l n="545">«Io son giovane, bella, vaga e lieta,</l>
     <l n="546">vedova, ricca, nobile ed amata,</l>
     <l n="547">sanza figliuoli ed in vita quieta,</l>
     <l n="548">perché esser non deggio innamorata?</l>
     <l n="549">Se forse l'onestà questo mi vieta,</l>
     <l n="550">io sarò saggia, e terrò sì celata</l>
     <l n="551">la voglia mia, che non sarà saputo</l>
     <l n="552">ch'io aggia mai nel core amore avuto.</l>
    </lg>
    <lg n="70">
     <l n="553">La giovinezza mia si fugge ogni ora,</l>
     <l n="554">debbol'io perder sì miseramente?</l>
     <l n="555">Io non conosco in questa terra ancora</l>
     <l n="556">niuna sanza amante, e la più gente,</l>
     <l n="557">com'io conosco, veggio s'innamora,</l>
     <l n="558">ed io mi perdo il tempo per niente;</l>
     <l n="559">e come gli altri far non è peccato,</l>
     <l n="560">né ne può esser alcun biasimato.</l>
    </lg>
    <lg n="71">
     <l n="561">Chi mi vorrà se io c'invecchio mai?</l>
     <l n="562">Certo nessuno, ed allora avvedersi</l>
     <l n="563">altro non è se non crescer di guai.</l>
     <l n="564">Niente vale il dì dietro pentersi</l>
     <l n="565">e dir dolente: ‘perché non amai?’.</l>
     <l n="566">Buon è adunque a tempo provvedersi:</l>
     <l n="567">costui è bel, gentil, savio ed accorto,</l>
     <l n="568">che t'ama, e fresco più che giglio d'orto,</l>
    </lg>
    <lg n="72">
     <l n="569">di real sangue e di sommo valore,</l>
     <l n="570">e Pandar tuo cugin tel loda tanto;</l>
     <l n="571">dunque che fai? Perché dentro dal core,</l>
     <l n="572">com'egli ha te, lui non ricevi alquanto?</l>
     <l n="573">Perché non gli dai tu il tuo amore?</l>
     <l n="574">Non odi tu la pièta del suo pianto?</l>
     <l n="575">Oh quanto bene ancora avrai con lui,</l>
     <l n="576">se com'egli ama te, tu ami lui!</l>
    </lg>
    <lg n="73">
     <l n="577">Ed ora non è tempo da marito,</l>
     <l n="578">e se pur fosse, la sua libertate</l>
     <l n="579">servare è troppo più savio partito.</l>
     <l n="580">L'amor che vien da sì fatta amistate</l>
     <l n="581">è sempre tra gli amici assai gradito:</l>
     <l n="582">ma, sia quanto vuol grande la biltate</l>
     <l n="583">che a' mariti tosto non rincresca,</l>
     <l n="584">vaghi d'avere ogni dì cosa fresca;</l>
    </lg>
    <lg n="74">
     <l n="585">l'acqua furtiva assai più dolce cosa</l>
     <l n="586">è che il vin con abbondanza avuto;</l>
     <l n="587">così d'amor la gioia che sia nascosa</l>
     <l n="588">trapassa assai del sempre mai tenuto</l>
     <l n="589">marito in braccio. Adunque vigorosa</l>
     <l n="590">ricevi il dolce amore, il qual venuto</l>
     <l n="591">t'è fermamente mandandolo Iddio,</l>
     <l n="592">e soddisfa al suo caldo disio».</l>
    </lg>
    <lg n="75">
     <l n="593">E stando alquanto, poi si rivolgea</l>
     <l n="594">nell'altra parte: «Misera», dicendo</l>
     <l n="595">«che vuoi tu far? Non sai tu quanto re</l>
     <l n="596">vita si trae con esso amor languendo,</l>
     <l n="597">nella qual sempre convien che si stea</l>
     <l n="598">in pianti ed in sospiri ed in dolendo,</l>
     <l n="599">avendo poi per giunta gelosia</l>
     <l n="600">che è peggio assai che ogni morte ria?</l>
    </lg>
    <lg n="76">
     <l n="601">Appresso, questi ch'al presente t'ama</l>
     <l n="602">è di troppo più alta condizione</l>
     <l n="603">che tu non sei; questa amorosa brama</l>
     <l n="604">gli passerà, ed in abusione</l>
     <l n="605">sempre t'avrà, e lasceratti grama,</l>
     <l n="606">d'infamia piena e di confusione.</l>
     <l n="607">Guarda che fai, ché il senno da sezzo</l>
     <l n="608">né fu, né è, né fia mai d'alcun prezzo.</l>
    </lg>
    <lg n="77">
     <l n="609">Ma posto pur che questo amor lontano</l>
     <l n="610">debba durar, come puoi tu sapere</l>
     <l n="611">ch'el debba star celato? Assai è vano</l>
     <l n="612">fidarsi alla Fortuna, e ben vedere</l>
     <l n="613">quanto uopo fa non può consiglio umano;</l>
     <l n="614">e se si scuopre aperto, puoi tenere</l>
     <l n="615">la fama tua in etterno perduta,</l>
     <l n="616">la qual sì buona hai fino a qui avuta.</l>
    </lg>
    <lg n="78">
     <l n="617">Dunque cotali amor lasciali stare</l>
     <l n="618">a cui e' piaccion». Poi appresso il detto</l>
     <l n="619">incominciava forte a sospirare,</l>
     <l n="620">né si poteva già dal casto petto</l>
     <l n="621">il bel viso di Troiolo cacciare;</l>
     <l n="622">per che tornava sopra il primo effetto</l>
     <l n="623">biasimando e lodando, in tale erranza</l>
     <l n="624">seco faccendo lunga dimoranza.</l>
    </lg>
    <lg n="79">
     <l n="625">Pandar, che da Criseida dipartito</l>
     <l n="626">s'era contento, sanza altrove gire,</l>
     <l n="627">a Troiolo diritto s'è reddito,</l>
     <l n="628">e di lontano gli cominciò a dire:</l>
     <l n="629">— Confortati, fratel, ch'i' ho fornito</l>
     <l n="630">gran parte, credo, del tuo gran disire. —</l>
     <l n="631">E postosi a seder, gli disse ratto,</l>
     <l n="632">sanza interpor, com'era stato il fatto.</l>
    </lg>
    <lg n="80">
     <l n="633">Quali i fioretti, dal notturno gelo</l>
     <l n="634">chinati e chiusi, poi che 'l sol gl'imbianca,</l>
     <l n="635">tutti s'apron diritti in loro stelo,</l>
     <l n="636">cotal si fé di sua virtute stanca</l>
     <l n="637">Troiolo allora, e riguardando il cielo,</l>
     <l n="638">incominciò come persona franca:</l>
     <l n="639">— Lodato sia il tuo sommo valore,</l>
     <l n="640">Venere bella, e del tuo figlio Amore. —</l>
    </lg>
    <lg n="81">
     <l n="641">Poi Pandaro abbracciò mille fiate</l>
     <l n="642">e basciollo altrettante, sì contento</l>
     <l n="643">che più non saria stato se donate</l>
     <l n="644">gli fosser mille Troie; e lento lento</l>
     <l n="645">con Pandar solo, a veder la biltate</l>
     <l n="646">di Criseida andò, guardando attento</l>
     <l n="647">se alcun atto nuovo in lei vedeva,</l>
     <l n="648">per quel che Pandar ragionato aveva.</l>
    </lg>
    <lg n="82">
     <l n="649">Ella si stava ad una sua finestra,</l>
     <l n="650">e forse quel ch'avvenne ella aspettava;</l>
     <l n="651">né si mostrò selvaggia né alpestra</l>
     <l n="652">verso di Troiol che la riguardava,</l>
     <l n="653">ma tutta volta in su la poppa destra,</l>
     <l n="654">onestamente verso lui mirava.</l>
     <l n="655">Di che allegro Troiol se ne gio,</l>
     <l n="656">grazie rendendo a Pandaro ed a Dio.</l>
    </lg>
    <lg n="83">
     <l n="657">E quella trepidezza che 'ntra due</l>
     <l n="658">Criseida tenea, sen fuggì via,</l>
     <l n="659">seco lodando le maniere sue,</l>
     <l n="660">gli atti piacevoli e la cortesia.</l>
     <l n="661">E sì subitamente presa fue,</l>
     <l n="662">che sopra ogni altro bene lui disia,</l>
     <l n="663">e duolle forte del tempo perduto,</l>
     <l n="664">che 'l suo amor non avea conosciuto.</l>
    </lg>
    <lg n="84">
     <l n="665">Troiolo canta e fa mirabil festa,</l>
     <l n="666">armeggia e dona e spende lietamente,</l>
     <l n="667">e spesso si rinnuova e cangia vesta,</l>
     <l n="668">ogni ora amando più ferventemente;</l>
     <l n="669">e per piacer non gli è cosa molesta</l>
     <l n="670">ancor seguir, mirar discretamente</l>
     <l n="671">Criseida, la qual, non men discreta,</l>
     <l n="672">gli si mostrava a' tempi vaga e lieta.</l>
    </lg>
    <lg n="85">
     <l n="673">Ma come noi, per continua usanza,</l>
     <l n="674">per più legne veggiam foco maggiore,</l>
     <l n="675">così avvien, crescendo la speranza,</l>
     <l n="676">assai sovente ancor cresce l'amore;</l>
     <l n="677">e quinci Troiol con maggior possanza</l>
     <l n="678">che l'usato sentì nel preso cuore</l>
     <l n="679">l'alto disio spronarlo, onde i sospiri</l>
     <l n="680">tornar più fier che prima e li martiri.</l>
    </lg>
    <lg n="86">
     <l n="681">Di che Troiol con Pandaro talvolta</l>
     <l n="682">si dolea forte: — Lasso me, — dicendo —</l>
     <l n="683">el m'ha Criseida sì l'anima tolta</l>
     <l n="684">co' suoi begli occhi, che morire intendo</l>
     <l n="685">per lo disio fervente che s'affolta</l>
     <l n="686">sì sopra il cuor nel quale io ardo e 'ncendo.</l>
     <l n="687">Deh, che farò? che contento dovria</l>
     <l n="688">solo esser della sua gran cortesia.</l>
    </lg>
    <lg n="87">
     <l n="689">Ella mi guata e soffere ch'io guati</l>
     <l n="690">onestamente lei; questo dovrebbe</l>
     <l n="691">essere assai a' miei disii 'nfiammati</l>
     <l n="692">ma l'appetito cupido vorrebbe</l>
     <l n="693">non so che più, sì mal son regolati</l>
     <l n="694">gli ardor che 'l muovon, e nol crederebbe</l>
     <l n="695">chi nol provasse, quanto mi tormenta</l>
     <l n="696">tal fiamma che maggiore ognor diventa.</l>
    </lg>
    <lg n="88">
     <l n="697">Che farò dunque? Io non so che mi fare,</l>
     <l n="698">se non chiamarti, Criseida bella;</l>
     <l n="699">tu sola sei che mi puoi aiutare,</l>
     <l n="700">tu, valorosa donna, tu sei quella</l>
     <l n="701">che sola puoi il mio foco attutare,</l>
     <l n="702">o dolce luce e del mio cor fiammella:</l>
     <l n="703">or stess'io teco una notte d'inverno,</l>
     <l n="704">cento cinquanta poi stessi in inferno.</l>
    </lg>
    <lg n="89">
     <l n="705">Che farò, Pandar? Tu non di' niente?</l>
     <l n="706">Tu mi vedi arder in sì fatto fuoco,</l>
     <l n="707">e vista fai di non aver la mente</l>
     <l n="708">a' miei sospir? Deh, ve' com'io mi cuoco?</l>
     <l n="709">Aiutami, io ten priego caramente,</l>
     <l n="710">dimmi ch'io faccia, consigliami un poco;</l>
     <l n="711">se da te e da lei non ho soccorso,</l>
     <l n="712">di morte nelle reti son trascorso. —</l>
    </lg>
    <lg n="90">
     <l n="713">Pandaro allora disse: — Io veggio bene</l>
     <l n="714">ed odo quanto di', né sonmi infinto,</l>
     <l n="715">né mai m'infingerò alle tue pene</l>
     <l n="716">donare aiuto, e sempre son succinto</l>
     <l n="717">a far non sol per te ciò che convene,</l>
     <l n="718">ma ogni cosa sanza esser sospinto</l>
     <l n="719">o da forza o da priego: fa tu ch'io</l>
     <l n="720">aperto veggia il tuo alto disio.</l>
    </lg>
    <lg n="91">
     <l n="721">Io so che 'n ogni cosa, per un sei</l>
     <l n="722">tu vedi più di me, ma tuttavia</l>
     <l n="723">io fossi in te, intera scriverei</l>
     <l n="724">ad essa di mia man la pena mia,</l>
     <l n="725">e sopra ciò per Dio la pregherei,</l>
     <l n="726">e per amore e per sua cortesia,</l>
     <l n="727">che di me le calesse; e questo scritto</l>
     <l n="728">io glielo porterò sanza rispitto.</l>
    </lg>
    <lg n="92">
     <l n="729">Ed oltre a questo, ancora a mio potere</l>
     <l n="730">la pregherò ch'abbi di te mercede.</l>
     <l n="731">Quel ch'ella rispondrà potrem vedere,</l>
     <l n="732">e già di certo l'animo mio crede</l>
     <l n="733">che sua risposta ti dovrà piacere;</l>
     <l n="734">e però scrivi, e ponvi ogni tua fede,</l>
     <l n="735">ogni tua pena, ed il disio appresso:</l>
     <l n="736">nulla lasciar che non vi sia espresso. —</l>
    </lg>
    <lg n="93">
     <l n="737">Questo consiglio a Troiol piacque assai,</l>
     <l n="738">ma, come amante timido, rispose:</l>
     <l n="739">— Oh me, Pandaro, che tu vederai,</l>
     <l n="740">come si vede che son vergognose</l>
     <l n="741">le donne, ché lo scritto che portrai,</l>
     <l n="742">Criseida, per vergogna, con noiose</l>
     <l n="743">parole rifiutrà, e peggiorato</l>
     <l n="744">avremo oltre misura il nostro stato. —</l>
    </lg>
    <lg n="94">
     <l n="745">A ciò Pandaro disse: — Se ti piace,</l>
     <l n="746">fa quel ch'io dico e me poi lascia fare,</l>
     <l n="747">ché, se Amor mi ponga in la sua pace,</l>
     <l n="748">io te ne credo risposta arrecare</l>
     <l n="749">di sua man fatta; se ciò ti dispiace,</l>
     <l n="750">timido e tristo te ne puoi stare.</l>
     <l n="751">Ripiaterai poi te del tuo tormento:</l>
     <l n="752">ché per me non riman farti contento. —</l>
    </lg>
    <lg n="95">
     <l n="753">Allora disse Troiol: — Fatto sia</l>
     <l n="754">il piacer tuo; io vado e scriveraggio,</l>
     <l n="755">ed Amor priego, per sua cortesia,</l>
     <l n="756">lo scrivere e la lettera e 'l viaggio</l>
     <l n="757">fruttevol faccia. — E di quindi s'invia</l>
     <l n="758">alla camera sua, e come saggio</l>
     <l n="759">alla sua donna carissima scrisse</l>
     <l n="760">una lettera presto, e così disse:</l>
    </lg>
    <lg n="96">
     <l n="761">«Come può quei che in affanno è posto,</l>
     <l n="762">in pianto grave ed in stato molesto</l>
     <l n="763">come sono io per te, donna, disposto,</l>
     <l n="764">ad alcun dar salute? credo chesto</l>
     <l n="765">esser non dee da lui; ond'io mi scosto</l>
     <l n="766">da quel che gli altri fanno, e sol per questo</l>
     <l n="767">qui da me salutata non sarai,</l>
     <l n="768">perch'io non l'ho se tu non la mi dai.</l>
    </lg>
    <lg n="97">
     <l n="769">Io non posso fuggir quel ch'Amor vuole,</l>
     <l n="770">il qual più vil di me già fece ardito,</l>
     <l n="771">ed el mi strigne a scriver le parole</l>
     <l n="772">che tu vedrai, e vuol pure obbedito</l>
     <l n="773">esser da me sì come egli esser suole;</l>
     <l n="774">perciò se per me fia in ciò fallito,</l>
     <l n="775">lui ne riprendi, ed a me perdonanza</l>
     <l n="776">ti priego doni, dolce mia speranza.</l>
    </lg>
    <lg n="98">
     <l n="777">L'alta bellezza tua, e lo splendore</l>
     <l n="778">de' tuoi vaghi occhi e de' costumi ornati,</l>
     <l n="779">l'onestà cara e 'l donnesco valore,</l>
     <l n="780">li modi e gli atti più ch'altro lodati,</l>
     <l n="781">nella mia mente hanno lui per signore</l>
     <l n="782">e te per donna in tal guisa fermati,</l>
     <l n="783">ch'altro accidente mai fuor che la morte</l>
     <l n="784">a tirarvine fuor non saria forte.</l>
    </lg>
    <lg n="99">
     <l n="785">E che ch'io faccia, l'immagine bella</l>
     <l n="786">di te sempre nel cor reca un pensiero,</l>
     <l n="787">ch'ogni altro caccia che d'altro favella</l>
     <l n="788">che sol di te, benché d'altro nel vero</l>
     <l n="789">all'anima non caglia, fatta ancella</l>
     <l n="790">del tuo valor, nel quale io solo spero:</l>
     <l n="791">e 'l nome tuo m'è sempre nella bocca</l>
     <l n="792">e 'l cor con più disio ognor mi tocca.</l>
    </lg>
    <lg n="100">
     <l n="793">Da queste cose, donna, nasce un foco</l>
     <l n="794">che giorno e notte l'anima martira,</l>
     <l n="795">sanza lasciarmi in posa trovar loco.</l>
     <l n="796">Piangonne gli occhi e 'l petto ne sospira,</l>
     <l n="797">e consumar mi sento a poco a poco</l>
     <l n="798">da questo ardor che dentro a me si gira;</l>
     <l n="799">per che ricorrere alla tua virtute</l>
     <l n="800">sol mi convien, s'io voglio aver salute.</l>
    </lg>
    <lg n="101">
     <l n="801">Tu sola puoi queste pene noiose,</l>
     <l n="802">quando tu vogli, porre in dolce pace,</l>
     <l n="803">tu sola puoi l'afflizion penose,</l>
     <l n="804">madonna, porre in riposo verace,</l>
     <l n="805">tu sola puoi, con l'opre tue pietose,</l>
     <l n="806">tormi il tormento che sì mi disface;</l>
     <l n="807">tu sola puoi, sì come donna mia,</l>
     <l n="808">adempier ciò che lo mio cor disia.</l>
    </lg>
    <lg n="102">
     <l n="809">Dunque, se mai per pura fede alcuno,</l>
     <l n="810">se mai per grande amor, se per disio</l>
     <l n="811">di ben servire ognora in ciascheduno</l>
     <l n="812">caso, qual si volesse o buono o rio,</l>
     <l n="813">meritò grazia, fa ch'io ne sia uno,</l>
     <l n="814">cara mia donna, fa ch'io sia quello io,</l>
     <l n="815">ch'a te ricorro sì come a colei</l>
     <l n="816">che se' cagion di tutti i sospir miei.</l>
    </lg>
    <lg n="103">
     <l n="817">Assai conosco che mai meritato</l>
     <l n="818">non fu per mio servir quel per che vegno,</l>
     <l n="819">ma sola tu che m'hai il cor piagato,</l>
     <l n="820">e altri no, di maggior cosa degno</l>
     <l n="821">mi puoi far, quando vogli; o disiato</l>
     <l n="822">ben del mio cor, pon giù l'altiero sdegno</l>
     <l n="823">dell'animo tuo grande, e sii umile</l>
     <l n="824">ver me, quanto negli atti sei gentile.</l>
    </lg>
    <lg n="104">
     <l n="825">Or io son certo che sarai pietosa</l>
     <l n="826">come sei bella, e la mia grave noia,</l>
     <l n="827">discretamente lieta e graziosa,</l>
     <l n="828">sanza voler ch'io misero muoia</l>
     <l n="829">per molto amarti, donna dilettosa,</l>
     <l n="830">ancora tornerà in dolce gioia;</l>
     <l n="831">ed io ten priego, se 'l mio priego vale,</l>
     <l n="832">per quello amor del quale or più ti cale.</l>
    </lg>
    <lg n="105">
     <l n="833">Io come ch'io sia un piccol dono,</l>
     <l n="834">e poco possa e vaglia molto meno,</l>
     <l n="835">sanza fallo alcun tutto tuo sono;</l>
     <l n="836">or tu sei savia: s'io non dico appieno,</l>
     <l n="837">intenderai, so, me' ch'io non ragiono,</l>
     <l n="838">e spero simil che l'opere fieno</l>
     <l n="839">migliori assai che, miei merti e maggiori;</l>
     <l n="840">Amore a ciò ti disponga ed incuori.</l>
    </lg>
    <lg n="106">
     <l n="841">El mi restava molte cose a dire,</l>
     <l n="842">ma per non farti noia le vo' tacere,</l>
     <l n="843">e 'n questa fine priego il dolce sire</l>
     <l n="844">Amor che, come te nel mio piacere</l>
     <l n="845">ha posta, così me nel tuo disire</l>
     <l n="846">ponga con quel medesimo volere,</l>
     <l n="847">sì che, com'io son tuo, alcuna volta</l>
     <l n="848">tu mia diventi, e mai non mi sia tolta».</l>
    </lg>
    <lg n="107">
     <l n="849">Scritte adunque tutte queste cose</l>
     <l n="850">in una carta, per ordin piegolla,</l>
     <l n="851">e 'n sulle guance tutte lagrimose</l>
     <l n="852">bagnò la gemma, e quindi suggellolla,</l>
     <l n="853">e nelle mani a Pandaro la pose,</l>
     <l n="854">ma mille volte e più prima basciolla:</l>
     <l n="855">— Lettera mia — dicendo — tu sarai</l>
     <l n="856">beata, in man di tal donna verrai. —</l>
    </lg>
    <lg n="108">
     <l n="857">Pandaro, presa la lettera pia,</l>
     <l n="858">n'andò verso Criseida, la quale</l>
     <l n="859">come 'l vide venir, la compagnia</l>
     <l n="860">con la quale era lasciata, cotale</l>
     <l n="861">gli si fé 'ncontro parte della via,</l>
     <l n="862">qual pare in vista perla orientale,</l>
     <l n="863">temendo e disiando; e' salutarsi</l>
     <l n="864">di lunge assai, poi per le man pigliarsi.</l>
    </lg>
    <lg n="109">
     <l n="865">Quindi disse Criseida: — Quale affare</l>
     <l n="866">or qui ti mena? Hai tu altre novelle? —</l>
     <l n="867">Alla qual Pandar sanza dimorare</l>
     <l n="868">disse: — Donna, per te l'ho buone e belle,</l>
     <l n="869">ma non tai per altrui, come mostrare</l>
     <l n="870">ti potran queste scritte tapinelle</l>
     <l n="871">di colui che per te mi par vedere</l>
     <l n="872">morir, sì poco te n'è in calere.</l>
    </lg>
    <lg n="110">
     <l n="873">Telle, e vedraile diligentemente,</l>
     <l n="874">e d'alcuna risposta il farai lieto. —</l>
     <l n="875">Stette Criseida temorosamente</l>
     <l n="876">sanza pigliarle; un poco il mansueto</l>
     <l n="877">viso cambiò, e quindi pianamente</l>
     <l n="878">disse: — Deh, Pandar mio, se in quieto</l>
     <l n="879">stato ti ponga Amore, abbi rispetto</l>
     <l n="880">alquanto a me, non pure al giovinetto.</l>
    </lg>
    <lg n="111">
     <l n="881">Guarda se quel che vuogli or si convene,</l>
     <l n="882">e tu stesso sia giudice in questo,</l>
     <l n="883">e vedi se prendendole fo bene,</l>
     <l n="884">e se 'l tuo domandare è tanto onesto.</l>
     <l n="885">El non si vuole per levar le pene</l>
     <l n="886">altrui, per sé fare atto disonesto.</l>
     <l n="887">Deh, non le mi lasciar, Pandaro mio,</l>
     <l n="888">portale indietro, per amor di Dio. —</l>
    </lg>
    <lg n="112">
     <l n="889">Pandaro, alquanto di questo turbato,</l>
     <l n="890">disse: — Questo è a pensar nuova cosa,</l>
     <l n="891">che quel ch'è più dalle donne bramato,</l>
     <l n="892">di ciò ciascuna e ischifa e cruciosa</l>
     <l n="893">si mostra innanzi altrui; io t'ho parlato</l>
     <l n="894">tanto di questo, ch'omai vergognosa</l>
     <l n="895">non dovresti esser meco: io te ne priego</l>
     <l n="896">che or di questo non mi facci niego. —</l>
    </lg>
    <lg n="113">
     <l n="897">Criseida sorrise lui udendo,</l>
     <l n="898">e quelle prese e miselesi in seno:</l>
     <l n="899">— Quando avrò agio — poi a lui dicendo —</l>
     <l n="900">le vederò com'io saprò appieno.</l>
     <l n="901">Se io fo men che ben questo faccendo,</l>
     <l n="902">il non poter del tuo piacer far meno</l>
     <l n="903">me n'è cagione; Iddio del cielo il veggia</l>
     <l n="904">ed alla mia simplicità provveggia. —</l>
    </lg>
    <lg n="114">
     <l n="905">Partissi Pandar poi gliel'ebbe date,</l>
     <l n="906">ed essa, vaga molto di vedere</l>
     <l n="907">quel che dicesser, sue cagion trovate,</l>
     <l n="908">le compagne lasciò, ed a sedere</l>
     <l n="909">ne gì nella sua camera, e spiegate,</l>
     <l n="910">lesse e rilesse quelle con piacere,</l>
     <l n="911">e ben s'accorse che Troiolo ardea</l>
     <l n="912">vie più assai che 'n atto non parea.</l>
    </lg>
    <lg n="115">
     <l n="913">Il che caro le fu, perché trafitta</l>
     <l n="914">esser sentiesi l'anima nel core,</l>
     <l n="915">di che ella viveva molto afflitta,</l>
     <l n="916">come che punto non paresse fuore;</l>
     <l n="917">e ben notata ogni parola scritta,</l>
     <l n="918">di ciò lodò e ringraziò Amore,</l>
     <l n="919">seco dicendo: «A spegner questo foco</l>
     <l n="920">conviene a me trovare e tempo e loco.</l>
    </lg>
    <lg n="116">
     <l n="921">Ché s'io il lascio in troppo grande arsura</l>
     <l n="922">multiplicare, el potrebbe avvenire</l>
     <l n="923">che nella scolorita mia figura</l>
     <l n="924">si vederebbe il nascoso disire,</l>
     <l n="925">che mi saria non piccola sciagura.</l>
     <l n="926">Ed io per me non intendo morire,</l>
     <l n="927">né far morire altrui, quando con gioia</l>
     <l n="928">posso schifar la mia e l'altrui noia.</l>
    </lg>
    <lg n="117">
     <l n="929">Io non sarò per lo certo disposta,</l>
     <l n="930">come io sono infino a quici stata;</l>
     <l n="931">se Pandar tornerà per la risposta,</l>
     <l n="932">io gliela darò piacevole e grata,</l>
     <l n="933">s'el mi costasse come non mi costa;</l>
     <l n="934">né da Troiol sarò mai più spietata</l>
     <l n="935">potuta dire. Or foss'io nelle braccia</l>
     <l n="936">dolci di lui stretta e faccia a faccia!».</l>
    </lg>
    <lg n="118">
     <l n="937">Pandaro che da Troiolo sovente</l>
     <l n="938">era studiato, a Criseida reddio,</l>
     <l n="939">e sorridendo disse: — Donna, chente</l>
     <l n="940">ti par lo scriver dello amico mio? —</l>
     <l n="941">Ella divenne rossa incontanente,</l>
     <l n="942">sanza dire altro se non: — Sallo Iddio. —</l>
     <l n="943">A cui Pandaro disse: — Hai tu risposto? —</l>
     <l n="944">A cui ella gabbando disse: — Tosto? —</l>
    </lg>
    <lg n="119">
     <l n="945">— S'io debbo mai potere adoperare</l>
     <l n="946">per te, — Pandaro disse — or fa di farlo. —</l>
     <l n="947">Ed ella a lui: — E' nol so io ben fare. —</l>
     <l n="948">— Deh, — disse Pandar — pensa di appagarlo,</l>
     <l n="949">e' suole Amor saper bene insegnare.</l>
     <l n="950">Io ho sì gran disio di confortarlo</l>
     <l n="951">che tu nol crederesti, in fede mia:</l>
     <l n="952">la tua risposta sol questo poria. —</l>
    </lg>
    <lg n="120">
     <l n="953">— Ed io 'l farò poiché t'aggrada tanto,</l>
     <l n="954">ma voglia Iddio che ben la cosa vada! —</l>
     <l n="955">— Deh, sì andrà — disse Pandaro — in quanto</l>
     <l n="956">colui il vale, a cui più ch'altro aggrada. —</l>
     <l n="957">Poi si partì, ed ella dall'un canto</l>
     <l n="958">della camera sua, ove più rada</l>
     <l n="959">usanza di venire ad ogni altro era,</l>
     <l n="960">a scriver giù si pose in tal manera:</l>
    </lg>
    <lg n="121">
     <l n="961">«A te amico discreto e possente,</l>
     <l n="962">il qual forte di me inganna Amore,</l>
     <l n="963">come uom preso di me 'ndebitamente,</l>
     <l n="964">Criseida, salvato il suo onore,</l>
     <l n="965">manda salute, e poi umilemente</l>
     <l n="966">si raccomanda al tuo alto valore,</l>
     <l n="967">vaga di compiacerti, dove sia</l>
     <l n="968">l'onestà salva e la castità mia.</l>
    </lg>
    <lg n="122">
     <l n="969">Io ho avuto da colui che t'ama</l>
     <l n="970">tanto perfettamente ch'el non cura</l>
     <l n="971">già d'alcun mio onor né di mia fama,</l>
     <l n="972">le carte piene della tua scrittura,</l>
     <l n="973">nelle quai lessi la tua vita grama,</l>
     <l n="974">non sanza doglia, s'io abbia ventura</l>
     <l n="975">che mi sia cara, e benché sien fregiate</l>
     <l n="976">di lucciole, pur l'ho assai mirate.</l>
    </lg>
    <lg n="123">
     <l n="977">Ed ogni cosa con ragion pensando,</l>
     <l n="978">e l'afflizioni e 'l tuo addomandare,</l>
     <l n="979">la fede e la speranza essaminando,</l>
     <l n="980">non veggio com'io possa soddisfare</l>
     <l n="981">assai acconciamente al tuo dimando,</l>
     <l n="982">volendo bene ed intero guardare</l>
     <l n="983">ciò che nel mondo più è da gradire,</l>
     <l n="984">che è onesta vivere e morire.</l>
    </lg>
    <lg n="124">
     <l n="985">Come che il piacerti saria bene,</l>
     <l n="986">se 'l mondo fosse tal chente dovrebbe,</l>
     <l n="987">ma perché è tal quale a noi si convene</l>
     <l n="988">per forza usarlo, seguir ne potrebbe,</l>
     <l n="989">altro faccendo, disperate pene.</l>
     <l n="990">Alla pietà per cui di te m'increbbe,</l>
     <l n="991">malgrado mio, pur mi convien dar lato,</l>
     <l n="992">di che sarai da me poco appagato.</l>
    </lg>
    <lg n="125">
     <l n="993">Ma è sì grande la virtù ch'io sento</l>
     <l n="994">in te, ch'io so ch'aperto vederai</l>
     <l n="995">ciò ch'a me si conviene, e che contento</l>
     <l n="996">di ciò che io ti rispondo sarai,</l>
     <l n="997">e porrai modo al tuo grave tormento,</l>
     <l n="998">che nel cor mi dispiace e noia assai;</l>
     <l n="999">e 'n verità s'el non si disdicesse,</l>
     <l n="1000">quel volentier farei che ti piacesse.</l>
    </lg>
    <lg n="126">
     <l n="1001">Poco è lo scriver, come puoi vedere,</l>
     <l n="1002">e mi' arte in questa lettera, la quale</l>
     <l n="1003">vorrei che più ti recasse piacere,</l>
     <l n="1004">ma non si può ciò che si vuole aguale;</l>
     <l n="1005">forse farà ancor luogo il potere</l>
     <l n="1006">al buon volere, e se non ti par male,</l>
     <l n="1007">presta alla pena tua alquanto sosta,</l>
     <l n="1008">perché non ha ogni detto risposta.</l>
    </lg>
    <lg n="127">
     <l n="1009">Il proferer che fai qui non ha loco,</l>
     <l n="1010">ché certa son ch'ogni cosa faresti;</l>
     <l n="1011">ed io nel ver, come ch'io vaglia poco</l>
     <l n="1012">vie più che mille volte mi potresti</l>
     <l n="1013">e puoi aver per tua, se crudel foco</l>
     <l n="1014">non m'arda, il che son certa non vorresti.</l>
     <l n="1015">Né dico più se non ch'io priego Iddio</l>
     <l n="1016">che ne contenti il tuo e 'l mio disio».</l>
    </lg>
    <lg n="128">
     <l n="1017">E poi che ella ebbe in tal guisa detto,</l>
     <l n="1018">la ripiegò e suggellolla e diella</l>
     <l n="1019">a Pandaro, il qual, tosto il giovinetto</l>
     <l n="1020">Troiol cercando, a lui n'andò con ella,</l>
     <l n="1021">e presentagliel con sommo diletto;</l>
     <l n="1022">il qual, presala, ciò che scritto in quella</l>
     <l n="1023">era con festa lesse sospirando,</l>
     <l n="1024">secondo le parole il cor cambiando.</l>
    </lg>
    <lg n="129">
     <l n="1025">Ma pure in fine, seco ripetendo</l>
     <l n="1026">bene ogni cosa che ella scrivea,</l>
     <l n="1027">disse fra sé: — Se io costei intendo</l>
     <l n="1028">amor la stringe, ma sì come rea,</l>
     <l n="1029">sotto lo scudo ancor si va chiudendo;</l>
     <l n="1030">ma non potrà, pur che forza mi dea</l>
     <l n="1031">Amore a sofferir, guari durare,</l>
     <l n="1032">ch'ella non vegna a tutt'altro parlare. —</l>
    </lg>
    <lg n="130">
     <l n="1033">E 'l simigliante ne pareva ancora</l>
     <l n="1034">a Pandaro, col quale el dicea tutto;</l>
     <l n="1035">per che più che l'usato si rincora</l>
     <l n="1036">Troiol, lasciando alquanto il tristo lutto,</l>
     <l n="1037">e spera in brieve deggia venir l'ora</l>
     <l n="1038">ch'al suo martiro deggia render frutto:</l>
     <l n="1039">e questo chiede, e dì e notte chiama</l>
     <l n="1040">come colui che solamente il brama.</l>
    </lg>
    <lg n="131">
     <l n="1041">Crescea di giorno in giorno più l'ardore</l>
     <l n="1042">e come che speranza l'aiutasse</l>
     <l n="1043">a sostener, pur gli era grave al core,</l>
     <l n="1044">e deesi creder che assai il noiasse;</l>
     <l n="1045">per che più volte del suo gran fervore</l>
     <l n="1046">stimar si può che lettere dittasse.</l>
     <l n="1047">Alle quai quando lieta e quando amara</l>
     <l n="1048">risposta gli veniva, e spessa e rara.</l>
    </lg>
    <lg n="132">
     <l n="1049">Per che sovente d'Amor si dolea,</l>
     <l n="1050">e di Fortuna cui tenea nemica,</l>
     <l n="1051">e spesse volte: «Oh me,» seco dicea</l>
     <l n="1052">«s'un poco pur la pungesse l'ortica</l>
     <l n="1053">d'amor, com'ella me trafigge e screa,</l>
     <l n="1054">la vita mia, di solazzo mendica,</l>
     <l n="1055">tosto verrebbe al grazioso porto,</l>
     <l n="1056">al qual prima ch'io vegna sarò morto».</l>
    </lg>
    <lg n="133">
     <l n="1057">Pandaro, che sentia le fiamme accese</l>
     <l n="1058">nel petto di colui cui egli amava,</l>
     <l n="1059">era de' prieghi suoi spesso cortese</l>
     <l n="1060">a Criseida, e tutto le narrava</l>
     <l n="1061">ciò che di Troiol vedeva palese;</l>
     <l n="1062">la quale, ancor che lieta l'ascoltava,</l>
     <l n="1063">diceva: — Io non posso altro, io gli fo quello</l>
     <l n="1064">che m'imponesti, caro mio fratello. —</l>
    </lg>
    <lg n="134">
     <l n="1065">— Non basta questo: — Pandar rispondea —</l>
     <l n="1066">io vo' che tu 'l conforti e che gli parli. —</l>
     <l n="1067">A cui Criseida allo 'ncontro dicea:</l>
     <l n="1068">— Cotesto non intendo mai di farli,</l>
     <l n="1069">ché la corona dell'onestà mea,</l>
     <l n="1070">per partito verun non vo' donarli;</l>
     <l n="1071">come fratel, per la sua gran bontate</l>
     <l n="1072">l'amerò sempre con ferma onestate. —</l>
    </lg>
    <lg n="135">
     <l n="1073">Pandaro rispondea: — Questa corona</l>
     <l n="1074">lodano i preti a cui tor non la ponno,</l>
     <l n="1075">e ciaschedun com'un santo ragiona,</l>
     <l n="1076">e poi vi colgon tutte quante al sonno.</l>
     <l n="1077">Di Troiol non saprà giammai persona;</l>
     <l n="1078">or pena assai e fa pur ben del donno.</l>
     <l n="1079">Assai fa mal chi può far ben nol face,</l>
     <l n="1080">e perder tempo a chi più sa più spiace. —</l>
    </lg>
    <lg n="136">
     <l n="1081">Criseida dicea: — La sua virtute</l>
     <l n="1082">tenera so ch'ell'è del mio onore,</l>
     <l n="1083">né da me altro che cose dovute</l>
     <l n="1084">domanderia, tanto è il suo valore;</l>
     <l n="1085">ed io ti giuro, per la mia salute,</l>
     <l n="1086">ch'io son, da quel che tu dimandi in fore,</l>
     <l n="1087">sua mille volte più ch'io non son mia,</l>
     <l n="1088">tanto m'aggrada la sua cortesia. —</l>
    </lg>
    <lg n="137">
     <l n="1089">— Se el t'aggrada, or che vai tu cercando?</l>
     <l n="1090">Deh, lascia star questa salvatichezza.</l>
     <l n="1091">Intendi tu che el si moia amando?</l>
     <l n="1092">Ben potrai cara aver la tua bellezza,</l>
     <l n="1093">s'uccidi un cotale uom; deh, dimmi quando</l>
     <l n="1094">tu vuoi ch'ei vegna a te, cui el più prezza</l>
     <l n="1095">che non fa 'l cielo, e dimmi come e dove;</l>
     <l n="1096">non voler vincer tutte le sue prove. —</l>
    </lg>
    <lg n="138">
     <l n="1097">— Oimè lassa! a che m'hai tu condotta,</l>
     <l n="1098">Pandaro mio, e che vuoi tu ch'io faccia!</l>
     <l n="1099">Tu hai l'onestà mia spezzata e rotta,</l>
     <l n="1100">io non ardisco di mirarti in faccia.</l>
     <l n="1101">Oh me lassa, me misera, a che otta</l>
     <l n="1102">la riavrò io? il sangue mi s'agghiaccia</l>
     <l n="1103">intorno al cor, pensando quel che chiedi,</l>
     <l n="1104">e tu non te ne curi e chiaro il vedi.</l>
    </lg>
    <lg n="139">
     <l n="1105">Io vorrei esser morta il giorno ch'io</l>
     <l n="1106">qui nella loggia tanto t'ascoltai;</l>
     <l n="1107">tu mi mettesti nel core un disio</l>
     <l n="1108">ch'appena credo ch'el n'esca giammai,</l>
     <l n="1109">e che mi fia cagion dell'onor mio</l>
     <l n="1110">perdere e, lassa, d'infiniti guai.</l>
     <l n="1111">Ma più non posso; poiché t'è 'n piacere,</l>
     <l n="1112">disposta sono a fare il tuo volere.</l>
    </lg>
    <lg n="140">
     <l n="1113">Ma s'alcun priego può nel tuo cospetto,</l>
     <l n="1114">ti priego, dolce e caro mio fratello,</l>
     <l n="1115">ch'a tutti ciascun nostro fatto o detto</l>
     <l n="1116">occulto sia: tu puoi ben veder quello</l>
     <l n="1117">che seguir ne poria, se tale effetto</l>
     <l n="1118">venisse a luce. Deh, parlane ad ello</l>
     <l n="1119">e fannel savio, e come tempo fia,</l>
     <l n="1120">io farò quel che suo piacer disia. —</l>
    </lg>
    <lg n="141">
     <l n="1121">Rispose Pandar: — Guarda la tua bocca,</l>
     <l n="1122">ché el per sé, né io, mai nol diremo. —</l>
     <l n="1123">— Or haimi tu — diss'ella — per sì sciocca,</l>
     <l n="1124">che vedi di paura tutta triemo</l>
     <l n="1125">ch'el non si sappia? Ma poiché ti tocca</l>
     <l n="1126">l'onore e la vergogna che n'avremo</l>
     <l n="1127">sì come a me, passerommene in pace,</l>
     <l n="1128">e tu ne fa omai come ti piace. —</l>
    </lg>
    <lg n="142">
     <l n="1129">Pandar disse: — Di ciò non dubitare,</l>
     <l n="1130">ché in ciò avrem ben buona cautela.</l>
     <l n="1131">Quando vuoi tu ch'el ti vegna a parlare?</l>
     <l n="1132">Traiamo omai a capo questa tela,</l>
     <l n="1133">ché farlo tosto, poiché si dee fare,</l>
     <l n="1134">fia molto meglio, e molto me' si cela</l>
     <l n="1135">dopo il fatto l'amor, poscia ch'avrete</l>
     <l n="1136">composto insieme ciò che far dovrete. —</l>
    </lg>
    <lg n="143">
     <l n="1137">— Tu sai — disse Criseida — che in questa</l>
     <l n="1138">casa son donne ed altre genti meco,</l>
     <l n="1139">delle quai parte alla futura festa</l>
     <l n="1140">debbono andare; allora sarò seco.</l>
     <l n="1141">Questa tardanza non gli sia molesta;</l>
     <l n="1142">del modo e del venire allora teco</l>
     <l n="1143">favellerò; fa pure ch'el sia saggio,</l>
     <l n="1144">e sappia ben celare il suo coraggio. —</l>
    </lg>
   </lg>
  </body>
 </text>
</TEI>