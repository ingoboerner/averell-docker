<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tosto finì il suo cammin costei,</l>
     <l n="2">che di quel loco per una portella</l>
     <l n="3">in altra sala ci menò con lei.</l>
    </lg>
    <lg n="2">
     <l n="4">Ell'era grande, spaziosa e bella,</l>
     <l n="5">ornata tutta di belle pinture,</l>
     <l n="6">sì come l'altra ch'è davanti ad ella.</l>
    </lg>
    <lg n="3">
     <l n="7">Oh quanto quivi in atto le figure</l>
     <l n="8">si mostravan tututte variate</l>
     <l n="9">dall'altre prime e non così sicure!</l>
    </lg>
    <lg n="4">
     <l n="10">Color con festa e con gioconditate</l>
     <l n="11">parevan tutte con be' vestimenti,</l>
     <l n="12">costor con doglia e con avversitate.</l>
    </lg>
    <lg n="5">
     <l n="13">Hai, quanto quivi parevan dolenti</l>
     <l n="14">e spaventati, qualunque vi s'era,</l>
     <l n="15">con vili e poverissimi ornamenti!</l>
    </lg>
    <lg n="6">
     <l n="16">Ivi vid'io dipinta, in forma vera,</l>
     <l n="17">colei che muta ogni mondano stato,</l>
     <l n="18">tal volta lieta e tal con trista cera,</l>
    </lg>
    <lg n="7">
     <l n="19">col viso tutto d'un panno fasciato,</l>
     <l n="20">e leggermente con le man volvea</l>
     <l n="21">una gran rota verso il manco lato.</l>
    </lg>
    <lg n="8">
     <l n="22">Horribile negli atti mi parea,</l>
     <l n="23">e quasi sorda a niun priego fatto</l>
     <l n="24">da nullo lo 'ntelletto vi porgea;</l>
    </lg>
    <lg n="9">
     <l n="25">e legge non avea né fermo patto</l>
     <l n="26">negli atti suoi volubili e incostanti,</l>
     <l n="27">ma come posto talor l'avea fratto:</l>
    </lg>
    <lg n="10">
     <l n="28">volvendo sempre ora 'n dietro ora avanti</l>
     <l n="29">la rota sua sanza alcun riposo,</l>
     <l n="30">con essa dando gioia e talor pianti.</l>
    </lg>
    <lg n="11">
     <l n="31">«Ogni uom che vuol montarci su sia oso</l>
     <l n="32">di farlo, ma quand'io 'l gitto a basso</l>
     <l n="33">inverso me non torni allor cruccioso.</l>
    </lg>
    <lg n="12">
     <l n="34">Io non negai mai ad alcuno il passo</l>
     <l n="35">né per alcun mia maniera mutai,</l>
     <l n="36">né muterò, né 'l mio girar fia lasso,</l>
    </lg>
    <lg n="13">
     <l n="37">venga chi vuol». Così immaginai</l>
     <l n="38">ch'ella dicesse, perché riguardando</l>
     <l n="39">dintorno ad essa vi vid'io assai,</l>
    </lg>
    <lg n="14">
     <l n="40">i qua' su per la rota aderpicando</l>
     <l n="41">s'andavan con le man con tutto ingegno,</l>
     <l n="42">fino alla sommità d'essa montando.</l>
    </lg>
    <lg n="15">
     <l n="43">Saliti su parea dicesser: «Regno»;</l>
     <l n="44">altri cadendo en l'infima cornice</l>
     <l n="45">parea dicessero: «Io son sanza regno».</l>
    </lg>
    <lg n="16">
     <l n="46">In cotal guisa un tristo, altro felice</l>
     <l n="47">facea costei, secondo che la mente,</l>
     <l n="48">la qual non erra, ancora mi ridice.</l>
    </lg>
    <lg n="17">
     <l n="49">Allor rivolto alla donna piacente</l>
     <l n="50">dissi: – Costei, ch'io veggio qui voltare,</l>
     <l n="51">conosco io per nimica veramente.</l>
    </lg>
    <lg n="18">
     <l n="52">Tra l'altre creature a cui mi pare</l>
     <l n="53">dover portar più odio, questa è dessa,</l>
     <l n="54">però ch'ogni sua forza ed operare</l>
    </lg>
    <lg n="19">
     <l n="55">ell'ha contra di me opposta e messa:</l>
     <l n="56">né prieghi, né saper, né forza alcuna</l>
     <l n="57">pacificar mi può giammai con essa.</l>
    </lg>
    <lg n="20">
     <l n="58">Ognora nella faccia persa e bruna</l>
     <l n="59">mi si mostra crucciata e sempre a fondo</l>
     <l n="60">della sua rota mi trae dalla cuna,</l>
    </lg>
    <lg n="21">
     <l n="61">gravandomi di sì noioso pondo</l>
     <l n="62">che levar non mi posso a risalire,</l>
     <l n="63">onde giammai non posso esser giocondo –.</l>
    </lg>
    <lg n="22">
     <l n="64">Ridendo allor mi cominciò a dire</l>
     <l n="65">la donna: – Allora e' tu se' di coloro</l>
     <l n="66">ch'alle mondane cose hanno 'l disire?</l>
    </lg>
    <lg n="23">
     <l n="67">ai quali se ella desse tutto l'oro</l>
     <l n="68">che è sotto la luna, pure aversa</l>
     <l n="69">riputerebber lei a' voler loro.</l>
    </lg>
    <lg n="24">
     <l n="70">Torrotti adunque di cotal traversa</l>
     <l n="71">oppinione, e mostrerotti come</l>
     <l n="72">più son beati que' che l'han perversa.</l>
    </lg>
    <lg n="25">
     <l n="73">Il dir Fortuna è un semplice nome,</l>
     <l n="74">il posseder quel ch'ella dà è vano,</l>
     <l n="75">o sanza frutto affanno se ne prome.</l>
    </lg>
    <lg n="26">
     <l n="76">Odirai come: e se 'l mio dire estrano</l>
     <l n="77">è dalla verità, conceder puossi</l>
     <l n="78">che seguir vizio sia al salvar sano.</l>
    </lg>
    <lg n="27">
     <l n="79">Solamente da te vo' che rimossi</l>
     <l n="80">sieno i pensier fallaci, se procede</l>
     <l n="81">il mio parlar con ver, sì che tu possi</l>
    </lg>
    <lg n="28">
     <l n="82">inter vedere come si concede</l>
     <l n="83">che quel che più al vostro intendimento</l>
     <l n="84">agrada, più con gravezza vi lede –.</l>
    </lg>
    <lg n="29">
     <l n="85">Allora rispos'io: – Io son contento,</l>
     <l n="86">donna, d'udire, acciò che 'l mio errore</l>
     <l n="87">io riconosca, però che io sento</l>
    </lg>
    <lg n="30">
     <l n="88">non aver nulla esser grave dolore –.</l>
    </lg>
   </lg>
  </body>
 </text>
</TEI>