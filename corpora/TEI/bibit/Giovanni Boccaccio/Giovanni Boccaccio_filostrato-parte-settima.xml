<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE SETTIMA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">106</measure>
    <measure unit="line">848</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-settima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE SETTIMA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE SETTIMA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Troiol, sì com'egli è di sopra detto,</l>
     <l n="2">passava tempo il dì dato aspettando,</l>
     <l n="3">il qual pur venne dopo lungo aspetto;</l>
     <l n="4">ond'egli, altre faccende dimostrando,</l>
     <l n="5">in ver la porta se ne gì soletto,</l>
     <l n="6">con Pandaro di ciò molto parlando;</l>
     <l n="7">e 'n verso il campo rimirando gieno</l>
     <l n="8">s'alcuno in ver Troia venir vedieno.</l>
    </lg>
    <lg n="2">
     <l n="9">E ciascun ch'era da costor veduto</l>
     <l n="10">venir ver loro, o solo o accompagnato,</l>
     <l n="11">che Criseida fosse era creduto,</l>
     <l n="12">fin ch'el non s'era a lor tanto appressato</l>
     <l n="13">ch'apertamente fosse conosciuto.</l>
     <l n="14">E così stetter mezzo dì passato,</l>
     <l n="15">beffati spesso dalla lor credenza,</l>
     <l n="16">sì come poi mostrava esperienza.</l>
    </lg>
    <lg n="3">
     <l n="17">Troiolo disse: — Anzi mangiare omai,</l>
     <l n="18">per quel ch'io possa creder, non verrebbe:</l>
     <l n="19">ella penrà a disbrigarsi assai</l>
     <l n="20">dal vecchio padre più che non vorrebbe,</l>
     <l n="21">per mio avviso; tu che ne dirai?</l>
     <l n="22">Io pur mi credo che ella sarebbe</l>
     <l n="23">venuta se venire ella dovesse,</l>
     <l n="24">e s'a mangiar con lui non si ristesse. —</l>
    </lg>
    <lg n="4">
     <l n="25">Pandaro disse: — Io credo dichi vero,</l>
     <l n="26">però andianne e poi ci torneremo. —</l>
     <l n="27">A Troiol piacque al fine, e così fero</l>
     <l n="28">e lo spazio che stettero, assai stremo</l>
     <l n="29">fu, che tornar, ma gl'ingannò 'l pensiero</l>
     <l n="30">sì com'apparve, e trovaronlo scemo;</l>
     <l n="31">ché questa gentil donna non venia,</l>
     <l n="32">e già la nona su 'n alto salia.</l>
    </lg>
    <lg n="5">
     <l n="33">Troiolo disse: — Forse che 'mpedita</l>
     <l n="34">l'avrà il padre, e vorrà che dimori</l>
     <l n="35">infino a vespro, e però sua reddita</l>
     <l n="36">al tardi fia omai; stiamci di fuori</l>
     <l n="37">sì che ella abbia l'entrata espedita,</l>
     <l n="38">ché spesse volte questi guardatori</l>
     <l n="39">soglion tenere in parole chi viene,</l>
     <l n="40">sanza distinguere a cui si conviene. —</l>
    </lg>
    <lg n="6">
     <l n="41">Il vespro venne e poi venne la sera,</l>
     <l n="42">e molti avevan Troiolo ingannato,</l>
     <l n="43">il quale in ver lo campo sospeso era</l>
     <l n="44">istato sempre, e tutti riguardato</l>
     <l n="45">avea color che di ver la rivera</l>
     <l n="46">venieno a Troia, ed alcun domandato</l>
     <l n="47">per nuove circostanze, e non avea</l>
     <l n="48">nulla raccolto di ciò che chiedea.</l>
    </lg>
    <lg n="7">
     <l n="49">Per che si volse a Pandaro dicendo:</l>
     <l n="50">— Fatto avrà questa donna saviamente,</l>
     <l n="51">se de' suoi modi meco ben comprendo:</l>
     <l n="52">ella vorrà venir celatamente,</l>
     <l n="53">perciò la notte attende, ed io 'l commendo;</l>
     <l n="54">non vorrà far maravigliar la gente,</l>
     <l n="55">né dir: «Costei che fu raddomandata</l>
     <l n="56">per Antenor, c'è sì tosto tornata?».</l>
    </lg>
    <lg n="8">
     <l n="57">Però non ci rincresca l'aspettare,</l>
     <l n="58">Pandaro mio, io ten priego per Dio;</l>
     <l n="59">noi non abbiam or altra cosa a fare,</l>
     <l n="60">non ti gravi seguire il mio disio,</l>
     <l n="61">e s'io non erro, veder la mi pare:</l>
     <l n="62">deh, guarda in giù, non vedi tu quel ch'io? —</l>
     <l n="63">— No, — disse Pandar — se ben gli occhi sbarro,</l>
     <l n="64">quel che mi mostri pare a me un carro. —</l>
    </lg>
    <lg n="9">
     <l n="65">— Oh me, che tu di' ver! — Troiolo disse —</l>
     <l n="66">or così va, cotanto mi trasporta</l>
     <l n="67">quel ch'io vorrei ch'al presente avvenisse! —</l>
     <l n="68">Era del sole già la luce smorta,</l>
     <l n="69">e stella alcuna in ciel parea venisse,</l>
     <l n="70">quando Troiolo disse: — El mi conforta</l>
     <l n="71">non so che pensier dolce nel disire:</l>
     <l n="72">abbi per certo ch'or ne dee venire. —</l>
    </lg>
    <lg n="10">
     <l n="73">Pandaro seco, ma tacitamente,</l>
     <l n="74">ridea di ciò che Troiolo dicea,</l>
     <l n="75">e conosceva manifestamente</l>
     <l n="76">la cagion che a ciò dire il movea,</l>
     <l n="77">e per non farlo di ciò più dolente</l>
     <l n="78">che el si fosse, sembianti facea</l>
     <l n="79">di crederlo, e dicea: «Di Mongibello</l>
     <l n="80">aspetta il vento questo tapinello!».</l>
    </lg>
    <lg n="11">
     <l n="81">L'attendere era nulla, e li guardiani</l>
     <l n="82">facean sopra la porta gran romore,</l>
     <l n="83">dentro chiamando cittadini e strani,</l>
     <l n="84">qual non volesse rimaner di fore,</l>
     <l n="85">con le lor bestie ancor tutti i villani;</l>
     <l n="86">ma Troiol fé tardar più di due ore;</l>
     <l n="87">infine, essendo il ciel tutto stellato,</l>
     <l n="88">con Pandar dentro se n'è ritornato.</l>
    </lg>
    <lg n="12">
     <l n="89">E benché se medesmo molte volte,</l>
     <l n="90">or con una or con altra, il dì, avesse</l>
     <l n="91">isperanza ingannato, tra le molte</l>
     <l n="92">voleva Amor davver pur ch'el credesse</l>
     <l n="93">ad alcuna di quelle meno stolte;</l>
     <l n="94">per che da capo il suo parlar diresse</l>
     <l n="95">ver Pandaro, dicendo: — Stolti siamo</l>
     <l n="96">che questo giorno aspettata l'abbiamo.</l>
    </lg>
    <lg n="13">
     <l n="97">Ella mi disse dieci dì starebbe</l>
     <l n="98">col padre, sanza più istar niente,</l>
     <l n="99">e poscia in Troia se ne tornerebbe.</l>
     <l n="100">Il termine è per questo dì presente,</l>
     <l n="101">dunque doman venir se ne dovrebbe,</l>
     <l n="102">se bene annoveriam dirittamente;</l>
     <l n="103">e noi siam qui tutto dì dimorati,</l>
     <l n="104">tanto n'ha fatto il disio smemorati.</l>
    </lg>
    <lg n="14">
     <l n="105">Domattina per tempo ritornare,</l>
     <l n="106">Pandar, ci si vorrà. — E così fero.</l>
     <l n="107">Ma poco valse in su e 'n giù guardare,</l>
     <l n="108">ch'ad altri già l'avea dritto il pensiero;</l>
     <l n="109">di che costor, dopo molto badare,</l>
     <l n="110">sì come fatto avieno il dì primiero,</l>
     <l n="111">fatto già notte, dentro si tornaro,</l>
     <l n="112">ma ciò a Troiol fu soverchio amaro.</l>
    </lg>
    <lg n="15">
     <l n="113">E la speranza lieta ch'egli avea,</l>
     <l n="114">quasi più non avea dove appiccarsi,</l>
     <l n="115">di che con seco molto si dolea,</l>
     <l n="116">e forte cominciò a rammaricarsi</l>
     <l n="117">e di lei e d'Amor, né gli parea</l>
     <l n="118">per cagion nulla che tanto indugiarsi</l>
     <l n="119">dovesse a ritornare, avendogli essa</l>
     <l n="120">la ritornata con fede promessa.</l>
    </lg>
    <lg n="16">
     <l n="121">Ma 'l terzo e 'l quarto e 'l quinto e 'l sesto giorno,</l>
     <l n="122">dopo il decimo dì, già trapassato,</l>
     <l n="123">sperando e non sperando il suo ritorno,</l>
     <l n="124">da Troiol fu con sospiri aspettato;</l>
     <l n="125">e dopo questo, più lungo soggiorno</l>
     <l n="126">ancor dalla speranza fu 'mpetrato,</l>
     <l n="127">e tutto invan; costei pur non tornava,</l>
     <l n="128">laonde Troiol se ne consumava.</l>
    </lg>
    <lg n="17">
     <l n="129">Le lagrime che erano allenate</l>
     <l n="130">pe' conforti di Pandaro, e' sospiri,</l>
     <l n="131">tornar sanza esser da lui rivocate,</l>
     <l n="132">dando lor via i focosi disiri,</l>
     <l n="133">e quelle che speranza risparmiate</l>
     <l n="134">aveva, usciron doppie pe' martiri</l>
     <l n="135">che 'n lui gabbato più si fer cocenti</l>
     <l n="136">che pria non eran, ben per ognun venti.</l>
    </lg>
    <lg n="18">
     <l n="137">In lui ogni disio istato antico</l>
     <l n="138">ritornò nuovo, e sopr'esso lo 'nganno,</l>
     <l n="139">che gli parea ricevere, e 'l nemico</l>
     <l n="140">spirto di gelosia, gravoso affanno</l>
     <l n="141">più ch'alcun altro e di posa mendico,</l>
     <l n="142">come san quei che già provato l'hanno.</l>
     <l n="143">Ond'el piangeva giorno e notte tanto,</l>
     <l n="144">quanto bastavan gli occhi ed egli al pianto.</l>
    </lg>
    <lg n="19">
     <l n="145">El non mangiava quasi e non bevea,</l>
     <l n="146">sì avea pien d'angoscia il tristo petto,</l>
     <l n="147">ed oltre a questo, dormir non potea</l>
     <l n="148">se non da' sospir vinto, ed in dispetto</l>
     <l n="149">la vita sua e sé del tutto avea,</l>
     <l n="150">e come fuoco fuggiva 'l diletto,</l>
     <l n="151">ed ogni festa ed ogni compagnia</l>
     <l n="152">similemente a suo poter fuggia.</l>
    </lg>
    <lg n="20">
     <l n="153">Ed era tal nel viso divenuto</l>
     <l n="154">che piuttosto che uom pareva fera,</l>
     <l n="155">né l'averia alcun riconosciuto,</l>
     <l n="156">sì pallida e smarrita avea la cera;</l>
     <l n="157">del corpo s'era ogni valor partuto,</l>
     <l n="158">e tanta forza appena ne' membri era</l>
     <l n="159">che 'l sostenesse, né conforto alcuno</l>
     <l n="160">prender volea che gli desse nessuno.</l>
    </lg>
    <lg n="21">
     <l n="161">Priamo che 'l vedea così smarrito,</l>
     <l n="162">a sé alcuna volta lui chiamava,</l>
     <l n="163">dicendo: — Figlio, che hai tu sentito?</l>
     <l n="164">Qual cosa è quella che tanto ti grava?</l>
     <l n="165">Tu non par desso tu, sì scolorito;</l>
     <l n="166">che è cagion della tua vita prava?</l>
     <l n="167">Dilmi, figliuolo, tu non ti sostieni,</l>
     <l n="168">e s'io discerno ben, tutto men vieni. —</l>
    </lg>
    <lg n="22">
     <l n="169">Il simigliante gli diceva Ettore,</l>
     <l n="170">Parìs e gli altri fratelli e sorelle,</l>
     <l n="171">e domandavan donde esto dolore</l>
     <l n="172">sì grave avesse e per quai ree novelle.</l>
     <l n="173">Alli quai tutti diceva ch'al core</l>
     <l n="174">si sentia noie, ma quai fosser quelle,</l>
     <l n="175">niun poteva tanto addomandare,</l>
     <l n="176">che da lui più ne potesse apparare.</l>
    </lg>
    <lg n="23">
     <l n="177">Erasi un dì, tutto malinconoso</l>
     <l n="178">per la fallita fede, ito a dormire</l>
     <l n="179">Troiolo, e 'n sogno vide il periglioso</l>
     <l n="180">fallo di quella che 'l facea languire:</l>
     <l n="181">ché gli parea, per entro un bosco ombroso,</l>
     <l n="182">un gran fracasso e spiacevol sentire;</l>
     <l n="183">per che, levato il capo, gli sembiava</l>
     <l n="184">un gran cinghiar veder che valicava.</l>
    </lg>
    <lg n="24">
     <l n="185">E poi appresso gli parve vedere</l>
     <l n="186">sotto a' suoi piè Criseida, alla quale</l>
     <l n="187">col grifo il cor traeva, ed al parere</l>
     <l n="188">di lui, Criseida di così gran male</l>
     <l n="189">non si curava, ma quasi piacere</l>
     <l n="190">prendea di ciò che facea l'animale;</l>
     <l n="191">il che a lui sì forte era in dispetto,</l>
     <l n="192">che questo ruppe il sonno deboletto.</l>
    </lg>
    <lg n="25">
     <l n="193">Com'el fu desto cominciò a pensare</l>
     <l n="194">sopra ciò ch'avea in sogno veduto,</l>
     <l n="195">e chiaro parve a lui considerare</l>
     <l n="196">che volea dir ciò che gli era apparuto,</l>
     <l n="197">e prestamente si fece chiamare</l>
     <l n="198">Pandaro al qual, come a lui fu venuto,</l>
     <l n="199">piangendo cominciò: — Pandaro mio,</l>
     <l n="200">la vita mia non piace più a Dio.</l>
    </lg>
    <lg n="26">
     <l n="201">La tua Criseida, oh me, m'ha ingannato,</l>
     <l n="202">di cui io più che d'altra mi fidava</l>
     <l n="203">ella ha altrui il suo amor donato,</l>
     <l n="204">il che più che la morte assai mi grava;</l>
     <l n="205">gli dii me l'hanno nel sogno mostrato. —</l>
     <l n="206">E quinci il sogno tutto gli narrava,</l>
     <l n="207">poi cominciò a dir quel che volea</l>
     <l n="208">sì fatto sogno, e così gli dicea:</l>
    </lg>
    <lg n="27">
     <l n="209">— Questo cinghiar ch'io vidi è Diomede</l>
     <l n="210">per ciò che l'avolo uccise il cinghiaro</l>
     <l n="211">di Calidonia, se si può dar fede</l>
     <l n="212">a' nostri antichi, e sempre poi portaro</l>
     <l n="213">per sopransegna, sì come si vede,</l>
     <l n="214">i discendenti il porco. Oh me, amaro</l>
     <l n="215">e vero sogno! Questo l'avrà 'l core</l>
     <l n="216">col parlar tratto, cioè 'l suo amore.</l>
    </lg>
    <lg n="28">
     <l n="217">Questo la tien, dolente la mia vita,</l>
     <l n="218">sì come aperto ancor potrai vedere,</l>
     <l n="219">questo impedisce sol la sua reddita;</l>
     <l n="220">se ciò non fosse, ben v'era il potere</l>
     <l n="221">del ritornar, né l'avrebbe impedita</l>
     <l n="222">il vecchio padre, né altro calere;</l>
     <l n="223">laond'io sono ingannato credendo,</l>
     <l n="224">ed ischernito, invan lei attendendo.</l>
    </lg>
    <lg n="29">
     <l n="225">Oh me, Criseida, qual sottile ingegno,</l>
     <l n="226">qual piacer nuovo, qual vaga bellezza,</l>
     <l n="227">qual cruccio verso me, qual giusto sdegno,</l>
     <l n="228">qual fallo mio o qual fiera stranezza,</l>
     <l n="229">l'animo tuo altiero ad altro segno</l>
     <l n="230">han potuto recare? Oh me, fermezza</l>
     <l n="231">a me promessa, oh me, fede e leanza,</l>
     <l n="232">chi v'ha gittate dalla mia amanza?</l>
    </lg>
    <lg n="30">
     <l n="233">Oh me, perché andar mai ti lasciai?</l>
     <l n="234">perché credetti al tuo consiglio rio?</l>
     <l n="235">perché con meco non te ne menai,</l>
     <l n="236">com'io aveva, lasso, nel disio?</l>
     <l n="237">perché li patti fatti non guastai,</l>
     <l n="238">come nel cuor mi venne allora ch'io</l>
     <l n="239">ti vidi render? Tu non disleale</l>
     <l n="240">saresti e falsa, né io tristo aguale.</l>
    </lg>
    <lg n="31">
     <l n="241">Io ti credetti, e sperava per certo</l>
     <l n="242">santa esser la tua fede, e le parole</l>
     <l n="243">essere un ver certissimo ed aperto</l>
     <l n="244">più ch'a' viventi la luce del sole;</l>
     <l n="245">e tu parlavi ambiguo e coperto,</l>
     <l n="246">sì com'egli ora appar nelle tue fole,</l>
     <l n="247">ché solamente a me non se' tornata,</l>
     <l n="248">ma con altro uom ti se' innamorata.</l>
    </lg>
    <lg n="32">
     <l n="249">Che farò, Pandaro? Io mi sento un foco</l>
     <l n="250">di nuovo acceso nella mente forte,</l>
     <l n="251">tal ch'io non truovo nel mio pensier loco;</l>
     <l n="252">io vo' con le mie man prender la morte,</l>
     <l n="253">ché 'n tal vita più star non saria gioco;</l>
     <l n="254">poi la Fortuna a sì malvagia sorte</l>
     <l n="255">recato m'ha, il morire fia diletto,</l>
     <l n="256">dove il viver saria noia e dispetto. —</l>
    </lg>
    <lg n="33">
     <l n="257">E questo detto, corse ad un coltello,</l>
     <l n="258">il qual pendea nella camera aguto,</l>
     <l n="259">e per lo petto si volle con ello</l>
     <l n="260">dar, se non fosse ch'el fu ritenuto</l>
     <l n="261">da Pandaro lo quale il tapinello</l>
     <l n="262">giovane prese, com'ebbe veduto</l>
     <l n="263">lui disperar nelle parole usate,</l>
     <l n="264">con sospiri e con lagrime versate.</l>
    </lg>
    <lg n="34">
     <l n="265">Troiol gridava: — Deh, non mi tenere,</l>
     <l n="266">amico caro, io ten priego per Dio;</l>
     <l n="267">poi che disposto sono a tal volere,</l>
     <l n="268">lascia seguirmi il mio fiero disio,</l>
     <l n="269">lasciami s' tu non vuoi prima sapere</l>
     <l n="270">qual sia la morte alla qual già corr'io;</l>
     <l n="271">lasciami, Pandaro, io ti feriraggio</l>
     <l n="272">se non mi lasci, e poi m'uccideraggio.</l>
    </lg>
    <lg n="35">
     <l n="273">Lasciami tor del mondo il più dolente</l>
     <l n="274">corpo che viva; lasciami, morendo,</l>
     <l n="275">contenta far la nostra fraudolente</l>
     <l n="276">donna, la quale ancora andrò seguendo</l>
     <l n="277">tra l'ombre nere nel regno dolente;</l>
     <l n="278">lasciami uccider, ché 'l viver piangendo,</l>
     <l n="279">peggio è che morte. — E dicendo, sforzava</l>
     <l n="280">sé per lo ferro, il qual quel gli negava.</l>
    </lg>
    <lg n="36">
     <l n="281">Pandaro ancora faceva romore</l>
     <l n="282">con lui tenendol forte, e se non fosse</l>
     <l n="283">che Troiolo era debole, il valore</l>
     <l n="284">di Pandar saria vinto; tali scosse</l>
     <l n="285">Troiolo dava, atato dal furore.</l>
     <l n="286">Pure alla fine il ferro gli rimosse</l>
     <l n="287">Pandar di mano, e lui contra 'l volere</l>
     <l n="288">fece piangendo con seco sedere.</l>
    </lg>
    <lg n="37">
     <l n="289">E dopo amaro pianto, verso lui</l>
     <l n="290">con tai parole si volse pietoso:</l>
     <l n="291">— Troiolo, sempre, in tal credenza fui</l>
     <l n="292">di te ver me, che s'io stato fossi oso</l>
     <l n="293">di domandar per me o per altrui</l>
     <l n="294">che t'uccidessi, che tu animoso,</l>
     <l n="295">sanza indugio nessun l'avessi fatto,</l>
     <l n="296">com'io farei per te in ciascun atto.</l>
    </lg>
    <lg n="38">
     <l n="297">E tu a' prieghi miei non hai la morte</l>
     <l n="298">sozza e spiacevol voluto fuggire,</l>
     <l n="299">e s'io non fossi stato ora più forte</l>
     <l n="300">di te, t'avrei qui veduto morire;</l>
     <l n="301">nol mi credea, e le promesse porte</l>
     <l n="302">da te a me, le mi veggio fallire,</l>
     <l n="303">benché ancor tu questo ammendar puoti,</l>
     <l n="304">se con effetto ciò ch'io dico noti.</l>
    </lg>
    <lg n="39">
     <l n="305">Per quel che a me paia, tu hai concetto</l>
     <l n="306">che Criseida sia di Diomede,</l>
     <l n="307">e s'io ho ben raccolto ciò c'hai detto,</l>
     <l n="308">null'altra cosa di ciò ti fa fede</l>
     <l n="309">se non il sogno, il qual prendi in sospetto</l>
     <l n="310">per l'animale il qual col dente lede,</l>
     <l n="311">e sanza più voler sentirne avanti,</l>
     <l n="312">finir volei con morte i tristi pianti.</l>
    </lg>
    <lg n="40">
     <l n="313">Io ti dissi altra volta che follia</l>
     <l n="314">era ne' sogni troppo riguardare;</l>
     <l n="315">nessun ne fu, né è, né giammai fia</l>
     <l n="316">che possa certo ben significare,</l>
     <l n="317">ciò che dormendo altrui la fantasia</l>
     <l n="318">con varie forme puote dimostrare;</l>
     <l n="319">e molti già credettero una cosa,</l>
     <l n="320">ch'altra n'avvenne opposita e ritrosa.</l>
    </lg>
    <lg n="41">
     <l n="321">Così potrebbe addivenir di questo:</l>
     <l n="322">forse che là dove tu l'animale</l>
     <l n="323">al tuo amore interpreti molesto,</l>
     <l n="324">ti fia egli utile e non farà male</l>
     <l n="325">sì come stimi; parti egli atto onesto</l>
     <l n="326">ad alcun uom, non che ad un reale</l>
     <l n="327">come tu se', con le sue man s'uccida,</l>
     <l n="328">e faccia per amor sì fatte strida?</l>
    </lg>
    <lg n="42">
     <l n="329">Questa cosa era in tutt'altra maniera</l>
     <l n="330">da dover far, che tu non la facevi:</l>
     <l n="331">pria sottilmente si volea se vera</l>
     <l n="332">fosse, saper, sì come tu potevi,</l>
     <l n="333">e se falsa trovata e non intera,</l>
     <l n="334">mente l'avessi, allora ti dovevi</l>
     <l n="335">dalla fede de' sogni e dallo 'nganno</l>
     <l n="336">d'essi levar, che venieno a tuo danno.</l>
    </lg>
    <lg n="43">
     <l n="337">Se ver trovassi che tu per altrui</l>
     <l n="338">da Criseida fossi abbandonato,</l>
     <l n="339">non dovevi con tutti i pensier tui</l>
     <l n="340">per partito pigliar diliberato</l>
     <l n="341">pur di morire, ch'io non so da cui</l>
     <l n="342">giammai ne fossi se non biasimato,</l>
     <l n="343">ma si voleva prender per partito</l>
     <l n="344">di schernir lei com'ella ha te schernito.</l>
    </lg>
    <lg n="44">
     <l n="345">E se pure a morire i pensier gravi</l>
     <l n="346">ti sospignean per sentir minor doglia,</l>
     <l n="347">non era da pigliar ciò che pigliavi,</l>
     <l n="348">ch'altra via c'era a fornir cotal voglia;</l>
     <l n="349">e ben te la doveano i pensier pravi</l>
     <l n="350">mostrar, per ciò che davanti alla soglia</l>
     <l n="351">della porta di Troia i Greci sono,</l>
     <l n="352">che t'uccidran sanza chieder perdono.</l>
    </lg>
    <lg n="45">
     <l n="353">Andremo dunque contra i Greci armati,</l>
     <l n="354">quando morir vorrai, insiememente:</l>
     <l n="355">quivi, sì come giovani pregiati,</l>
     <l n="356">combatterem con loro, e virilmente</l>
     <l n="357">loro uccidendo, morrem vendicati,</l>
     <l n="358">né vieterolti allor certanamente,</l>
     <l n="359">sol ch'io m'avveggia che cagion ti mova</l>
     <l n="360">giusta a voler morire in cotal prova. —</l>
    </lg>
    <lg n="46">
     <l n="361">Troiol, ch'ancor fremia di cruccio acceso,</l>
     <l n="362">quanto potea, dolente, l'ascoltava,</l>
     <l n="363">e poi che l'ebbe lungamente inteso,</l>
     <l n="364">qual esso ancor doglioso lagrimava,</l>
     <l n="365">ver lui si volse, il quale stava atteso</l>
     <l n="366">se dall'impresa folle si mutava,</l>
     <l n="367">e 'n cotal guisa gli parlò piangendo,</l>
     <l n="368">sempre il parlar con singhiozzi rompendo:</l>
    </lg>
    <lg n="47">
     <l n="369">— Pandaro, vivi di questo sicuro,</l>
     <l n="370">che io son tutto tuo in ciò ch'io posso,</l>
     <l n="371">e 'l vivere e 'l morir non mi fia duro</l>
     <l n="372">come ti piacerà, e se rimosso</l>
     <l n="373">da furor fui da consiglio maturo,</l>
     <l n="374">poco davanti quando tu addosso</l>
     <l n="375">mi fosti per la mia propria salute,</l>
     <l n="376">non sen dee ammirar la tua virtute.</l>
    </lg>
    <lg n="48">
     <l n="377">In tale error la subita credenza</l>
     <l n="378">del tristo sogno mi fece venire;</l>
     <l n="379">or men cruccioso, la mia gran fallenza</l>
     <l n="380">aperta veggio e 'l mio folle disire;</l>
     <l n="381">ma se tu vedi con che sperienza</l>
     <l n="382">di questa sospecione il ver sentire</l>
     <l n="383">io possa, dillo, per Dio ten richieggio,</l>
     <l n="384">ch'io son turbato, e da me non la veggio. —</l>
    </lg>
    <lg n="49">
     <l n="385">A cui Pandaro disse: — Al mio parere,</l>
     <l n="386">con iscrittura è da tentar costei,</l>
     <l n="387">però che s'ella non t'avrà 'n calere,</l>
     <l n="388">non credo che risposta abbiam da lei;</l>
     <l n="389">o se l'avrem, potrem chiaro vedere,</l>
     <l n="390">per le scritte parole, se tu dei</l>
     <l n="391">sperare ancor nella sua ritornata,</l>
     <l n="392">o s'ella s'è d'altro uomo innamorata.</l>
    </lg>
    <lg n="50">
     <l n="393">Poi si partì, giammai non le scrivesti,</l>
     <l n="394">né ella a te, ed il suo star cagione</l>
     <l n="395">potrebbe tale aver, che tu diresti</l>
     <l n="396">che ella avesse ben di star ragione;</l>
     <l n="397">e potrebbe esser tal, che riprendresti</l>
     <l n="398">più tiepidezza ch'altra offensione.</l>
     <l n="399">Scrivile adunque, ché se ben lo fai,</l>
     <l n="400">chiaro vedrem ciò che cercando vai. —</l>
    </lg>
    <lg n="51">
     <l n="401">Già incresceva a Troiol di se stesso,</l>
     <l n="402">per che 'l credette volentieri, e tratto</l>
     <l n="403">da parte, comandò ch'a lui adesso</l>
     <l n="404">da scriver fosse dato, ed el fu fatto;</l>
     <l n="405">ond'egli alquanto pensato sopr'esso</l>
     <l n="406">che scrivere dovea, non come matto</l>
     <l n="407">incominciò, e sanza indugio scrisse</l>
     <l n="408">alla sua donna, e 'n cotal guisa disse:</l>
    </lg>
    <lg n="52">
     <l n="409">«Giovane donna, a cui Amor mi diede</l>
     <l n="410">e tuo mi tiene, e mentre sarò 'n vita</l>
     <l n="411">mi terrà sempre con intera fede,</l>
     <l n="412">per ciò che tu nella tua dipartita</l>
     <l n="413">in miseria maggior ch'alcun non crede</l>
     <l n="414">qui mi lasciasti, l'anima smarrita</l>
     <l n="415">si raccomanda alla tua gran virtute,</l>
     <l n="416">e mandarti non può altra salute.</l>
    </lg>
    <lg n="53">
     <l n="417">El non dovrà, come che divenuta</l>
     <l n="418">sia quasi greca, la lettera mia</l>
     <l n="419">da te ancor non esser ricevuta,</l>
     <l n="420">per ciò che 'n poco tempo non s'oblia</l>
     <l n="421">sì lungo amor qual tiene ed ha tenuta</l>
     <l n="422">nostra amistà congiunta, la qual sia</l>
     <l n="423">etterna priego, e però prenderaila</l>
     <l n="424">e 'nfino alla sua fine leggeraila.</l>
    </lg>
    <lg n="54">
     <l n="425">Se 'l servidore in caso alcun potesse</l>
     <l n="426">del suo maggior dolersi, forse ch'io</l>
     <l n="427">avrei ragion se di te mi dolesse,</l>
     <l n="428">considerando al tuo affetto pio</l>
     <l n="429">la fede data, e le molte promesse,</l>
     <l n="430">ed il giurato ciascheduno iddio,</l>
     <l n="431">che torneresti in fra 'l decimo giorno:</l>
     <l n="432">né fra quaranta ancor fatt'hai ritorno.</l>
    </lg>
    <lg n="55">
     <l n="433">Ma per ciò che a me convien piacere</l>
     <l n="434">quanto a te piace, rammarcar non m'oso,</l>
     <l n="435">ma, quanto umile posso, il mio parere</l>
     <l n="436">ti scrivo, più che mai d'amor focoso,</l>
     <l n="437">e similmente il mio caldo volere,</l>
     <l n="438">e la mia vita ancor, volenteroso</l>
     <l n="439">di saper qual la tua vita sia stata,</l>
     <l n="440">poi che tra' Greci fosti permutata.</l>
    </lg>
    <lg n="56">
     <l n="441">Parmi, se 'l tuo consiglio ho bene a mente,</l>
     <l n="442">che potuto abbino in te le paterne</l>
     <l n="443">lusinghe, o nuovo amor t'è nella mente</l>
     <l n="444">entrato, o, quel che rado ci si cerne,</l>
     <l n="445">vecchio divenir largo, che 'l tegnente</l>
     <l n="446">Calcàs cortese sia, dove le 'nterne</l>
     <l n="447">tue intenzion mi mostraro il contraro</l>
     <l n="448">nell'ultimo tuo pianto e mio amaro.</l>
    </lg>
    <lg n="57">
     <l n="449">Poi sì lontano oltre al nostro proposto</l>
     <l n="450">se' dimorata, che tornar dovevi</l>
     <l n="451">secondo le promesse così tosto,</l>
     <l n="452">se 'l primo o 'l terzo fosse, mel dovevi</l>
     <l n="453">significar, poi che sai ch'io m'accosto</l>
     <l n="454">ed accostava a ciò che tu volevi,</l>
     <l n="455">ché paziente l'avre' i' comportato,</l>
     <l n="456">quantunque grave assai mi fosse stato.</l>
    </lg>
    <lg n="58">
     <l n="457">Ma forte temo che novello amore</l>
     <l n="458">non sia cagion di tua lunga dimora,</l>
     <l n="459">il che se fosse mi saria dolore</l>
     <l n="460">maggior ch'alcun ch'io ne provassi ancora;</l>
     <l n="461">e se l'ha meritato il mio fervore</l>
     <l n="462">nol dei tu avere a conoscere ora;</l>
     <l n="463">di questo vivo misero in paura</l>
     <l n="464">tal, che diletto e speranza mi fura.</l>
    </lg>
    <lg n="59">
     <l n="465">Questa paura dispietate stride</l>
     <l n="466">trarre mi fa, quando vorrei posarmi;</l>
     <l n="467">questa paura sola mi conquide</l>
     <l n="468">dentro al pensiero, ond'io non so che farmi;</l>
     <l n="469">questa paura, oh me lasso, m'uccide,</l>
     <l n="470">né so né posso più da lei atarmi;</l>
     <l n="471">questa paura m'ha recato in parte,</l>
     <l n="472">ch'a Vener non sono util né a Marte.</l>
    </lg>
    <lg n="60">
     <l n="473">Gli occhi dolenti, dopo il tuo partire,</l>
     <l n="474">di lagrimar non ristetter giammai;</l>
     <l n="475">mangiar né ber, riposar né dormire</l>
     <l n="476">poi non potei; ma sempre ho tratto guai,</l>
     <l n="477">e quel che più della mia bocca udire</l>
     <l n="478">s'è potuto, è nomarti sempre mai</l>
     <l n="479">o chiamar te od Amor per conforto;</l>
     <l n="480">per questo sol cred'io ch'io non sia morto.</l>
    </lg>
    <lg n="61">
     <l n="481">Ben puoi omai pensar quel ch'io farei</l>
     <l n="482">se certo fossi di quel c'ho dottanza:</l>
     <l n="483">certo mi credo ch'io m'ucciderei</l>
     <l n="484">di te sentendo sì fatta fallanza;</l>
     <l n="485">ed a che far da poi ci viverei</l>
     <l n="486">ch'io avessi perduta la speranza</l>
     <l n="487">di te, anima mia, cui io attendo</l>
     <l n="488">per sola pace, in lagrime vivendo?</l>
    </lg>
    <lg n="62">
     <l n="489">Li dolci canti e le brigate oneste,</l>
     <l n="490">gli uccelli, e cani e l'andar sollazzando,</l>
     <l n="491">le vaghe donne, i templi e le gran feste</l>
     <l n="492">che per addietro soleva ir cercando,</l>
     <l n="493">fuggo ora tutte, e sonmi, oh me, moleste,</l>
     <l n="494">qualora vengo con meco pensando</l>
     <l n="495">che tu di qui dimori ora lontana,</l>
     <l n="496">dolce mio bene, e speme mia sovrana.</l>
    </lg>
    <lg n="63">
     <l n="497">Li fior dipinti e la novella erbetta</l>
     <l n="498">che' prati fan di ben mille colori,</l>
     <l n="499">non posson trarre a sé l'alma ristretta</l>
     <l n="500">donna, per te, negli amorosi ardori;</l>
     <l n="501">sol quella parte del ciel mi diletta,</l>
     <l n="502">sotto la quale or credo che dimori,</l>
     <l n="503">quella riguardo, e dico: “Quella vede</l>
     <l n="504">ora colei da cui spero mercede”.</l>
    </lg>
    <lg n="64">
     <l n="505">Io guardo i monti che d'intorno stanno</l>
     <l n="506">al luogo che da me ti tien nascosa,</l>
     <l n="507">e sospirando dico: “Coloro hanno,</l>
     <l n="508">sanza sentirla, la vista amorosa</l>
     <l n="509">degli occhi vaghi, per la quale affanno</l>
     <l n="510">lontano ad essi in vita assai noiosa;</l>
     <l n="511">or foss'io un di loro, o sopra un d'essi</l>
     <l n="512">or dimorass'io, sì ch'io la vedessi”.</l>
    </lg>
    <lg n="65">
     <l n="513">Io guardo l'onde discendenti al mare</l>
     <l n="514">al qual tu ora dimori vicina,</l>
     <l n="515">e dico: “Quelle, dopo alquanto andare,</l>
     <l n="516">quivi verranno dove la divina</l>
     <l n="517">luce degli occhi miei n'è gita a stare,</l>
     <l n="518">e da lei fien vedute; oh me, tapina</l>
     <l n="519">la vita mia, perché 'n loco di quelle</l>
     <l n="520">andar non posso sì come fanno elle?”.</l>
    </lg>
    <lg n="66">
     <l n="521">Se 'l sol discende, con invidia 'l miro,</l>
     <l n="522">perché mi par che vago del mio bene,</l>
     <l n="523">cioè di te, tirato dal disiro,</l>
     <l n="524">più che l'usato tosto se ne vene</l>
     <l n="525">a rivederti, e dopo alcun sospiro,</l>
     <l n="526">mi viene in odio, e cresce le mie pene;</l>
     <l n="527">ond'io temendo ch'el non mi ti tolga,</l>
     <l n="528">la notte priego che tosto giù 'l volga.</l>
    </lg>
    <lg n="67">
     <l n="529">L'udir talvolta nominare il loco</l>
     <l n="530">dove dimori, o talvolta vedere</l>
     <l n="531">chi di là venga, mi raccende il foco</l>
     <l n="532">nel cor mancato per troppo dolere,</l>
     <l n="533">e par ch'io senta alcun nascoso gioco</l>
     <l n="534">nell'anima legata dal piacere,</l>
     <l n="535">e meco dico: “Quindi venissi io</l>
     <l n="536">onde quel viene, o dolce mio disio!”.</l>
    </lg>
    <lg n="68">
     <l n="537">Ma tu che fai tra' cavalieri armati,</l>
     <l n="538">tra gli uomin bellicosi, tra i romori,</l>
     <l n="539">sotto le tende in mezzo degli agguati,</l>
     <l n="540">sovente spaventata da' furori,</l>
     <l n="541">dal suon dell'armi e dalle tempestati</l>
     <l n="542">marine, a cui vicina ora dimori?</l>
     <l n="543">Non t'è el, donna mia, gravosa noia,</l>
     <l n="544">ch'esser solei sì dilicata in Troia?</l>
    </lg>
    <lg n="69">
     <l n="545">Io ho nel ver di te compassione</l>
     <l n="546">più che non ho di me, sì com'io deggio;</l>
     <l n="547">ritorna dunque, e la tua promissione</l>
     <l n="548">intera fa, prima ch'io caggia in peggio;</l>
     <l n="549">io ti perdono ogni mia offensione</l>
     <l n="550">per dimoranza fatta, e non ne cheggio</l>
     <l n="551">ammenda, fuor vedere il tuo bel viso,</l>
     <l n="552">nel quale è sol tutto il mio paradiso.</l>
    </lg>
    <lg n="70">
     <l n="553">Deh, io ten priego per quella vaghezza</l>
     <l n="554">che me di te e te di me già prese,</l>
     <l n="555">e similmente per quella dolcezza</l>
     <l n="556">che li cuor nostri parimente accese,</l>
     <l n="557">e poi appresso per quella bellezza</l>
     <l n="558">la qual possiedi, donna mia cortese,</l>
     <l n="559">per li sospiri e pe' pietosi pianti</l>
     <l n="560">che noi facemmo insieme già cotanti;</l>
    </lg>
    <lg n="71">
     <l n="561">pe' dolci baci e per quello abbracciare</l>
     <l n="562">che già ne tenne insieme tanto stretti,</l>
     <l n="563">per la gran festa e 'l dolce ragionare,</l>
     <l n="564">che più lieti facea nostri diletti,</l>
     <l n="565">per quella fede ancor la qual prestare</l>
     <l n="566">ti piacque già ne' lagrimosi detti,</l>
     <l n="567">quando l'ultima volta ci partimmo,</l>
     <l n="568">né più insieme appresso poi reddimmo;</l>
    </lg>
    <lg n="72">
     <l n="569">che di me ti ricordi, e che tu torni.</l>
     <l n="570">E se per avventura se' 'mpedita,</l>
     <l n="571">mi scrivi chi dopo li dieci giorni</l>
     <l n="572">t'ha ritenuta di qui far reddita.</l>
     <l n="573">Deh, non sia grave a' tuoi parlari adorni,</l>
     <l n="574">in questo almen contenta la mia vita</l>
     <l n="575">e 'n dirmi se io deggio più di spene</l>
     <l n="576">in te avere omai, dolce mio bene.</l>
    </lg>
    <lg n="73">
     <l n="577">Se mi darai speranza, aspetteraggio,</l>
     <l n="578">come che mi sia grave oltre misura;</l>
     <l n="579">se tu la mi torrai, m'uccideraggio,</l>
     <l n="580">e darò fine alla mia vita dura;</l>
     <l n="581">ma come che si sia mio il dannaggio,</l>
     <l n="582">la vergogna fia tua, ch'a sì oscura</l>
     <l n="583">morte recato avrai un tuo suggetto,</l>
     <l n="584">non avendo el commesso alcun difetto.</l>
    </lg>
    <lg n="74">
     <l n="585">Perdona se nell'ordine dettando</l>
     <l n="586">io ho fallito, o se di macchie piena</l>
     <l n="587">forse vedi la lettera ch'io mando:</l>
     <l n="588">che dell'uno e dell'altro la mia pena</l>
     <l n="589">n'è gran cagion, però che lagrimando</l>
     <l n="590">vivo e dimoro, né le mi raffrena</l>
     <l n="591">nullo accidente; dunque son dolenti</l>
     <l n="592">lagrime queste macchie sì soventi.</l>
    </lg>
    <lg n="75">
     <l n="593">E più non dico, ben ch'a dire assai</l>
     <l n="594">ancor mi resti, se non che ne vegni;</l>
     <l n="595">deh, fallo, anima mia, ché tu potrai,</l>
     <l n="596">se pur quanto tu sai tu te ne 'ngegni.</l>
     <l n="597">Oh me, che tu non mi conoscerai,</l>
     <l n="598">tal son tornato ne' dolor malegni!</l>
     <l n="599">Né più ti dico se non Dio sia teco,</l>
     <l n="600">e tosto faccia te esser con meco».</l>
    </lg>
    <lg n="76">
     <l n="601">Quinci la diede a Pandar suggellata,</l>
     <l n="602">che la mandò; e la risposta invano</l>
     <l n="603">da essi fu per più giorni aspettata:</l>
     <l n="604">onde il dolor di Troiol più che umano</l>
     <l n="605">perseverò, e fugli raffermata</l>
     <l n="606">l'oppinion del sogno suo non sano;</l>
     <l n="607">non però tanto ch'el non isperasse</l>
     <l n="608">che pure ancor Criseida l'amasse.</l>
    </lg>
    <lg n="77">
     <l n="609">Di giorno in giorno il suo dolor crescea</l>
     <l n="610">mancando la speranza, onde a giacere</l>
     <l n="611">porsi convenne, ché più non potea;</l>
     <l n="612">ma pur per caso un dì 'l venne a vedere</l>
     <l n="613">Deifobo, a cui molto ben volea,</l>
     <l n="614">il qual non vedendo el, nel suo dolere,</l>
     <l n="615">— Criseida — a dir cominciò pianamente —</l>
     <l n="616">deh, non mi far morir tanto dolente. —</l>
    </lg>
    <lg n="78">
     <l n="617">Deifobo s'accorse allor che quello</l>
     <l n="618">fosse che lo strignea, e fatta vista</l>
     <l n="619">d'udito non l'aver, disse: — Fratello,</l>
     <l n="620">ché non conforti omai l'anima trista?</l>
     <l n="621">Il tempo gaio ne viene e fassi bello,</l>
     <l n="622">rinverdiscono i prati, e lieta vista</l>
     <l n="623">danno di sé, e 'l dì è già venuto</l>
     <l n="624">che della triegua il termine è compiuto,</l>
    </lg>
    <lg n="79">
     <l n="625">sì che 'l nostro valore al modo usato</l>
     <l n="626">potrem nell'armi a' Greci far sentire:</l>
     <l n="627">non vuoi tu più con noi venire armato,</l>
     <l n="628">che 'l primo solevi essere al ferire,</l>
     <l n="629">e come pro' da loro esser dottato</l>
     <l n="630">tanto, ch'avanti a te tutti fuggire</l>
     <l n="631">gli solei fare? Ettòr n'ha già commossi,</l>
     <l n="632">che doman siam con lui di fuor da' fossi. —</l>
    </lg>
    <lg n="80">
     <l n="633">Quale il lion famelico, cercando</l>
     <l n="634">per preda, faticato si riposa,</l>
     <l n="635">subito su si leva, i crin vibrando,</l>
     <l n="636">se cervo o toro sente, od altra cosa</l>
     <l n="637">che gli appetisca, sol quella bramando;</l>
     <l n="638">tal Troiol udendo la guerra dubbiosa</l>
     <l n="639">ricominciarsi, subito vigore</l>
     <l n="640">gli corse dentro allo 'nfiammato core.</l>
    </lg>
    <lg n="81">
     <l n="641">E 'l capo alzato disse: — Fratel mio,</l>
     <l n="642">io son nel vero alquanto deboletto,</l>
     <l n="643">ma io ho della guerra tal disio,</l>
     <l n="644">che rinforzato tosto d'esto letto</l>
     <l n="645">mi leverò, e giuroti, se io</l>
     <l n="646">mai combattei con duro e forte petto</l>
     <l n="647">contra li Greci, or più combatteraggio</l>
     <l n="648">ch'ancor facessi, in sì grand'odio gli aggio. —</l>
    </lg>
    <lg n="82">
     <l n="649">Intese ben Deifobo ove gieno</l>
     <l n="650">quelle parole, e confortollo assai,</l>
     <l n="651">dicendogli che e' l'aspetterieno,</l>
     <l n="652">per ciò non s'induggiasse più omai</l>
     <l n="653">al suo conforto, ed addio si dicieno.</l>
     <l n="654">Troiol rimase con gli usati guai,</l>
     <l n="655">Deifobo a' fratei sen venne ratto,</l>
     <l n="656">ed ebbe a lor tutto contato il fatto.</l>
    </lg>
    <lg n="83">
     <l n="657">Il che essi credetter prestamente</l>
     <l n="658">per atti già veduti, e per non farlo</l>
     <l n="659">tristo di ciò, di non dirne niente</l>
     <l n="660">fra sé diliberaro, e d'aiutarlo;</l>
     <l n="661">per ch'alle donne loro incontanente</l>
     <l n="662">fer dir ch'ognuna fosse a visitarlo</l>
     <l n="663">con suoni e cantator, e fargli festa</l>
     <l n="664">sì ch'obliasse la vita molesta.</l>
    </lg>
    <lg n="84">
     <l n="665">In poco d'or la sua camera piena</l>
     <l n="666">di donne fu e di suoni e di canti;</l>
     <l n="667">dall'una parte gli era Polissena</l>
     <l n="668">ch'un'angiola pareva ne' sembianti,</l>
     <l n="669">dall'altra gli sedea la bella Elena,</l>
     <l n="670">Cassandra ancora gli stava davanti,</l>
     <l n="671">Ecuba v'era ed Andromaca, e molte</l>
     <l n="672">di lui cognate e parenti raccolte.</l>
    </lg>
    <lg n="85">
     <l n="673">Ciascuna a suo potere il confortava,</l>
     <l n="674">tale il domandava che sentia;</l>
     <l n="675">esso non rispondea, ma riguardava</l>
     <l n="676">or l'una or l'altra, e nella mente pia</l>
     <l n="677">di Criseida sua si ricordava,</l>
     <l n="678">né più che con sospir ciò discopria;</l>
     <l n="679">e pur sentiva alquanto di dolcezza,</l>
     <l n="680">e per li suoni e per la lor bellezza.</l>
    </lg>
    <lg n="86">
     <l n="681">Cassandra, che per caso aveva udito</l>
     <l n="682">ciò ch'a' fratei Deifobo avea detto,</l>
     <l n="683">quasi schernendolo che sì smarrito</l>
     <l n="684">si dimostrava, ed era nel cospetto,</l>
     <l n="685">disse: — Fratel, per te mal fu sentito,</l>
     <l n="686">sì come io m'accorgo, il maladetto</l>
     <l n="687">amor, per cui disfatti esser dobbiamo,</l>
     <l n="688">come veder, se noi volem, possiamo.</l>
    </lg>
    <lg n="87">
     <l n="689">E poi che pur così doveva andare</l>
     <l n="690">di nobil donna fostù 'nnamorato!</l>
     <l n="691">ma condotto ti se' a consumare</l>
     <l n="692">per la figlia d'un prete scellerato,</l>
     <l n="693">e mal vissuto e di picciolo affare.</l>
     <l n="694">Ecco figliuol d'alto re onorato,</l>
     <l n="695">che 'n pena e 'n pianto mena la sua vita,</l>
     <l n="696">perché da lui Criseida s'è partita! —</l>
    </lg>
    <lg n="88">
     <l n="697">Turbossi Troiol la novella udendo,</l>
     <l n="698">sì perch'udiva dispregiar colei</l>
     <l n="699">la qual el più amava, e sì sentendo</l>
     <l n="700">che 'l suo segreto agli orecchi a costei</l>
     <l n="701">pervenuto era, il come non sapendo;</l>
     <l n="702">pensò che per risponso degli dei</l>
     <l n="703">ella il sapesse; non per tanto disse:</l>
     <l n="704">«Ver parria questo se io mi tacesse».</l>
    </lg>
    <lg n="89">
     <l n="705">E cominciò: — Cassandra, il tuo volere</l>
     <l n="706">ogni segreto, più che l'altra gente,</l>
     <l n="707">con tue 'maginazioni antivedere,</l>
     <l n="708">t'ha molte volte già fatta dolente;</l>
     <l n="709">forse più senno ti saria 'l tacere,</l>
     <l n="710">che sì parlare scapestratamente:</l>
     <l n="711">tu gitti innanzi a tutti i tuoi sermoni,</l>
     <l n="712">né so che di Criseida ti ragioni.</l>
    </lg>
    <lg n="90">
     <l n="713">Per che, vedendo te soprabbondare,</l>
     <l n="714">io vo' far quello ch'io non feci ancora,</l>
     <l n="715">cioè la tua bestialità mostrare:</l>
     <l n="716">tu di' che per Criseida mi scolora</l>
     <l n="717">soverchio amore, e vuoilmi rivoltare</l>
     <l n="718">in gran vergogna, ma infino ad ora</l>
     <l n="719">non t'ha di questo il vero assai mostrato</l>
     <l n="720">il tuo Apollo, il qual di' c'hai gabbato.</l>
    </lg>
    <lg n="91">
     <l n="721">Per tale amor Criseida giammai</l>
     <l n="722">non mi fu in piacer, né credo sia</l>
     <l n="723">nessuno al mondo né che fosse mai</l>
     <l n="724">ch'ardisse a sostener questa bugia;</l>
     <l n="725">e se, sì come tu dicendo vai,</l>
     <l n="726">ver fosse, giuro per la fede mia,</l>
     <l n="727">mai non l'avrei di qui lasciata gire;</l>
     <l n="728">prima m'avria Priam fatto morire.</l>
    </lg>
    <lg n="92">
     <l n="729">Non che io credo che l'avria sofferto,</l>
     <l n="730">come sofferse che Parìs Elena</l>
     <l n="731">rapisse, onde abbiam ora cotal merto;</l>
     <l n="732">per ciò la lingua tua pronta raffrena.</l>
     <l n="733">Ma pognàm pur che così fosse certo</l>
     <l n="734">ch'io per lei fossi in questa grave pena:</l>
     <l n="735">perché non è Criseida in ciascun atto</l>
     <l n="736">degna d'ogni alto uomo, qual vuoi sia fatto?</l>
    </lg>
    <lg n="93">
     <l n="737">Io non vo' ragionar della bellezza</l>
     <l n="738">di lei, che al giudicio di ciascuno</l>
     <l n="739">trapassa quella della somma altezza,</l>
     <l n="740">per ciò che fior caduto è tosto bruno;</l>
     <l n="741">ma vegnam pure alla sua gentilezza,</l>
     <l n="742">la qual tu biasmi tanto, e qui ognuno</l>
     <l n="743">consenta il ver s'io dico ed altri il nieghi,</l>
     <l n="744">ma il perché il priego ch'egli alleghi.</l>
    </lg>
    <lg n="94">
     <l n="745">È gentilezza dovunque è virtute,</l>
     <l n="746">questo non niegherà alcun che senta,</l>
     <l n="747">ed elle sono in lei tutte vedute</l>
     <l n="748">se dall'opra l'effetto s'argomenta;</l>
     <l n="749">ma pur partitamente a tal salute</l>
     <l n="750">è da venir, sol per lasciar contenta</l>
     <l n="751">costei che tanto d'ogni gente parla,</l>
     <l n="752">sanza saper che sia quel ch'ella ciarla.</l>
    </lg>
    <lg n="95">
     <l n="753">Se non m'inganna forte la veduta,</l>
     <l n="754">e quel ch'altri ne dice, più onesta</l>
     <l n="755">di costei nulla ne fia o è suta,</l>
     <l n="756">e se 'l ver odo, sobria e modesta</l>
     <l n="757">è oltre all'altre, e certo la paruta</l>
     <l n="758">di lei 'l dimostra; e similmente è questa</l>
     <l n="759">tacita ove conviensi e vergognosa,</l>
     <l n="760">che 'n donna è segno di nobile cosa.</l>
    </lg>
    <lg n="96">
     <l n="761">Appar negli atti suoi la discrezione,</l>
     <l n="762">e nel suo ragionar, il quale è tanto</l>
     <l n="763">saldo e sentito e pien d'ogni ragione;</l>
     <l n="764">ed io ne vidi in parte uguanno quanto</l>
     <l n="765">fosse, in la scusa della tradizione</l>
     <l n="766">fatta per lei del padre: e nel suo pianto,</l>
     <l n="767">del suo altiero e ben reale sdegno</l>
     <l n="768">con decenti parole diede segno.</l>
    </lg>
    <lg n="97">
     <l n="769">I suoi costumi sono assai palesi,</l>
     <l n="770">e perciò non mi par ch'abbin mestiere</l>
     <l n="771">né d'altrui né da me esser difesi;</l>
     <l n="772">né credo in questa terra cavaliere,</l>
     <l n="773">e siencen quanti voglian de' cortesi,</l>
     <l n="774">cui non mattasse in mezzo lo scacchiere,</l>
     <l n="775">di cortesia e di magnificenza,</l>
     <l n="776">sol che 'n ciò far le basti la potenza.</l>
    </lg>
    <lg n="98">
     <l n="777">Ed io il so che già istato sono</l>
     <l n="778">dov'ella me ed altri ha onorati</l>
     <l n="779">sì altamente, che in real trono</l>
     <l n="780">ne seggon molti alli quali impacciati</l>
     <l n="781">parria essere stati, e 'n abbandono,</l>
     <l n="782">sì come vili, n'avien tralasciati.</l>
     <l n="783">Se ella è stata qui sempre pudica,</l>
     <l n="784">la fama sua laudevole lo dica.</l>
    </lg>
    <lg n="99">
     <l n="785">Che più, donna Cassandra, chiederete</l>
     <l n="786">in donna omai? il sangue tuo reale?</l>
     <l n="787">Non son re tutti quelli a cui vedete</l>
     <l n="788">corona o scettro o vesta imperiale;</l>
     <l n="789">assai fiate udito già l'avete:</l>
     <l n="790">re è colui il qual per virtù vale,</l>
     <l n="791">non per potenza; e se costei potesse,</l>
     <l n="792">non cre' tu ch'ella come tu reggesse?</l>
    </lg>
    <lg n="100">
     <l n="793">Ben sapria meglio assai che tu tenerla,</l>
     <l n="794">io dico, s' tu m'intendi, la corona,</l>
     <l n="795">né saria qual se' tu, donna baderla,</l>
     <l n="796">che dai di morso a ciascuna persona;</l>
     <l n="797">degno m'avesse Dio fatto d'averla</l>
     <l n="798">per donna, sì come fra voi si suona,</l>
     <l n="799">ch'io mi terrei in grandissimo pregio</l>
     <l n="800">ciò che donna Cassandra tien dispregio.</l>
    </lg>
    <lg n="101">
     <l n="801">Or via andate con mala ventura,</l>
     <l n="802">poi non sapete ragionar; filate,</l>
     <l n="803">e correggete la vostra bruttura,</l>
     <l n="804">e le virtù d'altrui stare lasciate.</l>
     <l n="805">Ecco dolore, ecco nuova sciagura,</l>
     <l n="806">che una pazza per sua vanitate</l>
     <l n="807">quello ch'è da lodar riprender vuole,</l>
     <l n="808">e s'ascoltata non è, ne le duole. —</l>
    </lg>
    <lg n="102">
     <l n="809">Cassandra tacque, e volentieri stata</l>
     <l n="810">esser vorrebbe altrove quella volta,</l>
     <l n="811">e tra le donne si fu mescolata</l>
     <l n="812">sanz'altro dire; e come gli fu tolta</l>
     <l n="813">dal viso, così tosto ne fu andata</l>
     <l n="814">al palagio real, né mai più volta</l>
     <l n="815">per visitarlo dievvi: non fu ella</l>
     <l n="816">sì ben veduta ed ascoltata in quella.</l>
    </lg>
    <lg n="103">
     <l n="817">Ecuba, Elena e l'altre commendaro</l>
     <l n="818">ciò ch'avea detto Troiol, e dopo un poco</l>
     <l n="819">piacevolmente tutte il confortaro,</l>
     <l n="820">e con parole e con festa e con gioco;</l>
     <l n="821">e quindi insieme tutte se n'andaro,</l>
     <l n="822">ciascheduna tornandosi al suo loco,</l>
     <l n="823">e poi più volte il visitaro ancora,</l>
     <l n="824">mentre in sul letto debol fé dimora.</l>
    </lg>
    <lg n="104">
     <l n="825">Troiolo sì per lo continuare</l>
     <l n="826">d'essere in doglia, divenne possente</l>
     <l n="827">con pazienza quella a comportare,</l>
     <l n="828">e sì ancora per l'animo ardente</l>
     <l n="829">che contro a' Greci aveva di mostrare</l>
     <l n="830">la sua virtù, gli fece prestamente</l>
     <l n="831">le forze racquistar ch'avea perdute</l>
     <l n="832">per le troppo agre pene sostenute.</l>
    </lg>
    <lg n="105">
     <l n="833">Ed oltre a ciò Criseida gli avea scritto</l>
     <l n="834">e mostrato d'amarlo più che mai,</l>
     <l n="835">e false scuse al suo tanto star fitto,</l>
     <l n="836">sanza tornare, aveva indotte assai,</l>
     <l n="837">e domandato ancor nuovo rispitto</l>
     <l n="838">al suo tornar che non dovea giammai</l>
     <l n="839">esser; ed el l'avea dato, sperando</l>
     <l n="840">di rivederla, ma non sapea quando.</l>
    </lg>
    <lg n="106">
     <l n="841">E 'n più battaglie poi con gli avversari</l>
     <l n="842">fatte, mostrò quanto in arme valea,</l>
     <l n="843">e' suoi sospiri e gli altri pianti amari</l>
     <l n="844">che per loro operare avuti avea,</l>
     <l n="845">oltre ogni stima li vendea lor cari,</l>
     <l n="846">non però quanto l'ira sua volea;</l>
     <l n="847">ma morte poi, ch'ogni cosa disface,</l>
     <l n="848">amore e la sua guerra pose in pace.</l>
    </lg>
   </lg>
  </body>
 </text>
</TEI>