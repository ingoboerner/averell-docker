<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXVII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXVII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vedevavisi appresso quanto e quale</l>
     <l n="2">già fosse stato Cesare, tenendo</l>
     <l n="3">in prima in Roma offizio imperiale.</l>
    </lg>
    <lg n="2">
     <l n="4">Oh quanto poco questo possedendo</l>
     <l n="5">il vedea gloriar! ché quivi allato</l>
     <l n="6">tra' sanatori il vedeva morendo,</l>
    </lg>
    <lg n="3">
     <l n="7">lui avendo essi tutto pertugiato</l>
     <l n="8">co' loro stili, e quegli era piggiore</l>
     <l n="9">cui elli aveva già più onorato.</l>
    </lg>
    <lg n="4">
     <l n="10">E simile la rabbia e 'l gran furore</l>
     <l n="11">di Neron si vedeva terminare</l>
     <l n="12">in brieve tempo con molto dolore.</l>
    </lg>
    <lg n="5">
     <l n="13">Risplendevavi ancora, ciò mi pare,</l>
     <l n="14">ciò che fé Giuba mai, ed ivi appresso</l>
     <l n="15">dopo 'l salir il suo tristo calare.</l>
    </lg>
    <lg n="6">
     <l n="16">Tarquin, Porsenna e Lentulo dop'esso,</l>
     <l n="17">Ovidio, Tulio, Amulcar si vedieno</l>
     <l n="18">ed altri molti, i quali io con espresso</l>
    </lg>
    <lg n="7">
     <l n="19">riguardo non mirai, perché già pieno</l>
     <l n="20">di tal materia aveva lo 'ntelletto,</l>
     <l n="21">ed eran tanti che non venien meno.</l>
    </lg>
    <lg n="8">
     <l n="22">– O beato –, diss'io, – que' che l'effetto</l>
     <l n="23">ad altre cose tira che a queste,</l>
     <l n="24">le quali istato mostrano imperfetto!</l>
    </lg>
    <lg n="9">
     <l n="25">Più vili ch'altre sono e più moleste,</l>
     <l n="26">piene d'inganno e d'affanno gravoso,</l>
     <l n="27">e la lor fine è sola mortal peste –.</l>
    </lg>
    <lg n="10">
     <l n="28">Poi mi voltai al viso grazioso</l>
     <l n="29">di quella donna che m'avea condotto,</l>
     <l n="30">dicendo: – Il mio voler, che fu ritroso,</l>
    </lg>
    <lg n="11">
     <l n="31">or è tornato dritto, e già non dotto</l>
     <l n="32">che questi ben terren son veramente</l>
     <l n="33">que' che a' vizi ciascun mettono sotto.</l>
    </lg>
    <lg n="12">
     <l n="34">Nessun porria pensar che tanta gente,</l>
     <l n="35">così famosa e di tanta virtute,</l>
     <l n="36">Fortuna avesse sfatti sì vilmente.</l>
    </lg>
    <lg n="13">
     <l n="37">Fosse chi nol vedesse? o chi salute</l>
     <l n="38">ispererà omai, se non coloro</l>
     <l n="39">che le vere ed etterne han conosciute?</l>
    </lg>
    <lg n="14">
     <l n="40">Il più far qui omai lungo dimoro,</l>
     <l n="41">donna, mi spiace: però giamo omai</l>
     <l n="42">dove volete, e qui lascian costoro –.</l>
    </lg>
    <lg n="15">
     <l n="43">Allor disse la donna: – Or t'è assai</l>
     <l n="44">aperto che costei esser turbata</l>
     <l n="45">vi dà salute ed iscemavi guai?</l>
    </lg>
    <lg n="16">
     <l n="46">Ma se tu fossi stato altra fiata</l>
     <l n="47">così disposto, come ora ti sento,</l>
     <l n="48">già meco fori in capo alla montata.</l>
    </lg>
    <lg n="17">
     <l n="49">Ma poi che del seguirmi se' contento</l>
     <l n="50">ed hai veduto le mondane cose</l>
     <l n="51">volubili e caduche più che vento,</l>
    </lg>
    <lg n="18">
     <l n="52">appresso viemmi, ché le gloriose</l>
     <l n="53">ed etterne vedrai. Ma non torniamo</l>
     <l n="54">onde venimmo, per le 'mpetuose</l>
    </lg>
    <lg n="19">
     <l n="55">tralciute vie, ma di qua teniamo,</l>
     <l n="56">ché picciola rivolta alla portella</l>
     <l n="57">prima ci menerà, che noi vogliamo –.</l>
    </lg>
    <lg n="20">
     <l n="58">Ora si mosse questa ed io dop'ella,</l>
     <l n="59">di quelle cose molto ragionando</l>
     <l n="60">ch'eran dipinte nella sala bella.</l>
    </lg>
    <lg n="21">
     <l n="61">Ognor seguendo lei, così mirando</l>
     <l n="62">intorno a me per veder ciò che v'era</l>
     <l n="63">e nella mente ogni cosa recando,</l>
    </lg>
    <lg n="22">
     <l n="64">sì vi vidi io, per una porta ch'era</l>
     <l n="65">alla sinistra mano, un bel giardino</l>
     <l n="66">fiorito e bello com di primavera.</l>
    </lg>
    <lg n="23">
     <l n="67">– Entrian –, diss'io, – in questo orto vicino,</l>
     <l n="68">donna, se piace a voi, ché poi alquanto</l>
     <l n="69">ricreati terrem nostro cammino –.</l>
    </lg>
    <lg n="24">
     <l n="70">Là entro udiva io festa e gran canto,</l>
     <l n="71">onde mi crebbe d'esservi il disio,</l>
     <l n="72">sì ch'altri mai non disiò cotanto.</l>
    </lg>
    <lg n="25">
     <l n="73">Mirandomi allor dopo, mi vid'io</l>
     <l n="74">i due primier che dicean: – Che, non passi</l>
     <l n="75">dentro, poiché ardi di volere? – ed io</l>
    </lg>
    <lg n="26">
     <l n="76">infra me gia dicendo: «Se tu lassi</l>
     <l n="77">costei per colà entro voler gire,</l>
     <l n="78">s'ella non vien, chi guiderà i tuoi passi?».</l>
    </lg>
    <lg n="27">
     <l n="79">– Oh –, cominciò costei allora a dire,</l>
     <l n="80">– che credi tu che colà entro sia?</l>
     <l n="81">Troppo ti volge ogni cosa il disire.</l>
    </lg>
    <lg n="28">
     <l n="82">Faccian, mentre avem tempo, nostra via,</l>
     <l n="83">ché, come, tu costà pinto hai veduto,</l>
     <l n="84">così v'è dentro mondana vania.</l>
    </lg>
    <lg n="29">
     <l n="85">Il ver che ora avanti conosciuto,</l>
     <l n="86">secondo il tuo parlar, avevi tutto,</l>
     <l n="87">seguilo, e non voler con non dovuto</l>
    </lg>
    <lg n="30">
     <l n="88">operar seguir danno e perder frutto –.</l>
    </lg>
   </lg>
  </body>
 </text>
</TEI>