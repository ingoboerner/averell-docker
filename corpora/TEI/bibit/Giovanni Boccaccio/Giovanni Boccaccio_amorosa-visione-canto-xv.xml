<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella parte dov'io or mi voltai</l>
     <l n="2">con gli occhi riguardando e con la mente,</l>
     <l n="3">di storie piena la vidi e d'assai.</l>
    </lg>
    <lg n="2">
     <l n="4">Volendo adunque d'esse pienamente,</l>
     <l n="5">almen delle notabili, parlare,</l>
     <l n="6">rallungar si convien l'opra presente.</l>
    </lg>
    <lg n="3">
     <l n="7">E però dico che, nel riguardare</l>
     <l n="8">ch'io feci, a guisa d'un giovane prato</l>
     <l n="9">tutta la parte vidi verdeggiare,</l>
    </lg>
    <lg n="4">
     <l n="10">similemente fiorito e adornato</l>
     <l n="11">d'alberi molti e di nuove maniere,</l>
     <l n="12">e l'esservi parea gioioso e grato.</l>
    </lg>
    <lg n="5">
     <l n="13">Tra' quali, in mezzo d'esso, al mio parere,</l>
     <l n="14">un gran signor di mirabile aspetto</l>
     <l n="15">vid'io sopra due aquile sedere;</l>
    </lg>
    <lg n="6">
     <l n="16">al qual mentre io mirava con effetto,</l>
     <l n="17">sopra due lioncelli i piè tenea</l>
     <l n="18">ch'avean del verde prato fatto letto.</l>
    </lg>
    <lg n="7">
     <l n="19">Una bella corona in capo avea</l>
     <l n="20">e li biondi cape' sparti sott'essa,</l>
     <l n="21">che un fil d'oro ciaschedun parea.</l>
    </lg>
    <lg n="8">
     <l n="22">Il viso suo come neve mo' messa</l>
     <l n="23">parea, nel qual mescolata rossezza</l>
     <l n="24">aveva convenevolmente ad essa.</l>
    </lg>
    <lg n="9">
     <l n="25">Sanza comparazion la sua bellezza</l>
     <l n="26">era, ed aveva due grandi ali d'oro</l>
     <l n="27">alle sue spalle, stese inver l'altezza.</l>
    </lg>
    <lg n="10">
     <l n="28">In man tenea una saetta d'oro</l>
     <l n="29">ed un'altra di piombo, alla reale</l>
     <l n="30">vestito, al mio parer, d'un drappo ad oro.</l>
    </lg>
    <lg n="11">
     <l n="31">Orrevolmente là il vedea cotale,</l>
     <l n="32">tenendo un arco nella man sinestra,</l>
     <l n="33">la cui virtù sentir già molti male.</l>
    </lg>
    <lg n="12">
     <l n="34">Né però era sua sembianza alpestra</l>
     <l n="35">ma giovinetta e di mezzana etate,</l>
     <l n="36">dimestica e piatosa e non silvestra.</l>
    </lg>
    <lg n="13">
     <l n="37">E 'ntorno avea sanza fine adunate</l>
     <l n="38">genti, le qua' parea che ciascheduno</l>
     <l n="39">mirasse pure a sua benignitate.</l>
    </lg>
    <lg n="14">
     <l n="40">Gai e giocondi ve ne vidi alcuno,</l>
     <l n="41">tristi e dolenti sospirando gire</l>
     <l n="42">altri vi vidi, in isperanza ognuno.</l>
    </lg>
    <lg n="15">
     <l n="43">Io che mirava il grazioso sire,</l>
     <l n="44">immaginando molto il suo valore</l>
     <l n="45">per molti ch'io vidi a lui servire,</l>
    </lg>
    <lg n="16">
     <l n="46">ornata come lui, con grande onore</l>
     <l n="47">li vidi allato una donna gentile,</l>
     <l n="48">la qual pareva sì com'elli Amore,</l>
    </lg>
    <lg n="17">
     <l n="49">vaga nelli occhi, piatosa ed umile;</l>
     <l n="50">ver è ch'era d'alloro coronata,</l>
     <l n="51">ed in tanto era ad Amor dissimile.</l>
    </lg>
    <lg n="18">
     <l n="52">Angiola mi pareva nel ciel nata,</l>
     <l n="53">e in me più volte pensai ch'ella fosse</l>
     <l n="54">quella che in Cipri già fu adorata.</l>
    </lg>
    <lg n="19">
     <l n="55">Non so quel che il cor mi sì percosse</l>
     <l n="56">mirando lei, se non che l'alma mia</l>
     <l n="57">pavida dentro tutta si riscosse,</l>
    </lg>
    <lg n="20">
     <l n="58">né sanza a lei pensar fu poi né fia:</l>
     <l n="59">sì eccellente e tanto graziosa</l>
     <l n="60">quivi allato ad Amor vidi lucia.</l>
    </lg>
    <lg n="21">
     <l n="61">In fronte a lei, più ch'a altra valorosa,</l>
     <l n="62">due belli occhi lucean sì che fiammetta</l>
     <l n="63">parea ciascuno d'amor luminosa;</l>
    </lg>
    <lg n="22">
     <l n="64">e la sua bocca bella e piccioletta</l>
     <l n="65">vermiglia rosa e fresca simigliava,</l>
     <l n="66">e parea si movesse sanza fretta.</l>
    </lg>
    <lg n="23">
     <l n="67">Dintorno a sé tutto il prato allegrava,</l>
     <l n="68">come se stata fosse primavera,</l>
     <l n="69">col raggio chiar che 'l suo bel viso dava.</l>
    </lg>
    <lg n="24">
     <l n="70">Io non credo ch'al mondo mai pantera</l>
     <l n="71">col suo odor già anima' tirasse,</l>
     <l n="72">faccendoli venir dovunque s'era</l>
    </lg>
    <lg n="25">
     <l n="73">blandi e quieti, ch'a lei simigliasse;</l>
     <l n="74">e sì parean mirabili i suoi atti,</l>
     <l n="75">ch'Amor pareva lì s'innamorasse.</l>
    </lg>
    <lg n="26">
     <l n="76">Oh come nello aspetto, in detti e 'n fatti,</l>
     <l n="77">savia parea, con alto intendimento,</l>
     <l n="78">pensando a' suo' sembianti ed a' suoi tratti!</l>
    </lg>
    <lg n="27">
     <l n="79">Contemplando ad Amore il suo talento</l>
     <l n="80">parea fermasse en la sua chiara luce:</l>
     <l n="81">com'aquila a' figliuo' nel nascimento</l>
    </lg>
    <lg n="28">
     <l n="82">con amor mostra ond'ella li produce</l>
     <l n="83">a seguir sua natura, così questa</l>
     <l n="84">credo che faccia a chi la si fa duce.</l>
    </lg>
    <lg n="29">
     <l n="85">A rimirar contento questa onesta</l>
     <l n="86">donna mi stava, che in atti dicesse</l>
     <l n="87">parea parole assai piene di festa,</l>
    </lg>
    <lg n="30">
     <l n="88">come lo 'mmaginar par che intendesse.</l>
    </lg>
   </lg>
  </body>
 </text>
</TEI>