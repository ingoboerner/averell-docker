<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto L</title>
    <author>Giovanni Boccaccio</author>
   </titleStmt>
   <extent>
    <measure unit="stanza">32</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-l</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto L</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto L</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dico che poi che 'l sonno fu partito</l>
     <l n="2">tutto di me, che stava lagrimando</l>
     <l n="3">ancora in me di tal bene smarrito,</l>
    </lg>
    <lg n="2">
     <l n="4">in piè drizzato, intorno a me guardando</l>
     <l n="5">vidi la bella donna, la qual voi</l>
     <l n="6">per lo giardin mi feste andar cercando.</l>
    </lg>
    <lg n="3">
     <l n="7">– Che pensi? – disse a me, e poco poi</l>
     <l n="8">soggiunse: – Andiam, ch'egli è voler di quella</l>
     <l n="9">che nel tuo sonno mi ti diè ancoi –.</l>
    </lg>
    <lg n="4">
     <l n="10">Ond'io risposi stupefatto ad ella:</l>
     <l n="11">– E dove andremo? e torneren noi forse</l>
     <l n="12">dov'io era or con quella donna bella? –.</l>
    </lg>
    <lg n="5">
     <l n="13">– Mai sì –, disse allora, – e ciò che porse</l>
     <l n="14">il tuo dormire alla tua fantasia</l>
     <l n="15">tututto avrai, se da me non ti smorse.</l>
    </lg>
    <lg n="6">
     <l n="16">Ancora più per me dato ti fia</l>
     <l n="17">di grazia, di veder ciò che perdesti</l>
     <l n="18">quando lasciasti la mia compagnia.</l>
    </lg>
    <lg n="7">
     <l n="19">In quella parte là, dove or dicesti,</l>
     <l n="20">sanza consiglio molto esaminato</l>
     <l n="21">ir non si vuol, ché tu ten penteresti.</l>
    </lg>
    <lg n="8">
     <l n="22">Primieramente là dove m'è grato</l>
     <l n="23">seguita, ché sanza dubbio intenta</l>
     <l n="24">farò di farti a tempo consolato:</l>
    </lg>
    <lg n="9">
     <l n="25">e quel disio, che or più ti tormenta,</l>
     <l n="26">porrò in pace con quella bellezza</l>
     <l n="27">che l'alma al cor tuttora ti presenta –.</l>
    </lg>
    <lg n="10">
     <l n="28">Ristette allora, ed io tanta dolcezza</l>
     <l n="29">presi della promessa, che nel viso</l>
     <l n="30">tututto sfavillava d'allegrezza.</l>
    </lg>
    <lg n="11">
     <l n="31">Con voce piana e tutto pien di riso</l>
     <l n="32">risposi a lei: – Donna gentile, io vegno,</l>
     <l n="33">né più da te voglio esser mai diviso.</l>
    </lg>
    <lg n="12">
     <l n="34">Humile e pian, quant'io posso, m'assegno</l>
     <l n="35">a te: fa sì ch'al piacer di colei,</l>
     <l n="36">di cui io sono, io non trapassi il segno –.</l>
    </lg>
    <lg n="13">
     <l n="37">– Ell'ha del mio voler –, disse costei,</l>
     <l n="38">– in mano il fren, sì ch'io non posso fare</l>
     <l n="39">se non sol quel ch'è in piacere a lei.</l>
    </lg>
    <lg n="14">
     <l n="40">Di tanto sempre mi veggo onorare</l>
     <l n="41">da essa, ch'io lel lascio, che giammai</l>
     <l n="42">oltre alla voglia mia non vuol mutare –.</l>
    </lg>
    <lg n="15">
     <l n="43">E questo detto disse: – Andiamo omai,</l>
     <l n="44">ché 'l tempo è brieve a quel che voi fornire –;</l>
     <l n="45">per ch'io sanza più dir la seguitai.</l>
    </lg>
    <lg n="16">
     <l n="46">Così adunque vo per pervenire,</l>
     <l n="47">donna gentile, al loco dove sendo</l>
     <l n="48">voi ebbi tanta gioia nel mio dormire,</l>
    </lg>
    <lg n="17">
     <l n="49">tuttor notando quel ch'andrò vedendo</l>
     <l n="50">dietro a costei per la portella stretta,</l>
     <l n="51">e di scriverlo oltre ancora attendo.</l>
    </lg>
    <lg n="18">
     <l n="52">Or vi voglio pregar, donna diletta,</l>
     <l n="53">che poi che la passata visione</l>
     <l n="54">tututta con diletto avrete letta,</l>
    </lg>
    <lg n="19">
     <l n="55">mirando dove cade riprensione</l>
     <l n="56">mi correggiate, e cara la teniate</l>
     <l n="57">pensando alla mia buona affezione.</l>
    </lg>
    <lg n="20">
     <l n="58">Io non mi curo poi se dispregiate</l>
     <l n="59">fien forse le sue rime e sua sentenza,</l>
     <l n="60">sol che a voi sien dilettose e grate.</l>
    </lg>
    <lg n="21">
     <l n="61">Per vostro onore e somma reverenza</l>
     <l n="62">della fé ch'io vi deggio, come a donna</l>
     <l n="63">di virtuosa e somma intelligenza,</l>
    </lg>
    <lg n="22">
     <l n="64">atando me la possa che s'indonna</l>
     <l n="65">in ciascun cuor gentil che da virtute</l>
     <l n="66">per accidente alcun mai non si sdonna,</l>
    </lg>
    <lg n="23">
     <l n="67">rispetto avendo ancora alla salute</l>
     <l n="68">che da vo' isperanza mi promette</l>
     <l n="69">a mitigar l'amorose ferute,</l>
    </lg>
    <lg n="24">
     <l n="70">aggio composte queste parolette</l>
     <l n="71">in rima, e fine faccio col piacere</l>
     <l n="72">di voi, in cui l'alma tutta si rimette,</l>
    </lg>
    <lg n="25">
     <l n="73">vaga e contenta solo di potere</l>
     <l n="74">far cosa che v'agrada, e questo vole,</l>
     <l n="75">questo disia e questo l'è 'n calere,</l>
    </lg>
    <lg n="26">
     <l n="76">ed il contrario più ch'altro le dole.</l>
     <l n="77">Dunque, donna gentile e valorosa,</l>
     <l n="78">di biltà fonte, com di luce sole,</l>
    </lg>
    <lg n="27">
     <l n="79">rimirate alla fiamma che nascosa</l>
     <l n="80">dimora nel mio petto, ed ispegnete</l>
     <l n="81">quella con l'esser verso me piatosa.</l>
    </lg>
    <lg n="28">
     <l n="82">Amor mi diede a voi, voi sola sete</l>
     <l n="83">il ben che mi promette la speranza,</l>
     <l n="84">sola mia vita in gioia tener potete.</l>
    </lg>
    <lg n="29">
     <l n="85">Solo mio ben, sola mia disianza,</l>
     <l n="86">solo conforto della vaga mente,</l>
     <l n="87">sola colei che mia virtute avanza</l>
    </lg>
    <lg n="30">
     <l n="88">sete e sarete sempre al mio vivente;</l>
     <l n="89">né più disio né disiar più voglio</l>
     <l n="90">fuor che d'esser a tal biltà servente.</l>
    </lg>
    <lg n="31">
     <l n="91">Adunque quello ardor in cui m'invoglio</l>
     <l n="92">terminerete omai quando vi piace,</l>
     <l n="93">ch'io vi sono entro ognor più ch'i' non soglio:</l>
    </lg>
    <lg n="32">
     <l n="94">io v'acomando al Sir di tutta pace.</l>
    </lg>
   </lg>
  </body>
 </text>
</TEI>