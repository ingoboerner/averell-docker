<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto X</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto X</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ahi quivi fiero ed orgoglioso quanto</l>
     <l n="2">vi vid'io Annibal sopra un destriere,</l>
     <l n="3">ch'alli Roman levò riposo tanto!</l>
    </lg>
    <lg n="2">
     <l n="4">Rubesto lì parea ancor tenere</l>
     <l n="5">Cartagine sub sé, col viso alzato</l>
     <l n="6">inver la donna andando a suo potere.</l>
    </lg>
    <lg n="3">
     <l n="7">Asdrubal gli era dal sinistro lato</l>
     <l n="8">con non men di fierezza nello aspetto,</l>
     <l n="9">con una lancia cavalcando armato.</l>
    </lg>
    <lg n="4">
     <l n="10">Coriolan, che lo 'nfiammato petto</l>
     <l n="11">ebbe contra' Romani, e giustamente,</l>
     <l n="12">quando leal cacciar lui per sospetto,</l>
    </lg>
    <lg n="5">
     <l n="13">come vedendo quella umilemente,</l>
     <l n="14">che 'l generò, piegando la sua ira</l>
     <l n="15">a' preghi suoi, era quivi presente.</l>
    </lg>
    <lg n="6">
     <l n="16">Oltre con gli altri andava ver la mira</l>
     <l n="17">bellezza della donna; dopo il quale,</l>
     <l n="18">come colui che tristo ancor sospira,</l>
    </lg>
    <lg n="7">
     <l n="19">Massinissa seguiva, del suo male,</l>
     <l n="20">a freno abandonato cavalcando,</l>
     <l n="21">se stesso avendo poco a capitale.</l>
    </lg>
    <lg n="8">
     <l n="22">Allegro Cincinnato seguitando</l>
     <l n="23">l'andava, e Persio poi, come potea,</l>
     <l n="24">giocondo sé nel sembiante mostrando.</l>
    </lg>
    <lg n="9">
     <l n="25">Nobile nello aspetto si vedea</l>
     <l n="26">possente oltre venir intra costoro</l>
     <l n="27">Cesare, che in vista ancor ridea</l>
    </lg>
    <lg n="10">
     <l n="28">d'avere a forza avuto da coloro</l>
     <l n="29">nome d'impero, che real dignitate</l>
     <l n="30">per istatuto avean cassa fra loro.</l>
    </lg>
    <lg n="11">
     <l n="31">Ornato di bell'arme e coronate</l>
     <l n="32">le tempie avea di quelle fronde care,</l>
     <l n="33">che fur da Febo già cotanto amate.</l>
    </lg>
    <lg n="12">
     <l n="34">Mirabilmente bell'a campeggiare</l>
     <l n="35">in uno scudo lo divino uccello</l>
     <l n="36">nero nell'or li vidi, ciò mi pare;</l>
    </lg>
    <lg n="13">
     <l n="37">ancora in una lancia un pennoncello</l>
     <l n="38">che 'n man portava vidi, e simigliante</l>
     <l n="39">vi vidi quella ventilarsi in quello.</l>
    </lg>
    <lg n="14">
     <l n="40">Di quanti a lui ve n'andasser davante</l>
     <l n="41">nullo ne fu che tanto mi piacesse</l>
     <l n="42">né tanto valoroso nel sembiante.</l>
    </lg>
    <lg n="15">
     <l n="43">Appresso poi parea che li corresse</l>
     <l n="44">volonteroso e sì forte Ottaviano,</l>
     <l n="45">che dentro al cerchio già parea ch'avesse</l>
    </lg>
    <lg n="16">
     <l n="46">messa più che nessun la destra mano:</l>
     <l n="47">bello era e nello aspetto grazioso</l>
     <l n="48">quanto alcun altro fosse mai mondano.</l>
    </lg>
    <lg n="17">
     <l n="49">A lui seguiva poi molto pensoso,</l>
     <l n="50">palido nello aspetto, il gran Pompeo,</l>
     <l n="51">tal che di lui mi fé tornar pietoso,</l>
    </lg>
    <lg n="18">
     <l n="52">mirando dietro a sé a Tolomeo</l>
     <l n="53">che il seguiva, cui fé re d'Egitto,</l>
     <l n="54">che poi uccider là vilmente il feo.</l>
    </lg>
    <lg n="19">
     <l n="55">A loro Marco Antonio quiviritto</l>
     <l n="56">seguiva e Cleopatra ancor con esso,</l>
     <l n="57">che, in Cicilia, fuggì sanza rispitto,</l>
    </lg>
    <lg n="20">
     <l n="58">ridottando Ottavian, perché commesso</l>
     <l n="59">le parea forse aver sì fatta offesa</l>
     <l n="60">che non sperava mai perdon da esso.</l>
    </lg>
    <lg n="21">
     <l n="61">Ivi non potend'ella far difesa</l>
     <l n="62">al fuoco che l'ardeva forse il core</l>
     <l n="63">di libidine e d'ira, ond'era accesa,</l>
    </lg>
    <lg n="22">
     <l n="64">a fuggir quello oltraggioso furore</l>
     <l n="65">con due serpenti in una sepoltura</l>
     <l n="66">sofferse sostener mortal dolore;</l>
    </lg>
    <lg n="23">
     <l n="67">ed ancor quivi nella sua figura</l>
     <l n="68">palida, si vedeano i due serpenti</l>
     <l n="69">alle sue zizze dar crudel morsura.</l>
    </lg>
    <lg n="24">
     <l n="70">Prima che questi, credo più di venti,</l>
     <l n="71">era 'l primo Africano Scipione,</l>
     <l n="72">ch'a Roma fé con sua forza ubbidenti</l>
    </lg>
    <lg n="25">
     <l n="73">ritornar già, con degna punizione,</l>
     <l n="74">que' di Cartago che insuperbiti</l>
     <l n="75">eran per Annibal lor campione.</l>
    </lg>
    <lg n="26">
     <l n="76">Ivi Cornelia in sembianti smarriti</l>
     <l n="77">seguia dietro a color, cui dissi suso</l>
     <l n="78">ch'avanti a Scipion non erano iti.</l>
    </lg>
    <lg n="27">
     <l n="79">E poi che dopo ad essa, gli occhi in giuso,</l>
     <l n="80">Traian vidi venir e dopo lui</l>
     <l n="81">Marzia col viso di lagrime infuso,</l>
    </lg>
    <lg n="28">
     <l n="82">Giulia veniva poi dietro; con cui,</l>
     <l n="83">in atti riposati e mansueta,</l>
     <l n="84">quasi alle spalle a Cesare, di cui</l>
    </lg>
    <lg n="29">
     <l n="85">honesta sposa fu, Calpurnia lieta</l>
     <l n="86">venia, sanza parer che disiasse</l>
     <l n="87">altro veder che lui, e in lui quieta</l>
    </lg>
    <lg n="30">
     <l n="88">ogni altra voglia che la stimolasse.</l>
    </lg>
   </lg>
  </body>
 </text>
</TEI>