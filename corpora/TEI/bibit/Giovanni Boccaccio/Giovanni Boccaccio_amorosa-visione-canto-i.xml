<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto I</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto I</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Move nuovo disio la nostra mente,</l>
     <l n="2">donna gentile, a volervi narrare</l>
     <l n="3">quel che Cupido graziosamente</l>
    </lg>
    <lg n="2">
     <l n="4">in vision li piacque di mostrare</l>
     <l n="5">all'alma mia, per voi, bella, ferita</l>
     <l n="6">con quel piacer che ne' vostri occhi appare.</l>
    </lg>
    <lg n="3">
     <l n="7">Recando adunque la mente, smarrita</l>
     <l n="8">per la vostra virtù, pensieri al core,</l>
     <l n="9">che già temea della sua poca vita,</l>
    </lg>
    <lg n="4">
     <l n="10">accese lui di sì fervente ardore,</l>
     <l n="11">che uscita di sé la fantasia</l>
     <l n="12">subito entrò in non usato errore.</l>
    </lg>
    <lg n="5">
     <l n="13">Ben ritenne però il pensier di pria</l>
     <l n="14">con fermo freno, ed oltre a ciò ritenne</l>
     <l n="15">quel che più caro di nuovo sentia.</l>
    </lg>
    <lg n="6">
     <l n="16">In ciò vegghiando, in le membra mi venne</l>
     <l n="17">non usato sopor tanto soave,</l>
     <l n="18">ch'alcun di loro in sé non si sostenne.</l>
    </lg>
    <lg n="7">
     <l n="19">Lì mi posai, e ciascun occhio grave</l>
     <l n="20">al sonno diedi, per lo qual gli agguati</l>
     <l n="21">conobbi chiusi sotto dolce chiave.</l>
    </lg>
    <lg n="8">
     <l n="22">Così dormendo, in su liti salati</l>
     <l n="23">mi vidi correr, non so che temendo</l>
     <l n="24">pavido e solo in quelli abbandonati,</l>
    </lg>
    <lg n="9">
     <l n="25">or qua or là, null'ordine tenendo;</l>
     <l n="26">quando donna gentil, piacente e bella</l>
     <l n="27">m'apparve, umil pianamente dicendo:</l>
    </lg>
    <lg n="10">
     <l n="28">– Se questo luogo solo a gire a quella</l>
     <l n="29">somma felicità, che alcun dire</l>
     <l n="30">non poté mai con intera favella,</l>
    </lg>
    <lg n="11">
     <l n="31">abbandonar ti piace, il me seguire</l>
     <l n="32">ti poserà in sì piacente festa,</l>
     <l n="33">ch'avrai sicuro e pieno ogni disire –.</l>
    </lg>
    <lg n="12">
     <l n="34">Fiso pareva a me rimirar questa</l>
     <l n="35">ed ascoltare intento sue parole,</l>
     <l n="36">quando s'alzò alla sua bionda testa,</l>
    </lg>
    <lg n="13">
     <l n="37">ornata di corona più che 'l sole</l>
     <l n="38">fulgida, l'occhio mio, e mi parea</l>
     <l n="39">il suo vestire in color di viole.</l>
    </lg>
    <lg n="14">
     <l n="40">Ridente era in aspetto e 'n man tenea</l>
     <l n="41">reale scettro, ed un bel pomo d'oro</l>
     <l n="42">la sua sinistra vidi sostenea.</l>
    </lg>
    <lg n="15">
     <l n="43">Sopra 'l piè grave, non sanza dimoro,</l>
     <l n="44">moveva i passi; e lei tacendo ed io</l>
     <l n="45">pensato di volere suo aiutoro:</l>
    </lg>
    <lg n="16">
     <l n="46">– Ecco –, risposi, – donna, il mio disio</l>
     <l n="47">è di cercar quel ben che tu prometti,</l>
     <l n="48">se a' tuoi passi di dietro m'invio –.</l>
    </lg>
    <lg n="17">
     <l n="49">– Lascia –, diss'ella, – adunque i van diletti</l>
     <l n="50">e seguitami verso quell'altura</l>
     <l n="51">ch'opposta vedi qui a' nostri petti –.</l>
    </lg>
    <lg n="18">
     <l n="52">Allor lasciar pareami ogni paura</l>
     <l n="53">e darmi tutto a seguitar costei,</l>
     <l n="54">abbandonando la strana pianura.</l>
    </lg>
    <lg n="19">
     <l n="55">Poi che salito fui dietro a costei</l>
     <l n="56">non già per molto spazio, il viso alzai</l>
     <l n="57">istato basso infin lì verso i piei:</l>
    </lg>
    <lg n="20">
     <l n="58">rimirandomi avanti, i' mi trovai</l>
     <l n="59">venuto a piè d'un nobile castello,</l>
     <l n="60">sopra al sogliar del quale io mi fermai.</l>
    </lg>
    <lg n="21">
     <l n="61">Egli era grande ed altissimo e bello</l>
     <l n="62">e spazioso, avvegna che alquanto</l>
     <l n="63">tenebroso paresse entrando in quello.</l>
    </lg>
    <lg n="22">
     <l n="64">– Siam noi ancora là dove cotanto</l>
     <l n="65">ben mi prometti, donna graziosa,</l>
     <l n="66">di dovermi mostrar? –, diss'io intanto.</l>
    </lg>
    <lg n="23">
     <l n="67">Ed ella allora: – Più mirabil cosa</l>
     <l n="68">veder vuoi prima che giunghi lassuso,</l>
     <l n="69">dove l'anima tua fia gloriosa.</l>
    </lg>
    <lg n="24">
     <l n="70">Noi cominciammo pur testé quaggiuso</l>
     <l n="71">ad entrar a quel ben: quest'è la porta:</l>
     <l n="72">entra sicuro omai nel cammin chiuso.</l>
    </lg>
    <lg n="25">
     <l n="73">Tosto ti mostrerò la via scorta,</l>
     <l n="74">per la qual fia ad andarvi diletto</l>
     <l n="75">se non ti volta coscienza torta –.</l>
    </lg>
    <lg n="26">
     <l n="76">Ed io: – Adunque andiam, ché già m'affretto,</l>
     <l n="77">già mi cresce il disio, sì ch'io non posso</l>
     <l n="78">tenerlo ascoso più dentro nel petto.</l>
    </lg>
    <lg n="27">
     <l n="79">Vedi com'io mi son sicuro mosso,</l>
     <l n="80">vedi ch'io vegno e trascorro di voglia,</l>
     <l n="81">d'ogni altra cura nella mente scosso –.</l>
    </lg>
    <lg n="28">
     <l n="82">– Ir si conviene qui di soglia in soglia</l>
     <l n="83">con voler temperato, ché chi corre</l>
     <l n="84">talor tornando convien che si doglia –.</l>
    </lg>
    <lg n="29">
     <l n="85">Sì era il suo dir vero, che apporre</l>
     <l n="86">né contro andarvi io non arei potuto,</l>
     <l n="87">né dal piacer di lei potuto torre</l>
    </lg>
    <lg n="30">
     <l n="88">in ciò, ancor ch'io avessi saputo.</l>
    </lg>
   </lg>
  </body>
 </text>
</TEI>