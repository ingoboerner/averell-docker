<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto IX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto IX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Moveasi dopo queste quella Dido</l>
     <l n="2">cartaginese, che credendo avere</l>
     <l n="3">in braccio Giulio vi tenne Cupido.</l>
    </lg>
    <lg n="2">
     <l n="4">Isconsolata giva, al mio parere,</l>
     <l n="5">chiamando in boci ancora: «Pio Enea,</l>
     <l n="6">di me, ti priego, deggiati dolere».</l>
    </lg>
    <lg n="3">
     <l n="7">Ancora, com'io vidi, in man tenea</l>
     <l n="8">tutta smarrita quella spada aguta</l>
     <l n="9">che 'l petto le passò, che mi facea,</l>
    </lg>
    <lg n="4">
     <l n="10">essendole lontan, nella veduta</l>
     <l n="11">ancor paura, non ch'a lei ch'ardita</l>
     <l n="12">fu dar di quella a sé mortal feruta.</l>
    </lg>
    <lg n="5">
     <l n="13">Trista piangendo, in abito smarrita</l>
     <l n="14">e come can nella voce latrare,</l>
     <l n="15">Ecuba vidi con poca di vita.</l>
    </lg>
    <lg n="6">
     <l n="16">Con lei la mesta Pulisena stare</l>
     <l n="17">quivi parea, in aspetto ancor sì bella</l>
     <l n="18">che me ne fé in me maravigliare.</l>
    </lg>
    <lg n="7">
     <l n="19">Hoeta poi seguitava dop'ella,</l>
     <l n="20">piangendo a' Greci aver piaciuto mai,</l>
     <l n="21">quand'elli andar per le dorate vella.</l>
    </lg>
    <lg n="8">
     <l n="22">Vedevasi colei che senti guai</l>
     <l n="23">Ercule partorendo, e dopo lei</l>
     <l n="24">Isifile dolente affigurai.</l>
    </lg>
    <lg n="9">
     <l n="25">In abito crucciato con costei</l>
     <l n="26">seguia Medea crudele e dispietata;</l>
     <l n="27">con voce ancor parea dicere: «Omei,</l>
    </lg>
    <lg n="10">
     <l n="28">se io più savia alquanto fossi stata</l>
     <l n="29">né sì avessi tosto preso amore,</l>
     <l n="30">forse ancor non sarei suta ingannata».</l>
    </lg>
    <lg n="11">
     <l n="31">Eravi ancor Camilla che 'l dolore</l>
     <l n="32">della morte sentì, per Turno fiera,</l>
     <l n="33">mostrando ne' sembianti il suo vigore.</l>
    </lg>
    <lg n="12">
     <l n="34">Non molto dopo lei ancora v'era,</l>
     <l n="35">col capo basso ed umil nel sembiante,</l>
     <l n="36">Ilia vestale vestita di nera,</l>
    </lg>
    <lg n="13">
     <l n="37">portando in ciascun braccio un piccol fante,</l>
     <l n="38">Romolo e Remolo amendue nomati,</l>
     <l n="39">traendo lor quanto potea avante.</l>
    </lg>
    <lg n="14">
     <l n="40">Ratto tra gli altri di sopra contati</l>
     <l n="41">si facea Foroneo, che prima diede</l>
     <l n="42">legge civile, acciò che ordinati</l>
    </lg>
    <lg n="15">
     <l n="43">e suoi vivesser, sì come si crede;</l>
     <l n="44">e dopo lui venia Numa Pompilio</l>
     <l n="45">che lieta ne fé Roma, com si vede.</l>
    </lg>
    <lg n="16">
     <l n="46">Dop'esso cavalcava Tulio Ostilio</l>
     <l n="47">ed Anco Marco ed il Prisco Tarquino,</l>
     <l n="48">e dopo lui seguia Tulio Servilio.</l>
    </lg>
    <lg n="17">
     <l n="49">Ivi Tarquin Superbo e Collatino</l>
     <l n="50">pareano, e 'l re Porsenna che andando</l>
     <l n="51">ferocemente seguia lor camino.</l>
    </lg>
    <lg n="18">
     <l n="52">Seguivali Cornelio ancor mostrando</l>
     <l n="53">l'inarsicciata man ch'uccise altrui,</l>
     <l n="54">che 'l core non volea, nescio fallando.</l>
    </lg>
    <lg n="19">
     <l n="55">Il valoroso Bruto, per lo cui</l>
     <l n="56">ardir fu Roma da giogo reale</l>
     <l n="57">diliberata, seguiva; e con lui</l>
    </lg>
    <lg n="20">
     <l n="58">Orazio Cocle v'era, per lo quale,</l>
     <l n="59">tagliato il ponte a lui dietro alle spalle,</l>
     <l n="60">libera Roma fu dal truscian male.</l>
    </lg>
    <lg n="21">
     <l n="61">Dietro veniva quel Curzio ch'a valle</l>
     <l n="62">armato si gittò per la fessura,</l>
     <l n="63">in forse di sua vita o di suo calle,</l>
    </lg>
    <lg n="22">
     <l n="64">intendendo a voler render sicura</l>
     <l n="65">piuttosto Roma e i suoi abitatori,</l>
     <l n="66">che di se stesso aver debita cura.</l>
    </lg>
    <lg n="23">
     <l n="67">Seguia Fabrizio che gli eccelsi onori</l>
     <l n="68">più disiò che posseder ricchezza,</l>
     <l n="69">avendo que' per più cari e maggiori.</l>
    </lg>
    <lg n="24">
     <l n="70">Eravi quel Metel ch'alla fierezza</l>
     <l n="71">di Giulio Tarpea tanto difese,</l>
     <l n="72">mostrando non curar la sua grandezza.</l>
    </lg>
    <lg n="25">
     <l n="73">Riguardando oltre mi si fé palese</l>
     <l n="74">Curio, che diede per consiglio</l>
     <l n="75">ch'al presto sempre lo 'ndugiare offese.</l>
    </lg>
    <lg n="26">
     <l n="76">Vedevavisi Mario che lo 'mpiglio</l>
     <l n="77">con Lucio Silla fé nella cittate,</l>
     <l n="78">mettendo a' colpi il padre contro al figlio.</l>
    </lg>
    <lg n="27">
     <l n="79">Iuba ed Amilcare e Mitridate,</l>
     <l n="80">Manastabil e Codro v'era ancora,</l>
     <l n="81">e poi Giugurta voto di pietate.</l>
    </lg>
    <lg n="28">
     <l n="82">Rigido nello aspetto vi dimora</l>
     <l n="83">Catellina, e pensando par che vada</l>
     <l n="84">allo essilio, che 'n vista ancor l'accora.</l>
    </lg>
    <lg n="29">
     <l n="85">Evvi Cloelia appresso, che la strada</l>
     <l n="86">fece a' Roman quand'ella si fuggio</l>
     <l n="87">per lo Tevero in parte u' non si guada,</l>
    </lg>
    <lg n="30">
     <l n="88">lo cui tornar Roma rinvigorio.</l>
    </lg>
   </lg>
  </body>
 </text>
</TEI>