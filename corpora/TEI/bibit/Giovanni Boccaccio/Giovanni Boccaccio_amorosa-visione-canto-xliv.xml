<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLIV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">29</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xliv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLIV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era più là, di donne accompagnata,</l>
     <l n="2">la Cipriana, il cui figliuolo attende</l>
     <l n="3">d'aver la fronte di corona ornata,</l>
    </lg>
    <lg n="2">
     <l n="4">con quello onore che ad essa si rende</l>
     <l n="5">dell'isola maggior de' Baleari,</l>
     <l n="6">se caso fortunal non gliel contende.</l>
    </lg>
    <lg n="3">
     <l n="7">Tra le quali era, in atto non dispari</l>
     <l n="8">della gran donna, un'altra tanto bella,</l>
     <l n="9">che mi fur gli atti suoi a mirar cari.</l>
    </lg>
    <lg n="4">
     <l n="10">Ognuna quivi riguardava ad ella</l>
     <l n="11">per la sua gran bellezza, ed io con loro</l>
     <l n="12">che già in me riconosceva quella.</l>
    </lg>
    <lg n="5">
     <l n="13">Ell'è colei di cui il padre nell'oro</l>
     <l n="14">l'azzurro re de' quadrupedi tene</l>
     <l n="15">nel militare scudo, e di coloro</l>
    </lg>
    <lg n="6">
     <l n="16">passata stassi, come si convene</l>
     <l n="17">isposa d'un che la fronzuta pera</l>
     <l n="18">d'oro nel ciel per arma ancor ritene.</l>
    </lg>
    <lg n="7">
     <l n="19">E con queste a seder bellissim'era,</l>
     <l n="20">simile a riguardare ad una dea</l>
     <l n="21">la sposa di colui che la rivera</l>
    </lg>
    <lg n="8">
     <l n="22">rosseggiar fé di Lipari, eolea</l>
     <l n="23">isola, poi togliendo in guidardone</l>
     <l n="24">l'amiraglia da chi dar la potea.</l>
    </lg>
    <lg n="9">
     <l n="25">Con essa questa ancora ad un sermone</l>
     <l n="26">conobb'io quella che fu tratta al mondo,</l>
     <l n="27">onde fuggita s'era in religione,</l>
    </lg>
    <lg n="10">
     <l n="28">honesta e gaia nel viso giocondo,</l>
     <l n="29">moglie di tal che me' saria non fosse:</l>
     <l n="30">ma chi più sia non mosterrò del fondo.</l>
    </lg>
    <lg n="11">
     <l n="31">E l'altre oltre mirando, mi percosse</l>
     <l n="32">ma non so che, e tutto quasi smorto</l>
     <l n="33">subito altrove gli occhi e me rimosse.</l>
    </lg>
    <lg n="12">
     <l n="34">Venend'io così men sanza conforto,</l>
     <l n="35">tremando tutto, mi ritorna' a mente</l>
     <l n="36">ch'io vidi in una parte di quell'orto,</l>
    </lg>
    <lg n="13">
     <l n="37">onesta e graziosa umilemente,</l>
     <l n="38">una donna sedere il cui aspetto</l>
     <l n="39">tutto dintorno a sé facea lucente.</l>
    </lg>
    <lg n="14">
     <l n="40">In questo alquanto nel tremante petto</l>
     <l n="41">con forza ritornò l'alma smarruta,</l>
     <l n="42">rendendo forza al debile intelletto.</l>
    </lg>
    <lg n="15">
     <l n="43">Così mi ricordò che io veduta</l>
     <l n="44">avea costei tra quelle donne prima,</l>
     <l n="45">e 'n altra parte ancora conosciuta.</l>
    </lg>
    <lg n="16">
     <l n="46">Onde se sua bellezza la mia rima</l>
     <l n="47">qui al presente perfetta non dice,</l>
     <l n="48">maraviglia non è; ma tanto estima</l>
    </lg>
    <lg n="17">
     <l n="49">sentendo l'alma mia, che om felice</l>
     <l n="50">mirando quella dovria divenire,</l>
     <l n="51">se la memoria mia ver mi ridice.</l>
    </lg>
    <lg n="18">
     <l n="52">Tenendo mente lei, sommo disire</l>
     <l n="53">d'entrar mi venne dentro allo splendore</l>
     <l n="54">che delli suoi belli occhi vedea uscire;</l>
    </lg>
    <lg n="19">
     <l n="55">e 'n ciò pensando subito nel core</l>
     <l n="56">punger sentimmi, e quasi in un momento</l>
     <l n="57">mi ritrovai nel piacevol lustrore.</l>
    </lg>
    <lg n="20">
     <l n="58">Ivi mirabile il dimoramento</l>
     <l n="59">pareami, e quasi in me di me facea</l>
     <l n="60">beffe di sì notabile ardimento.</l>
    </lg>
    <lg n="21">
     <l n="61">Ma lì essere stato mi parea</l>
     <l n="62">tanto che quattro via sei volte il sole</l>
     <l n="63">con l'orizonte il ciel congiunto avea.</l>
    </lg>
    <lg n="22">
     <l n="64">E come nell'orecchia talor sole</l>
     <l n="65">subito dolce suon percuoter tale</l>
     <l n="66">che quello udendo poi le piace e vole,</l>
    </lg>
    <lg n="23">
     <l n="67">così orribil mi venne cotale</l>
     <l n="68">e spaventommi per lungo soggiorno,</l>
     <l n="69">né mi fé già, ben ch'io temessi, male:</l>
    </lg>
    <lg n="24">
     <l n="70">– O tu –, dicendo, – ch'e' nel chiaro giorno</l>
     <l n="71">del dolce lume della luce mia,</l>
     <l n="72">che a te vago si raggia dintorno,</l>
    </lg>
    <lg n="25">
     <l n="73">non ischernir con gabbo mia balia,</l>
     <l n="74">né dubitar però per mia grandezza,</l>
     <l n="75">la quale umil, quanto vorrai, ti fia.</l>
    </lg>
    <lg n="26">
     <l n="76">Onora con amor la mia bellezza,</l>
     <l n="77">né d'alcun'altra più non ti curare,</l>
     <l n="78">se tu non vuo' provar mia rigidezza –.</l>
    </lg>
    <lg n="27">
     <l n="79">Sentimmi poi il cor dentro legare</l>
     <l n="80">co' cari crini del suo capo, e adesso</l>
     <l n="81">più volte intorno avolgere e girare.</l>
    </lg>
    <lg n="28">
     <l n="82">Così mi parve, se bene in me stesso</l>
     <l n="83">ricordo, che costei dicesse: ond'io</l>
     <l n="84">risposi: – Donna, a te tutto sommesso</l>
    </lg>
    <lg n="29">
     <l n="85">io sono e sarò sempre, e ciò disio –.</l>
    </lg>
   </lg>
  </body>
 </text>
</TEI>