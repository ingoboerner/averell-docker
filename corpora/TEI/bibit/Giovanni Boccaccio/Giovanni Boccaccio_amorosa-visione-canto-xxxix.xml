<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXIX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXIX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh quanto bella tal fonte pariemi</l>
     <l n="2">e quanto da lodar, tal che giammai</l>
     <l n="3">di mirarla saziato non sariemi!</l>
    </lg>
    <lg n="2">
     <l n="4">Com'io a basso al vaso riguardai,</l>
     <l n="5">dove l'acqua cadea ch'era gittata</l>
     <l n="6">da quelle tre, se bene immaginai</l>
    </lg>
    <lg n="3">
     <l n="7">o vidi il vero, io vidi ch'adunata</l>
     <l n="8">era da parte quanta ne gittava</l>
     <l n="9">la bianca donna e là effigiata.</l>
    </lg>
    <lg n="4">
     <l n="10">Onde uscia quella del vaso vi stava</l>
     <l n="11">un capo d'un leone, e ver levante</l>
     <l n="12">d'un picciol fiume il bel giardin rigava.</l>
    </lg>
    <lg n="5">
     <l n="13">Tolto di quivi e fattomi più avante,</l>
     <l n="14">ciò che la donna vermiglia spandea</l>
     <l n="15">nel vaso vidi fare il simigliante.</l>
    </lg>
    <lg n="6">
     <l n="16">Rimirando esso ancora vi vedea</l>
     <l n="17">una testa d'un toro, al mio parere,</l>
     <l n="18">del qual quell'acqua adunata scendea;</l>
    </lg>
    <lg n="7">
     <l n="19">oltre ver mezzogiorno il suo sentiere</l>
     <l n="20">tenendo, mi parea che se ne andasse</l>
     <l n="21">ancor rigando il piacente verziere.</l>
    </lg>
    <lg n="8">
     <l n="22">Poi mi parve ch'alquanto mi tirasse</l>
     <l n="23">inver la terza donna tutta nera,</l>
     <l n="24">che ridendo parea che lagrimasse.</l>
    </lg>
    <lg n="9">
     <l n="25">Parevami che, poi ch'adunato era</l>
     <l n="26">suo lagrimar nel vaso, che scendesse</l>
     <l n="27">per una testa ancora che quivi era;</l>
    </lg>
    <lg n="10">
     <l n="28">ove mirando, parve ch'io vedesse</l>
     <l n="29">che lupo fosse, e questa se ne gia</l>
     <l n="30">or qua or là, né parea che tenesse</l>
    </lg>
    <lg n="11">
     <l n="31">en l'andar suo nulla diritta via:</l>
     <l n="32">ad aquilon talora e ver ponente</l>
     <l n="33">scendendo, non so dove si finia.</l>
    </lg>
    <lg n="12">
     <l n="34">Ciò che dal leon cade pianamente</l>
     <l n="35">dico che corre, e sopra li suoi liti</l>
     <l n="36">d'erbe e di fior si vede ognor ridente.</l>
    </lg>
    <lg n="13">
     <l n="37">Herba non v'ha, né frutti che smarriti</l>
     <l n="38">teman dell'autunno, ma tuttora</l>
     <l n="39">con frutti e frondi be' verdi e fioriti</l>
    </lg>
    <lg n="14">
     <l n="40">ivi dimoran, né mai si scolora</l>
     <l n="41">prato, ma bel di variati fiori</l>
     <l n="42">la state e 'l verno sempre vi dimora.</l>
    </lg>
    <lg n="15">
     <l n="43">A que''l ruscel, che al toro di fori</l>
     <l n="44">cade di bocca, similmente è bello</l>
     <l n="45">d'erbe e di fior di diversi colori;</l>
    </lg>
    <lg n="16">
     <l n="46">rivestito di ciascuno albuscello</l>
     <l n="47">è 'l dolce lito, che porti verdura,</l>
     <l n="48">e similmente d'ogni gaio uccello.</l>
    </lg>
    <lg n="17">
     <l n="49">Odesi alcuna volta en la pianura</l>
     <l n="50">le frondi risonar per dolce vento,</l>
     <l n="51">il qual si move da quell'aere pura.</l>
    </lg>
    <lg n="18">
     <l n="52">Ogni pratel di quel lito è contento</l>
     <l n="53">di mutar condizione a tempo e loco,</l>
     <l n="54">secondo c'ha 'l vigore acceso e spento.</l>
    </lg>
    <lg n="19">
     <l n="55">Rallegrasi ogni animale e gioco</l>
     <l n="56">vi fa, secondo che amor lo strigne</l>
     <l n="57">sotto la forza sua o molto o poco.</l>
    </lg>
    <lg n="20">
     <l n="58">Ovunque la natura più dipigne</l>
     <l n="59">la terra di bellezza, è a rispetto</l>
     <l n="60">nulla di quello che quel fiume tigne.</l>
    </lg>
    <lg n="21">
     <l n="61">Così veduto quel, con lo 'ntelletto</l>
     <l n="62">io corsi a quel che fuor del lupo usciva:</l>
     <l n="63">ov'io non vidi un albero soletto</l>
    </lg>
    <lg n="22">
     <l n="64">o altra pianta, la qual verde o viva</l>
     <l n="65">vi sia, ma secca la pianura trista,</l>
     <l n="66">biancheggiar tutto con l'occhio scopriva.</l>
    </lg>
    <lg n="23">
     <l n="67">Aveva ben del fiumicel la lista</l>
     <l n="68">tinta la terra d'un suo color perso,</l>
     <l n="69">che quasi lo schifava la mia vista.</l>
    </lg>
    <lg n="24">
     <l n="70">Mossimi allora quindi, ed a traverso</l>
     <l n="71">presi il sentiero per lo bel giardino,</l>
     <l n="72">per gire al fiume del bel toro emerso.</l>
    </lg>
    <lg n="25">
     <l n="73">E quella donna con cui il cammino</l>
     <l n="74">impresi prima, disse: – Se ti piace,</l>
     <l n="75">andian per questa via, ché più vicino</l>
    </lg>
    <lg n="26">
     <l n="76">ne fia 'l sentier che ci merrà a pace.</l>
     <l n="77">Dove tu vai, come tu hai veduto,</l>
     <l n="78">e del bel transitorio e fallace;</l>
    </lg>
    <lg n="27">
     <l n="79">del qual se tu ti se' bene aveduto,</l>
     <l n="80">come dicevi e come il tuo parlare</l>
     <l n="81">mostrava che avessi conosciuto,</l>
    </lg>
    <lg n="28">
     <l n="82">a quel non guarderesti, ma andare</l>
     <l n="83">il lasceresti come cosa vana</l>
     <l n="84">e 'ntenderesti a sol me seguitare.</l>
    </lg>
    <lg n="29">
     <l n="85">Trai dalla mente tua quel che insana</l>
     <l n="86">esser la fa, giovi quel ch'io ti dico,</l>
     <l n="87">e per quel falla che ritorni sana:</l>
    </lg>
    <lg n="30">
     <l n="88">e non esser di te stesso nimico –.</l>
    </lg>
   </lg>
  </body>
 </text>
</TEI>