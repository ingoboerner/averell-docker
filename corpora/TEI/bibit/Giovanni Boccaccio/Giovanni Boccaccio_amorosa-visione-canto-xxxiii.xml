<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– La nobiltà del sangue altri a costei</l>
     <l n="2">domanda, come se veracemente</l>
     <l n="3">sì fatto don procedesse da lei.</l>
    </lg>
    <lg n="2">
     <l n="4">Oh quanto a domandare stoltamente</l>
     <l n="5">si muovon questi, se l'operazioni</l>
     <l n="6">non seguono il disio della lor mente!</l>
    </lg>
    <lg n="3">
     <l n="7">Colui che con perpetue ragioni</l>
     <l n="8">governa il mondo, come sol fattore</l>
     <l n="9">d'esse, crea nelle sue regioni</l>
    </lg>
    <lg n="4">
     <l n="10">ogni anima che nasce, con amore</l>
     <l n="11">iguale; e quella si muove da Lui</l>
     <l n="12">vegnendo lieta al generato core.</l>
    </lg>
    <lg n="5">
     <l n="13">Considerando dunque che Costui</l>
     <l n="14">sia solo e falle egual, conosceremo</l>
     <l n="15">così gentil costui come colui,</l>
    </lg>
    <lg n="6">
     <l n="16">e però manifesto vederemo</l>
     <l n="17">che chi seguisse la diritta via</l>
     <l n="18">delle virtù, come da Lui avemo,</l>
    </lg>
    <lg n="7">
     <l n="19">l'un come l'altro così gentil fia;</l>
     <l n="20">e chi da questa torce si può dire</l>
     <l n="21">non che villano ma una bestia sia.</l>
    </lg>
    <lg n="8">
     <l n="22">A questi puo' tu dir che in disire</l>
     <l n="23">vien d'esser forse tenuti gentili,</l>
     <l n="24">e cercan ciò per lor vizii coprire.</l>
    </lg>
    <lg n="9">
     <l n="25">Tieni or ben mente e vedi quanto vili</l>
     <l n="26">sien lor domande, ché, s'ella concede,</l>
     <l n="27">superbi tornan dov'erano umili:</l>
    </lg>
    <lg n="10">
     <l n="28">onde da questo poi spesso procede</l>
     <l n="29">ched elli scoppian niente tornando,</l>
     <l n="30">per che, s'ella nol fa, vie men li lede.</l>
    </lg>
    <lg n="11">
     <l n="31">Tratti ciascun, con virtute operando,</l>
     <l n="32">d'aver ta' lode, ché questa giammai</l>
     <l n="33">non gliel torrà la sua rota voltando.</l>
    </lg>
    <lg n="12">
     <l n="34">E chi la vuole in altro modo guai</l>
     <l n="35">va dimandando, e 'l come gli è coperto;</l>
     <l n="36">e se ben guardi tu te n'avedrai.</l>
    </lg>
    <lg n="13">
     <l n="37">Né ciò è lungamente lor sofferto,</l>
     <l n="38">ché degno guiderdon dalla giustizia</l>
     <l n="39">etterna è lor di ciò in brieve offerto.</l>
    </lg>
    <lg n="14">
     <l n="40">Ed alcuni altri son che gran letizia</l>
     <l n="41">fanno, quando costei concede loro</l>
     <l n="42">lussuriando poter lor malizia</l>
    </lg>
    <lg n="15">
     <l n="43">in operazion porre; e di costoro</l>
     <l n="44">è il numero grande, i qua' beati</l>
     <l n="45">tengonsi quanto più a tal lavoro</l>
    </lg>
    <lg n="16">
     <l n="46">lusingando ne recano i malnati;</l>
     <l n="47">e se questo costei forse lor niega,</l>
     <l n="48">incontanente ver lei son turbati.</l>
    </lg>
    <lg n="17">
     <l n="49">Se ella forse copiosa spiega</l>
     <l n="50">tal grazia a' domandanti, in aspra pena,</l>
     <l n="51">non conoscendolo essi, i tristi lega.</l>
    </lg>
    <lg n="18">
     <l n="52">Vorrieno alcuni aver la borsa piena</l>
     <l n="53">per poter comandare: oh quanto senno</l>
     <l n="54">poco costor per via malvagia mena!</l>
    </lg>
    <lg n="19">
     <l n="55">Or credono e' che minaccevol cenno</l>
     <l n="56">faccian le lor ricchezze: anzi il faranno</l>
     <l n="57">quelli a cui per guardarle subbietti enno.</l>
    </lg>
    <lg n="20">
     <l n="58">Già puoi veder che gli uomin poco sanno,</l>
     <l n="59">ché per aver delle cose mondane</l>
     <l n="60">consumin sé con non utile affanno.</l>
    </lg>
    <lg n="21">
     <l n="61">In brieve adunque queste cose vane</l>
     <l n="62">si consumano e passano, e dovreste</l>
     <l n="63">in ciò tututti aver le menti sane,</l>
    </lg>
    <lg n="22">
     <l n="64">ognor veggendo ciò ch'avien di queste,</l>
     <l n="65">come partendo e tornando tal volta</l>
     <l n="66">le menti vostre fanno liete e meste.</l>
    </lg>
    <lg n="23">
     <l n="67">Costei, di cui parliam, s'a voi rivolta</l>
     <l n="68">con tristo viso vi si mostra spesso,</l>
     <l n="69">(se ben hai tutta mia ragion raccolta,</l>
    </lg>
    <lg n="24">
     <l n="70">ov'io ho quasi tutto quanto messo</l>
     <l n="71">il suo poter) vi dovria rallegrare,</l>
     <l n="72">e non porger dolor negandovi esso.</l>
    </lg>
    <lg n="25">
     <l n="73">Nostro verace ed util ragionare</l>
     <l n="74">troppo si stenderia volendo intero,</l>
     <l n="75">ciò che dir si porria, d'essa parlare.</l>
    </lg>
    <lg n="26">
     <l n="76">Di ciò ch'è detto basti, e con sincero</l>
     <l n="77">parere fa che il prendi, sì che forse</l>
     <l n="78">non tragghi error del mio lucido vero.</l>
    </lg>
    <lg n="27">
     <l n="79">Ogni parer che 'l rimirar ti porse,</l>
     <l n="80">di là vedendo, caccia e quel disio</l>
     <l n="81">massimamente che di lor ti morse:</l>
    </lg>
    <lg n="28">
     <l n="82">fiso mirando quello per che io</l>
     <l n="83">qua entro ti menai, fa che col viso</l>
     <l n="84">segui com'io col mio parlar m'invio.</l>
    </lg>
    <lg n="29">
     <l n="85">Ogni mondan valor vedrai conquiso</l>
     <l n="86">in termine assai brieve: fa ch'ascolti</l>
     <l n="87">e che non sia dal tuo intender diviso</l>
    </lg>
    <lg n="30">
     <l n="88">ciò ch'io dirò qui appresso di molti –.</l>
    </lg>
   </lg>
  </body>
 </text>
</TEI>