<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era più là Alfeo, con le sue onde</l>
     <l n="2">piegate intorno e dietro ad Aretusa</l>
     <l n="3">con quelle terre che correndo infonde.</l>
    </lg>
    <lg n="2">
     <l n="4">Là era Egisto ancor, che per iscusa</l>
     <l n="5">del sacerdozio non andò a Troia</l>
     <l n="6">ma Clitemestra si tenea inchiusa,</l>
    </lg>
    <lg n="3">
     <l n="7">lei imbracciata e prendendone gioia</l>
     <l n="8">a suo piacere, ben che poco appresso</l>
     <l n="9">le ne seguisse sconsolata noia.</l>
    </lg>
    <lg n="4">
     <l n="10">Oh, come quivi, alquanto dop'esso,</l>
     <l n="11">seguian Cannace e Macareo dolenti,</l>
     <l n="12">divisi per lo lor fallo commesso!</l>
    </lg>
    <lg n="5">
     <l n="13">Non molto dopo lor così scontenti</l>
     <l n="14">Biblide vidi lì, che seguitava</l>
     <l n="15">il suo fratel con atti molto ardenti.</l>
    </lg>
    <lg n="6">
     <l n="16">Molto pietosamente a lui andava</l>
     <l n="17">dietro parlando, sì come parea</l>
     <l n="18">negli atti suoi che quivi dimostrava.</l>
    </lg>
    <lg n="7">
     <l n="19">«Ahi dolce signor mio», ver lui dicea,</l>
     <l n="20">«deh, non fuggir, deh, prendati pietate</l>
     <l n="21">di me che per te vivo in vita rea!</l>
    </lg>
    <lg n="8">
     <l n="22">Guarda con l'occhio alquanto mia biltate,</l>
     <l n="23">pensi l'animo tuo il mio valore,</l>
     <l n="24">lo qual perisce per tua crudeltate.</l>
    </lg>
    <lg n="9">
     <l n="25">Io non t'ho per fratel ma per signore:</l>
     <l n="26">vedi ch'io muoio per la tua bellezza,</l>
     <l n="27">per te piango, per te si strugge il core.</l>
    </lg>
    <lg n="10">
     <l n="28">Non tener più ver me questa fierezza,</l>
     <l n="29">e 'l superfluo nome di fratello</l>
     <l n="30">lascialo andar, ch'a tenerlo è mattezza.</l>
    </lg>
    <lg n="11">
     <l n="31">Aiutami, che puoi, e farai quello</l>
     <l n="32">che più aspetta quella che si sface</l>
     <l n="33">considerando il tuo aspetto bello.</l>
    </lg>
    <lg n="12">
     <l n="34">Riso, conforto ed allegrezza e pace</l>
     <l n="35">render mi puoi, se vuoi: dunque che fai?</l>
     <l n="36">Deh, contentami alquanto, se ti piace!</l>
    </lg>
    <lg n="13">
     <l n="37">Vedi ch'io mi consumo in tanti guai,</l>
     <l n="38">ch'altra neuna mai ne sentì tanti</l>
     <l n="39">per te, cui io disio, e tu tel sai.</l>
    </lg>
    <lg n="14">
     <l n="40">Omè, fortuna trista delli amanti!</l>
     <l n="41">come coloro che non sono amati,</l>
     <l n="42">amando altrui, da tua rota son franti!</l>
    </lg>
    <lg n="15">
     <l n="43">Se tu riguardi però che chiamati</l>
     <l n="44">sorella e frate sian, non è niente,</l>
     <l n="45">com dissi, e minor fieno i tuoi peccati</l>
    </lg>
    <lg n="16">
     <l n="46">togliendomi dolor, che se dolente</l>
     <l n="47">morir mi fai per non aconsentire</l>
     <l n="48">a quel che sol disia la mia mente.</l>
    </lg>
    <lg n="17">
     <l n="49">Rivolgiti, per Dio, deh, non fuggire!</l>
     <l n="50">pensa ch'ogni animal tal legge tene</l>
     <l n="51">quale a te chiede il mio forte disire.</l>
    </lg>
    <lg n="18">
     <l n="52">A te molto più tosto si conviene</l>
     <l n="53">in questo atto fallir, che dispietato</l>
     <l n="54">farmi morir nelle noiose pene».</l>
    </lg>
    <lg n="19">
     <l n="55">Biblide trista, quanto t'è in disgrato</l>
     <l n="56">veder colui, che ti dovria atare</l>
     <l n="57">da chi noia ti desse in alcun lato,</l>
    </lg>
    <lg n="20">
     <l n="58">il tuo dolore in te forte aggregare!</l>
     <l n="59">e non che voglia fare il tuo disio,</l>
     <l n="60">ma tue parole non vuole ascoltare.</l>
    </lg>
    <lg n="21">
     <l n="61">Là poi appresso, al mio parer, vid'io</l>
     <l n="62">Fillis allato star a Demofonte</l>
     <l n="63">e pianger sé di lui in atto pio.</l>
    </lg>
    <lg n="22">
     <l n="64">Tutta turbata sue parole conte</l>
     <l n="65">li profferia, ricordandoli ancora</l>
     <l n="66">quant'ella e le sue cose tutte pronte</l>
    </lg>
    <lg n="23">
     <l n="67">al suo servigio furono, e com'ora,</l>
     <l n="68">a lei fallita la promessa fede,</l>
     <l n="69">per troppo amor dolor grieve l'acora.</l>
    </lg>
    <lg n="24">
     <l n="70">Tra questi, oltre nel prato, vi si vede</l>
     <l n="71">Meleagro e Atalanta che ciascuno</l>
     <l n="72">segue un cinghial con solecito piede,</l>
    </lg>
    <lg n="25">
     <l n="73">e quanto ad esso sforzandosi ognuno</l>
     <l n="74">offende, accesi d'amoroso foco,</l>
     <l n="75">non lasciandoli affar danno nessuno.</l>
    </lg>
    <lg n="26">
     <l n="76">Costor preiva, più avanti un poco,</l>
     <l n="77">Aconzio in man con la palla dell'oro</l>
     <l n="78">ch'a Cidipe gittò nel santo loco,</l>
    </lg>
    <lg n="27">
     <l n="79">e quella quivi ancor facea dimoro:</l>
     <l n="80">dicendo a lei Aconzio che sua era,</l>
     <l n="81">ella negandol, parlavan fra loro;</l>
    </lg>
    <lg n="28">
     <l n="82">riguardando l'un l'altro, in tal maniera</l>
     <l n="83">Cidipe a lui dicendo: «Se ingannata</l>
     <l n="84">fu' i' da te, la mia voglia non v'era;</l>
    </lg>
    <lg n="29">
     <l n="85">ché, s'io mi fossi della palla addata,</l>
     <l n="86">non l'avria mai rimirata né letta,</l>
     <l n="87">anzi l'avrei tosto indietro gittata:</l>
    </lg>
    <lg n="30">
     <l n="88">onde mai non m'avrai e questo aspetta».</l>
    </lg>
   </lg>
  </body>
 </text>
</TEI>