<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Incominciò allor costei a dire:</l>
     <l n="2">– Voi, terreni animal, disiderate</l>
     <l n="3">i voler vostri tututti seguire</l>
    </lg>
    <lg n="2">
     <l n="4">mediante costei, cui voi chiamate</l>
     <l n="5">Fortuna buona e rea, secondo ch'essa</l>
     <l n="6">vi dà e to' mondana facultate.</l>
    </lg>
    <lg n="3">
     <l n="7">In prima alcuni domandon ad essa</l>
     <l n="8">molta ricchezza, credendosi stare</l>
     <l n="9">sanza bisogno alcun possedendo essa.</l>
    </lg>
    <lg n="4">
     <l n="10">Vaghi sono altri sol di poter fare</l>
     <l n="11">sì che avuti sieno in reverenza</l>
     <l n="12">da tutti, e 'n ciò s'ingegnan d'avanzare.</l>
    </lg>
    <lg n="5">
     <l n="13">In alcuni altri aver somma potenza</l>
     <l n="14">par sommo bene, e questo van cercando</l>
     <l n="15">tanto gli abaglia la falsa credenza.</l>
    </lg>
    <lg n="6">
     <l n="16">Risplendere altri si vanno ingegnando</l>
     <l n="17">di nobil sangue ed il nome famoso</l>
     <l n="18">o per guerra o per pace van cercando.</l>
    </lg>
    <lg n="7">
     <l n="19">Tai son che credon ch'esser copioso</l>
     <l n="20">di volontà carnal, ch'è van diletto,</l>
     <l n="21">faccia chi ciò possiede glorioso.</l>
    </lg>
    <lg n="8">
     <l n="22">Vogliono alcuni, acciò che il difetto</l>
     <l n="23">del non poter si rivolga in potere,</l>
     <l n="24">ricchezza, e per poter porre in effetto</l>
    </lg>
    <lg n="9">
     <l n="25">ogni libidinoso lor piacere;</l>
     <l n="26">così figliuoli alcuni, altri altre cose,</l>
     <l n="27">e questo interamente hanno in calere.</l>
    </lg>
    <lg n="10">
     <l n="28">Se forse una di queste hanno ritrose</l>
     <l n="29">al lor volere, qualunque s'è quello</l>
     <l n="30">ch'alcuna aver nell'animo propose,</l>
    </lg>
    <lg n="11">
     <l n="31">incontanente con animo fello</l>
     <l n="32">contra questa si turba ed essa dice</l>
     <l n="33">nimica, e forse fu difetto d'ello.</l>
    </lg>
    <lg n="12">
     <l n="34">Intendi adunque e vedi che felice</l>
     <l n="35">costei non puote giammai fare alcuno,</l>
     <l n="36">posto che del mondan sia donatrice.</l>
    </lg>
    <lg n="13">
     <l n="37">Non vedi tu che e' non è nessuno,</l>
     <l n="38">che abondi in ricchezze, che non sia</l>
     <l n="39">d'ogni riposo e diletto digiuno?</l>
    </lg>
    <lg n="14">
     <l n="40">Continovo nell'animo li fia</l>
     <l n="41">pensiero e cura di poter guardarle,</l>
     <l n="42">temendo di nascosa tirannia.</l>
    </lg>
    <lg n="15">
     <l n="43">Vedi dunque che bene ha d'ammassarle,</l>
     <l n="44">poiché insidie tutto tempo teme</l>
     <l n="45">ed in più quantità voler recarle.</l>
    </lg>
    <lg n="16">
     <l n="46">Il povero uom di tal cosa non geme,</l>
     <l n="47">né perde sonno, né lascia sentiero,</l>
     <l n="48">sol di sua vita trar pensiero il preme:</l>
    </lg>
    <lg n="17">
     <l n="49">alla quale, a voler narrare il vero,</l>
     <l n="50">poco li basta, ma il ricco avaro</l>
     <l n="51">di molto aver non ha suo disio intero.</l>
    </lg>
    <lg n="18">
     <l n="52">Me' puote ancora il ricco dar riparo</l>
     <l n="53">alle fami ed a' freddi, ben che puro</l>
     <l n="54">le sente alcuna volta, o spesso o raro.</l>
    </lg>
    <lg n="19">
     <l n="55">Or quinci segue al pover che sicuro</l>
     <l n="56">vive di non cader, né spera mai</l>
     <l n="57">che caso fortunal li paia duro.</l>
    </lg>
    <lg n="20">
     <l n="58">Ricchezza adunque, quand'ella è assai,</l>
     <l n="59">più fa indigente il suo posseditore,</l>
     <l n="60">con più pensier, con più cura e più guai.</l>
    </lg>
    <lg n="21">
     <l n="61">Colui che vuol per dignitate onore,</l>
     <l n="62">veggian, se la Fortuna gliel concede,</l>
     <l n="63">s'egli avrà quel che e' disia nel core.</l>
    </lg>
    <lg n="22">
     <l n="64">Or non agli occhi di qualunque vede</l>
     <l n="65">è manifesto che tornan viziosi</l>
     <l n="66">tantosto che neuna ne possiede?</l>
    </lg>
    <lg n="23">
     <l n="67">Ma se per quelle forse virtuosi</l>
     <l n="68">ne ritornassero, io consentirei</l>
     <l n="69">che tutti voi ne fosti disiosi.</l>
    </lg>
    <lg n="24">
     <l n="70">E d'altra parte dignità i rei</l>
     <l n="71">fa manifesti, ed ogni lor mancanza</l>
     <l n="72">è conosciuta più ch'io non potrei</l>
    </lg>
    <lg n="25">
     <l n="73">né parlar, né mostrar: dunque v'avanza</l>
     <l n="74">questa se vi si mostra allor turbata,</l>
     <l n="75">quando chiedendo state in tale erranza.</l>
    </lg>
    <lg n="26">
     <l n="76">Beati alcun si diceria se data</l>
     <l n="77">fosse lor forse potenza reale,</l>
     <l n="78">non conoscendo il mal di ch'è vallata.</l>
    </lg>
    <lg n="27">
     <l n="79">E questa podestà niente vale,</l>
     <l n="80">ch'ella non può fuggire il duro morso</l>
     <l n="81">della sollecitudine, che male</l>
    </lg>
    <lg n="28">
     <l n="82">a lei non faccia, né può dar soccorso</l>
     <l n="83">a quel noioso e rigido tormento</l>
     <l n="84">che di paura dà l'amaro sorso.</l>
    </lg>
    <lg n="29">
     <l n="85">Togliendo questa cotal reggimento,</l>
     <l n="86">pace vi dona dove guerra avreste,</l>
     <l n="87">e voi nol conoscete; onde, scontento</l>
    </lg>
    <lg n="30">
     <l n="88">ogni uom, pur quel, che dar non vuol, vorreste –.</l>
    </lg>
   </lg>
  </body>
 </text>
</TEI>