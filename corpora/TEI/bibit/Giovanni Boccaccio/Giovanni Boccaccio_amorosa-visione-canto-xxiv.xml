<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXIV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXIV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Così pareva che costei dicesse</l>
     <l n="2">ed altro assai, a' prieghi della quale</l>
     <l n="3">non mi pareva ch'Acchille intendesse;</l>
    </lg>
    <lg n="2">
     <l n="4">e seguitava quelli al troian male,</l>
     <l n="5">contento più che d'esser lì rimaso,</l>
     <l n="6">dove quella era, a cui tanto ne cale.</l>
    </lg>
    <lg n="3">
     <l n="7">E 'nnanzi a lui, incerto del suo caso,</l>
     <l n="8">Briseida era trista, inginocchiata,</l>
     <l n="9">col viso basso e di baldanza raso.</l>
    </lg>
    <lg n="4">
     <l n="10">Tra l'altre cose quella sconsolata</l>
     <l n="11">piangendo mi parea che li dicesse:</l>
     <l n="12">«Deh, perché m'hai, Acchille, abandonata?</l>
    </lg>
    <lg n="5">
     <l n="13">Per te convenne ch'io mi dolesse</l>
     <l n="14">de' miei fratelli, i quali io più amava</l>
     <l n="15">che altra cosa ch'io nel mondo avesse;</l>
    </lg>
    <lg n="6">
     <l n="16">e, per l'amore che io ti portava</l>
     <l n="17">e porto, quella morte che tu desti</l>
     <l n="18">a lor dolenti non mi ricordava.</l>
    </lg>
    <lg n="7">
     <l n="19">Rapita me per forza ancor m'avesti,</l>
     <l n="20">come tu sai, e mia verginitate</l>
     <l n="21">a forza e contro a voglia mi togliesti.</l>
    </lg>
    <lg n="8">
     <l n="22">Omè, che allora la tua crudeltate</l>
     <l n="23">non conobb'io, ché l'animo sdegnoso</l>
     <l n="24">non t'avre' mai l'offese perdonate.</l>
    </lg>
    <lg n="9">
     <l n="25">Veduta sempre in abito cruccioso</l>
     <l n="26">m'avresti certamente, e così forse</l>
     <l n="27">non avrei dentro amor per te nascoso.</l>
    </lg>
    <lg n="10">
     <l n="28">Omè, quanto soperchio ve ne corse</l>
     <l n="29">quando con atti falsi mi mostrasti</l>
     <l n="30">ch'io ti piacessi, e questo il cor mi morse.</l>
    </lg>
    <lg n="11">
     <l n="31">Levastimi da te, poi mi mandasti</l>
     <l n="32">a Agamenòn come schiava puttana:</l>
     <l n="33">in quello il falso amor ben dimostrasti</l>
    </lg>
    <lg n="12">
     <l n="34">Eimè lassa, misera profana,</l>
     <l n="35">Briseida cattiva, che farai</l>
     <l n="36">abandonata in parte sì lontana?</l>
    </lg>
    <lg n="13">
     <l n="37">Non mi lasciar morire in tanti guai,</l>
     <l n="38">Acchille, aggi piatà di me dolente</l>
     <l n="39">che t'amo più che donna uom giammai!</l>
    </lg>
    <lg n="14">
     <l n="40">Deh, guardami con l'occhio della mente,</l>
     <l n="41">e prendati pietà di me alquanto»,</l>
     <l n="42">dicea colei, ma non valea niente.</l>
    </lg>
    <lg n="15">
     <l n="43">Ivi appresso costui vid'io che tanto</l>
     <l n="44">ardeva dell'amor di Pulisena,</l>
     <l n="45">ch'ogni miseria ed angoscioso pianto,</l>
    </lg>
    <lg n="16">
     <l n="46">periglio, affanno, guai o grave pena</l>
     <l n="47">delle su dette vendicava amore,</l>
     <l n="48">il qual fervente gli era in ogni vena;</l>
    </lg>
    <lg n="17">
     <l n="49">e per lei spesso mutava colore,</l>
     <l n="50">prieghi porgendo, e non erano intesi,</l>
     <l n="51">onde lui costringea grieve dolore.</l>
    </lg>
    <lg n="18">
     <l n="52">Rimirando ivi ancora vediesi</l>
     <l n="53">Sesto ed Abido, picciole isolette,</l>
     <l n="54">e 'l mar che le divide ancor pariesi.</l>
    </lg>
    <lg n="19">
     <l n="55">Sovvennemi ivi quando vi cadette</l>
     <l n="56">Ellès, andando di dietro al fratello</l>
     <l n="57">all'isola de' Colchi, ove ristette.</l>
    </lg>
    <lg n="20">
     <l n="58">Era notando ignudo nato in quello</l>
     <l n="59">mare Leandro, andando ver colei</l>
     <l n="60">cui più amava, vigoroso e snello.</l>
    </lg>
    <lg n="21">
     <l n="61">Venuta là alla riva costei</l>
     <l n="62">vedea con panni e ricever costui,</l>
     <l n="63">tutto asciugando lui dal capo a' piei;</l>
    </lg>
    <lg n="22">
     <l n="64">e poi vedeva quivi lei e lui</l>
     <l n="65">con tanta gioia standosi abracciati,</l>
     <l n="66">che simil non si vide mai in altrui.</l>
    </lg>
    <lg n="23">
     <l n="67">Ritornar poi il vedea per li usati</l>
     <l n="68">mari alla casa, e di far quel camino</l>
     <l n="69">suoi membri non parien mai affannati.</l>
    </lg>
    <lg n="24">
     <l n="70">A questo mare alquanto era vicino</l>
     <l n="71">Minòs, Alcatoè tenendo stretta</l>
     <l n="72">per forte assedio, volendo il destino</l>
    </lg>
    <lg n="25">
     <l n="73">romper di quel capel che nella vetta</l>
     <l n="74">del capo a Niso stava, che per esso</l>
     <l n="75">l'oste di fuor non avea sospetta.</l>
    </lg>
    <lg n="26">
     <l n="76">E quivi quella torre, ove fu messo</l>
     <l n="77">già lo strumento d'Appollo sonante,</l>
     <l n="78">vi si vedea rilucere appresso.</l>
    </lg>
    <lg n="27">
     <l n="79">Pareva in quella Silla fiammeggiante</l>
     <l n="80">dell'amor di Minòs, che a vedere</l>
     <l n="81">stava l'oste a sua terra davante.</l>
    </lg>
    <lg n="28">
     <l n="82">Venir la mi parea poscia vedere</l>
     <l n="83">avendo il porporin capel cavato</l>
     <l n="84">al padre, e a Minòs darlo, che 'l volere</l>
    </lg>
    <lg n="29">
     <l n="85">robusto suo facea del disarmato</l>
     <l n="86">Niso, privando lui della sua gloria:</l>
     <l n="87">Silla gittata poi nel mar salato,</l>
    </lg>
    <lg n="30">
     <l n="88">n'andava lieto della sua vittoria.</l>
    </lg>
   </lg>
  </body>
 </text>
</TEI>