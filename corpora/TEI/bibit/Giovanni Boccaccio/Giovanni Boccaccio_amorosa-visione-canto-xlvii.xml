<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLVII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xlvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLVII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La donna tacque allora, ed io congedo</l>
     <l n="2">presi in un atto in me molto contento</l>
     <l n="3">e 'n altro più dolente che mai, credo,</l>
    </lg>
    <lg n="2">
     <l n="4">ver quella parte ritornando lento</l>
     <l n="5">dov'io aveva la donna lasciata</l>
     <l n="6">che fu mia guida nel cominciamento.</l>
    </lg>
    <lg n="3">
     <l n="7">Io mi giva pensando con bassata</l>
     <l n="8">testa a quel ben che io avuto avea,</l>
     <l n="9">e doleami di sì corta durata.</l>
    </lg>
    <lg n="4">
     <l n="10">Di più disio ancora mi parea</l>
     <l n="11">tutto arder dentro nel trafitto core</l>
     <l n="12">vie più che nel principio non facea;</l>
    </lg>
    <lg n="5">
     <l n="13">e diceva fra me: «Deh, se l'ardore</l>
     <l n="14">ora non manca, non credo che mai</l>
     <l n="15">egli esca omai della mente di fore.</l>
    </lg>
    <lg n="6">
     <l n="16">Avuto ho quel che io più disiai:</l>
     <l n="17">deh, che cercherò io per mia salute?</l>
     <l n="18">chi stuterà cotal fuoco oramai?</l>
    </lg>
    <lg n="7">
     <l n="19">La volontà che d'Amor le ferute</l>
     <l n="20">mi porsero, non è in me finita</l>
     <l n="21">ma è cresciuta in me la sua virtute».</l>
    </lg>
    <lg n="8">
     <l n="22">Tra' fiori e l'erba con vista smarrita</l>
     <l n="23">m'andava in me in tal guisa pensando,</l>
     <l n="24">dispregiando e lodando la mia vita.</l>
    </lg>
    <lg n="9">
     <l n="25">Riguardandomi a' piedi, così andando,</l>
     <l n="26">mi trovai alla fonte non avendo</l>
     <l n="27">vedute quelle donne festeggiando;</l>
    </lg>
    <lg n="10">
     <l n="28">e 'l viso alzai, me stesso riprendendo</l>
     <l n="29">del perduto diletto, e ver me vidi</l>
     <l n="30">quella donna venir cui io caendo</l>
    </lg>
    <lg n="11">
     <l n="31">fra quel giardino andava, – Ove ti fidi? –</l>
     <l n="32">ver me dicendo, e con le braccia aperte</l>
     <l n="33">mi prese, e: – Non cre' tu che io ti guidi</l>
    </lg>
    <lg n="12">
     <l n="34">in qual parte vorrai? perché perverte</l>
     <l n="35">tua volontà il mio consiglio vero,</l>
     <l n="36">per vanità lasciando cose certe? –</l>
    </lg>
    <lg n="13">
     <l n="37">Allor risposi: – Madonna, sincero</l>
     <l n="38">m'è il tuo mostrar tornato di colei</l>
     <l n="39">grazia che m'ha disposto a tal sentiero.</l>
    </lg>
    <lg n="14">
     <l n="40">Tu verrai, se ti piace, infino a lei,</l>
     <l n="41">e quivi insieme ci dimoreremo</l>
     <l n="42">quanto piacer sarà tuo e di lei;</l>
    </lg>
    <lg n="15">
     <l n="43">e poi insieme tutti e tre andremo</l>
     <l n="44">dove vorrai, ché io credo segnare</l>
     <l n="45">sotto 'l piacer di lei il dì estremo –.</l>
    </lg>
    <lg n="16">
     <l n="46">Ed allora: – Il tuo adimandare</l>
     <l n="47">è d'ordine di fuor, ché io so bene</l>
     <l n="48">quel che tu vo' che io vi venga a fare.</l>
    </lg>
    <lg n="17">
     <l n="49">La donna meco assai più si convene,</l>
     <l n="50">che tu non fai: dove menar mi vuoi</l>
     <l n="51">e ben conosco qual disio ti tene.</l>
    </lg>
    <lg n="18">
     <l n="52">Vieni con meco ed a lei andrem poi –.</l>
     <l n="53">– Ma andian là –, risposi, – prima ed essa</l>
     <l n="54">insieme meneren con esso noi.</l>
    </lg>
    <lg n="19">
     <l n="55">Non c'è bisogno d'aver sì gran pressa:</l>
     <l n="56">ancora il sole al cerchio di merigge</l>
     <l n="57">non è, e 'l nostro andar però non cessa –.</l>
    </lg>
    <lg n="20">
     <l n="58">Diss'ella allora: – Io so che ti trafigge</l>
     <l n="59">di lei il piacer e non ti puoi partire,</l>
     <l n="60">però pur qui tua volontà si figge.</l>
    </lg>
    <lg n="21">
     <l n="61">E però se in questo il tuo disire</l>
     <l n="62">io seguirò, tu giurerai di fare</l>
     <l n="63">quel ch'io vorrò ed altro non seguire –.</l>
    </lg>
    <lg n="22">
     <l n="64">La mia risposta fu: – Non comandare</l>
     <l n="65">ch'io non ami costei, ogni altra cosa</l>
     <l n="66">al tuo piacer mi fia lieve osservare.</l>
    </lg>
    <lg n="23">
     <l n="67">La qual se io sol per libidinosa</l>
     <l n="68">voglia fornire amassi, in veritate</l>
     <l n="69">con dover ne saresti crucciosa;</l>
    </lg>
    <lg n="24">
     <l n="70">anzi con quella intera caritate</l>
     <l n="71">che prossima persona amar si dee,</l>
     <l n="72">amo, servo ed onoro sua bontate;</l>
    </lg>
    <lg n="25">
     <l n="73">la qual, sì come manifesto v'ee,</l>
     <l n="74">non trova pari in atti né 'n bellezza,</l>
     <l n="75">né in saper nel mondo simil ee –.</l>
    </lg>
    <lg n="26">
     <l n="76">– Tu hai –, mi disse quella con dolcezza,</l>
     <l n="77">– sì presa me pur di voler vedere</l>
     <l n="78">costei, cui donna fai di gentilezza</l>
    </lg>
    <lg n="27">
     <l n="79">real posseditrice, che potere</l>
     <l n="80">non ho sanza vederla d'ire altrove</l>
     <l n="81">né di negare a te il tuo piacere.</l>
    </lg>
    <lg n="28">
     <l n="82">Or dunque insieme ce n'andiam là dove</l>
     <l n="83">tu l'hai lasciata, e veggian manifesto</l>
     <l n="84">se quello è vero a che il tuo dir mi move –.</l>
    </lg>
    <lg n="29">
     <l n="85">Subitamente ragionato questo</l>
     <l n="86">insieme ci movemmo e nel conspetto</l>
     <l n="87">venimmo di colei, che 'n atto onesto</l>
    </lg>
    <lg n="30">
     <l n="88">incontro venne a noi con lieto aspetto.</l>
    </lg>
   </lg>
  </body>
 </text>
</TEI>