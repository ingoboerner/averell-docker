<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto VI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto VI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al suon di quella voce graziosa</l>
     <l n="2">che nominò il maestro dal qual io</l>
     <l n="3">tengo ogni ben, se nullo in me sen posa:</l>
    </lg>
    <lg n="2">
     <l n="4">– Benedetto sia tu, etterno Iddio,</l>
     <l n="5">c'hai conceduto ch'io possa vedere</l>
     <l n="6">in onor degno ciò ch'avea in disio –,</l>
    </lg>
    <lg n="3">
     <l n="7">incominciai allora; né potere</l>
     <l n="8">aveva di partir gli occhi dal loco</l>
     <l n="9">dove parea il signor d'ogni savere,</l>
    </lg>
    <lg n="4">
     <l n="10">tra me dicendo: «Deh, perché il foco</l>
     <l n="11">di Lachesis per Antropos si stuta</l>
     <l n="12">in uomo sì eccellente e dura poco?</l>
    </lg>
    <lg n="5">
     <l n="13">Viva la fama tua, e ben saputa,</l>
     <l n="14">gloria de' Fiorentin, da' quali ingrati</l>
     <l n="15">fu la tua vita assai mal conosciuta!</l>
    </lg>
    <lg n="6">
     <l n="16">Molto si posson riputar beati</l>
     <l n="17">color che già ti seppero e colei</l>
     <l n="18">che 'n te si 'ncinse, onde siamo avvisati».</l>
    </lg>
    <lg n="7">
     <l n="19">I''l riguardava, e mai non mi sarei</l>
     <l n="20">saziato di mirarlo, se non fosse</l>
     <l n="21">che quella donna, che i passi miei</l>
    </lg>
    <lg n="8">
     <l n="22">là entro con que' due insieme mosse,</l>
     <l n="23">mi disse: – Che pur miri? forse credi</l>
     <l n="24">renderli col mirar le morte posse?</l>
    </lg>
    <lg n="9">
     <l n="25">E' c'è altro a veder che tu non vedi!</l>
     <l n="26">Tu hai costì veduto, volgi omai</l>
     <l n="27">gli occhi a que' del mondan romore eredi;</l>
    </lg>
    <lg n="10">
     <l n="28">i quali quando riguardati avrai,</l>
     <l n="29">di quinci andrenci, ché lo star mi sgrata –.</l>
     <l n="30">A cui io dissi: – Donna, tu non sai</l>
    </lg>
    <lg n="11">
     <l n="31">neente perché tal mirar m'aggrata</l>
     <l n="32">costui cui miro, ché se tu il sapessi</l>
     <l n="33">non parleresti forse sì turbata –.</l>
    </lg>
    <lg n="12">
     <l n="34">– Veramente se tu il mi dicessi</l>
     <l n="35">nol saprei me' –, rispose quella allora,</l>
     <l n="36">– ma perder tempo è pur mirare ad essi –.</l>
    </lg>
    <lg n="13">
     <l n="37">Oltre passai, sanza più far dimora,</l>
     <l n="38">con gli occhi a riguardar, lasciando stare</l>
     <l n="39">quel ch'io disio di rivedere ancora,</l>
    </lg>
    <lg n="14">
     <l n="40">là dove a colei piacque che voltare</l>
     <l n="41">io mi dovessi; e vidi in quella parte</l>
     <l n="42">cosa ch'ancor mirabile mi pare.</l>
    </lg>
    <lg n="15">
     <l n="43">Odi, ché mai Natura con sua arte</l>
     <l n="44">forma non diede a sì bella figura:</l>
     <l n="45">non Citarea, allor ch'ell'amò Marte,</l>
    </lg>
    <lg n="16">
     <l n="46">né quando Adon le piacque, con sua cura</l>
     <l n="47">si fé sì bella, quanto infra gran gente</l>
     <l n="48">donna pareva lì leggiadra e pura.</l>
    </lg>
    <lg n="17">
     <l n="49">Tutti li soprastava veramente,</l>
     <l n="50">di ricche pietre coronata e d'oro,</l>
     <l n="51">nell'aspetto magnanima e possente.</l>
    </lg>
    <lg n="18">
     <l n="52">Ardita sopra un carro tra costoro</l>
     <l n="53">grande e triunfal lieta sedea,</l>
     <l n="54">ornato tutto di frondi d'alloro.</l>
    </lg>
    <lg n="19">
     <l n="55">Mirando questa gente in man tenea</l>
     <l n="56">una spada tagliente, con la quale</l>
     <l n="57">che 'l mondo minacciasse mi parea.</l>
    </lg>
    <lg n="20">
     <l n="58">Il suo vestire a guisa imperiale</l>
     <l n="59">era, e teneva nella man sinestra</l>
     <l n="60">un pomo d'oro, e 'n trono alla reale,</l>
    </lg>
    <lg n="21">
     <l n="61">vidi, sedeva; e dalla sua man destra</l>
     <l n="62">due cavalli eran che col petto forte</l>
     <l n="63">traeano il carro fra la gente alpestra.</l>
    </lg>
    <lg n="22">
     <l n="64">Ed intra l'altre cose che iscorte</l>
     <l n="65">quivi furon da me intorno a questa</l>
     <l n="66">sovrana donna, nimica di morte</l>
    </lg>
    <lg n="23">
     <l n="67">nel magnanimo aspetto, fu ch'a sesta</l>
     <l n="68">un cerchio si movea grande e ritondo,</l>
     <l n="69">da' piè passando a lei sopra la testa.</l>
    </lg>
    <lg n="24">
     <l n="70">Né credo che sia cosa in tutto 'l mondo,</l>
     <l n="71">villa, paese, dimestico o strano,</l>
     <l n="72">che non paresse dentro da quel tondo.</l>
    </lg>
    <lg n="25">
     <l n="73">Era sopra costei, e non invano,</l>
     <l n="74">scritto un verso che dicea leggendo:</l>
     <l n="75">«Io son la Gloria del popol mondano».</l>
    </lg>
    <lg n="26">
     <l n="76">Così mirando questa e provedendo</l>
     <l n="77">ciò che di sopra, dintorno e di sotto</l>
     <l n="78">le dimorava e chi la gia seguendo</l>
    </lg>
    <lg n="27">
     <l n="79">o lei mirava, sanza parlar motto</l>
     <l n="80">per lungo spazio inver di lei sospeso</l>
     <l n="81">tanto stett'io, che d'altra cura rotto</l>
    </lg>
    <lg n="28">
     <l n="82">nella mente sentimmi: il viso steso</l>
     <l n="83">diedi a mirar il popolo che andava</l>
     <l n="84">dietro a costei, chi lieto e chi offeso,</l>
    </lg>
    <lg n="29">
     <l n="85">sì come nel mio credere estimava.</l>
     <l n="86">E quivi più e più ne vidi, i quali</l>
     <l n="87">conobbi, se 'l parer non m'ingannava;</l>
    </lg>
    <lg n="30">
     <l n="88">onde al disio di mirar crebbe l'ali.</l>
    </lg>
   </lg>
  </body>
 </text>
</TEI>