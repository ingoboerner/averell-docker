<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E mentre ch'io m'andava sì parlando</l>
     <l n="2">con questi due, ed ecco d'altra parte</l>
     <l n="3">molte donne gentili assai danzando.</l>
    </lg>
    <lg n="2">
     <l n="4">Certo non credo che natura od arte</l>
     <l n="5">bellezze tante formasse giammai,</l>
     <l n="6">quanto ne' visi a quelle vidi sparte.</l>
    </lg>
    <lg n="3">
     <l n="7">Tra me medesmo men maravigliai,</l>
     <l n="8">ma volto il viso a lor, come venieno</l>
     <l n="9">così nella memoria le fermai.</l>
    </lg>
    <lg n="4">
     <l n="10">Onde mi par che quella, cui seguieno</l>
     <l n="11">danzando a nota d'una canzonetta</l>
     <l n="12">che due di quelle cantando dicieno,</l>
    </lg>
    <lg n="5">
     <l n="13">raffigurando, era una giovinetta</l>
     <l n="14">dell'alto nome di Calavra ornata,</l>
     <l n="15">di Carlo figlia gaia e leggiadretta:</l>
    </lg>
    <lg n="6">
     <l n="16">reggendo quella alla nota cantata</l>
     <l n="17">con volte degne e passi, a cotal danza,</l>
     <l n="18">come mi parve, appresso seguitata</l>
    </lg>
    <lg n="7">
     <l n="19">ivi dall'alta ed unica intendanza</l>
     <l n="20">del Melanese, che col Can lucchese</l>
     <l n="21">abatté di Cardona l'arroganza.</l>
    </lg>
    <lg n="8">
     <l n="22">Nelle man della qual poi la cortese</l>
     <l n="23">donna di quel cui seguita Ungheria,</l>
     <l n="24">bellissima si fece a me palese:</l>
    </lg>
    <lg n="9">
     <l n="25">graziosa venendo, onesta e pia,</l>
     <l n="26">con lieta fronte, in atto signorile,</l>
     <l n="27">fece maravigliar l'anima mia.</l>
    </lg>
    <lg n="10">
     <l n="28">Riguardando oltre, con sembianza umile</l>
     <l n="29">venia colei che nacque di coloro,</l>
     <l n="30">che tal fiata con materia vile</l>
    </lg>
    <lg n="11">
     <l n="31">aguzzando lo 'ngegno a lor lavoro,</l>
     <l n="32">fer nobile colore ad uopo altrui,</l>
     <l n="33">multiplicando con famiglia in oro.</l>
    </lg>
    <lg n="12">
     <l n="34">Tra l'altre nominat' è da colui</l>
     <l n="35">che con Cefàs abandonò le reti</l>
     <l n="36">per seguitare il Maestro, per cui</l>
    </lg>
    <lg n="13">
     <l n="37">i tristi duoli e gli angosciosi fleti</l>
     <l n="38">fur tolti a' padri antichi, e parimente</l>
     <l n="39">da Lui menati nelli regni leti.</l>
    </lg>
    <lg n="14">
     <l n="40">Appresso questa assai vezzosamente</l>
     <l n="41">se ne veniva la novella Dido,</l>
     <l n="42">di nome, non di fatto veramente,</l>
    </lg>
    <lg n="15">
     <l n="43">tenendo acceso nel viso Cupido,</l>
     <l n="44">di tale sposa ch'assai mal contenta</l>
     <l n="45">credo la faccia nel marital nido.</l>
    </lg>
    <lg n="16">
     <l n="46">Ed il nome di lui di due s'imprenta,</l>
     <l n="47">d'un albero e d'un tino, e 'l poco fatto</l>
     <l n="48">dal suo diminutivo s'argomenta.</l>
    </lg>
    <lg n="17">
     <l n="49">Costei seguiva con piacevol atto</l>
     <l n="50">donna che del sussidio d'Orione</l>
     <l n="51">il nome tien, quando sonò per patto.</l>
    </lg>
    <lg n="18">
     <l n="52">Oh quanto ella vorria, ed a ragione,</l>
     <l n="53">vedova rimaner partenopea</l>
     <l n="54">di tal c'ha nome da quel che menzione</l>
    </lg>
    <lg n="19">
     <l n="55">l'agosto dà ad Ascesi! E poi vedea</l>
     <l n="56">dopo essa molte, le qua' raccontare</l>
     <l n="57">per più brieve parlar meglio è mi stea.</l>
    </lg>
    <lg n="20">
     <l n="58">E com'io dissi, ad un dolce cantare,</l>
     <l n="59">in voce fatto angelica e sovrana,</l>
     <l n="60">era guidata, qual di sotto pare.</l>
    </lg>
    <lg n="21">
     <l n="61">– In chiunque dimora alma sì vana</l>
     <l n="62">ch'esser non voglia suggetta ad Amore,</l>
     <l n="63">da nostra festa facciasi lontana.</l>
    </lg>
    <lg n="22">
     <l n="64">Lo suo inestimabile valore</l>
     <l n="65">che adduce virtute e gentilezza,</l>
     <l n="66">a ciascuna di noi disposto ha il core</l>
    </lg>
    <lg n="23">
     <l n="67">a sempre seguitar la sua grandezza,</l>
     <l n="68">e lui servendo staremo in disire,</l>
     <l n="69">tanto che sentiren quella dolcezza</l>
    </lg>
    <lg n="24">
     <l n="70">ched e' concede altrui dopo 'l martire:</l>
     <l n="71">null'altra gioia al suo dono è iguale,</l>
     <l n="72">poiché per quel sembra dolce il morire.</l>
    </lg>
    <lg n="25">
     <l n="73">Vita che sanza lui dura non vale</l>
     <l n="74">né più né meno che se ella fosse</l>
     <l n="75">cosa insensata o d'un bruto animale.</l>
    </lg>
    <lg n="26">
     <l n="76">In quel disio adunque in che ci mosse</l>
     <l n="77">quando a noi fé sua signoria sentirsi,</l>
     <l n="78">a sostenere inforzi nostre posse:</l>
    </lg>
    <lg n="27">
     <l n="79">benivol poi essendoci a largirsi,</l>
     <l n="80">sì che, deh, non ci paian le ferute</l>
     <l n="81">di lui noiose né grave il soffrirsi,</l>
    </lg>
    <lg n="28">
     <l n="82">in cui consiste la nostra salute;</l>
     <l n="83">quando parralli, la dobbiamo avere,</l>
     <l n="84">dandola tosto con la sua virtute –.</l>
    </lg>
    <lg n="29">
     <l n="85">L'altre poi tutte appresso, al mio parere,</l>
     <l n="86">rispondendo diceano: – O signor nostro,</l>
     <l n="87">in te si ferma ogni nostro volere,</l>
    </lg>
    <lg n="30">
     <l n="88">tutte disposte siamo al piacer vostro –.</l>
    </lg>
   </lg>
  </body>
 </text>
</TEI>