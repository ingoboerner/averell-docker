<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE QUINTA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">71</measure>
    <measure unit="line">568</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE QUINTA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE QUINTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel giorno stesso vi fu Diomede</l>
     <l n="2">per volere a' Troian dare Antenore;</l>
     <l n="3">per che Priamo Criseida gli diede,</l>
     <l n="4">di sospiri, di pianti e di dolore</l>
     <l n="5">sì piena che ne 'ncresce a chi la vede;</l>
     <l n="6">dall'altra parte era il suo amadore</l>
     <l n="7">in sì fatta tristizia, che alcuno</l>
     <l n="8">in simil non ne vide mai nessuno.</l>
    </lg>
    <lg n="2">
     <l n="9">Vero è che con gran forza nascondea</l>
     <l n="10">mirabilmente dentro al tristo petto</l>
     <l n="11">la gran battaglia la quale egli avea</l>
     <l n="12">con sospiri e con pianto, e nello aspetto</l>
     <l n="13">niente o poco ancor gli si parea,</l>
     <l n="14">come ch'egli attendesse esser soletto,</l>
     <l n="15">e quivi piangere e rammaricarsi,</l>
     <l n="16">ed a grande agio seco disfogarsi.</l>
    </lg>
    <lg n="3">
     <l n="17">Oh quante cose nell'altiera mente</l>
     <l n="18">gli venner lì, Criseida vedendo</l>
     <l n="19">rendere al padre! Questi parimente</l>
     <l n="20">d'ira e di cruccio tututto fremendo,</l>
     <l n="21">seco rodiesi e dicea pianamente:</l>
     <l n="22">— Oh misero dolente, or che attendo?</l>
     <l n="23">non è el meglio una volta morire,</l>
     <l n="24">che sempre in pianto vivere e languire?</l>
    </lg>
    <lg n="4">
     <l n="25">Ché non turb'io con l'arme questi patti?</l>
     <l n="26">Perché qui Diomede non uccido?</l>
     <l n="27">Perché non taglio il vecchio che gli ha fatti?</l>
     <l n="28">Perché li miei fratei tutti non sfido?</l>
     <l n="29">Che ora fosser ei tutti disfatti!</l>
     <l n="30">Perché in pianto ed in dolente grido</l>
     <l n="31">Troia non metto? Perché non rapisco</l>
     <l n="32">Criseida ora, e me stesso guarisco?</l>
    </lg>
    <lg n="5">
     <l n="33">Chi 'l vieterà s'io il vorrò pur fare?</l>
     <l n="34">O perché con li Greci non m'accosto</l>
     <l n="35">s'ei mi volesser Criseida donare?</l>
     <l n="36">Deh, perché più dimoro, che non tosto</l>
     <l n="37">corro colà e follami lasciare? —</l>
     <l n="38">Ma così fiero ed altiero proposto</l>
     <l n="39">gli fé lasciar paura, non uccisa</l>
     <l n="40">Criseida fosse in sì fatta divisa.</l>
    </lg>
    <lg n="6">
     <l n="41">Criseida, poi vide che partire</l>
     <l n="42">le convenia, quale ella era dogliosa,</l>
     <l n="43">con quella compagnia che dovea gire,</l>
     <l n="44">sopra il caval montò, e dispettosa</l>
     <l n="45">con seco stessa cominciò a dire:</l>
     <l n="46">— Ahi, crudel Giove, e Fortuna noiosa,</l>
     <l n="47">dove me ne portate contra voglia?</l>
     <l n="48">Perché v'aggrada tanto la mia doglia?</l>
    </lg>
    <lg n="7">
     <l n="49">Voi mi togliete, crudi e dispietati,</l>
     <l n="50">a quel piacer che più m'andava al core,</l>
     <l n="51">e forse vi credete umiliati</l>
     <l n="52">esser con sacrificio e con onore</l>
     <l n="53">alcun da me, ma voi sete ingannati:</l>
     <l n="54">in vostro vitupero e disonore</l>
     <l n="55">mi dorrò sempre finch'io non ritorno</l>
     <l n="56">a riveder di Troiol il viso adorno. —</l>
    </lg>
    <lg n="8">
     <l n="57">Quinci si volse disdegnosamente</l>
     <l n="58">ver Diomede e disse: — Andianne omai,</l>
     <l n="59">assai ci siam mostrati a questa gente,</l>
     <l n="60">la quale omai sperar può de' suoi guai</l>
     <l n="61">salute, se ben mira sottilmente</l>
     <l n="62">all'onorevol cambio che fatto hai:</l>
     <l n="63">ché hai per una femmina renduto</l>
     <l n="64">un sì gran re, e cotanto temuto. —</l>
    </lg>
    <lg n="9">
     <l n="65">E questo detto, al caval degli sproni</l>
     <l n="66">diè, sanza dir fuor che a' suoi addio;</l>
     <l n="67">e ben conobbe il re e' suoi baroni</l>
     <l n="68">lo sdegno della donna. Indi sen gio</l>
     <l n="69">sanza ascoltare o commiati o sermoni,</l>
     <l n="70">o riguardare alcuno, e se n'uscio</l>
     <l n="71">di Troia, nella qual giammai tornare</l>
     <l n="72">più non dovea, né con Troiolo stare.</l>
    </lg>
    <lg n="10">
     <l n="73">Troiolo in guisa d'una cortesia,</l>
     <l n="74">con più compagni montò a cavallo</l>
     <l n="75">con un falcone in pugno, e compagnia</l>
     <l n="76">le fero infin di fuori a tutto il vallo,</l>
     <l n="77">e volentieri per tutta la via</l>
     <l n="78">l'averia fatta infino al suo istallo;</l>
     <l n="79">ma troppo discoverto saria stato,</l>
     <l n="80">e poco senno ancora riputato. </l>
    </lg>
    <lg n="11">
     <l n="81">E tra lor già venuto era Antenore</l>
     <l n="82">dalli Greci renduto, e con gran festa</l>
     <l n="83">ricevuto l'aveano e con onore</l>
     <l n="84">li giovani Troiani; e benché questa</l>
     <l n="85">tornata fosse a Troiol dentro al core,</l>
     <l n="86">per Criseida data, assai molesta,</l>
     <l n="87">pur con buon viso il ricevette, e fello</l>
     <l n="88">con Pandar cavalcar davanti ad ello.</l>
    </lg>
    <lg n="12">
     <l n="89">E già essendo per accomiatarsi,</l>
     <l n="90">egli e Criseida si fermaro alquanto,</l>
     <l n="91">e dentro agli occhi l'un l'altro guatarsi,</l>
     <l n="92">né ritener poté la donna il pianto,</l>
     <l n="93">e poscia per le man destre pigliarsi,</l>
     <l n="94">e ver lei Troiol ancor s'accostò tanto,</l>
     <l n="95">che, pian parlando, ella il poté udire,</l>
     <l n="96">e disse: — Torna, non mi far morire. —</l>
    </lg>
    <lg n="13">
     <l n="97">E sanza più, rivoltato il destriere,</l>
     <l n="98">tutto tinto nel viso, a Diomede</l>
     <l n="99">non parlò punto, e di cotal mestiere</l>
     <l n="100">sol Diomede s'accorse, e ben vede</l>
     <l n="101">l'amor de' due, e dentro al suo pensiere</l>
     <l n="102">con diversi argomenti ne fa fede;</l>
     <l n="103">e di ciò mentre seco si pispiglia,</l>
     <l n="104">nascosamente sé di colei piglia. </l>
    </lg>
    <lg n="14">
     <l n="105">Il padre la raccolse con gran festa,</l>
     <l n="106">come ch'a lei gravasse tale amore;</l>
     <l n="107">ella si stava tacita e modesta,</l>
     <l n="108">se stessa seco con grave dolore</l>
     <l n="109">tutta rodendo, ed in vita molesta,</l>
     <l n="110">pure a Troiolo avendo fermo il core,</l>
     <l n="111">che tosto si dovea permutare,</l>
     <l n="112">e lui per nuovo amante abbandonare.</l>
    </lg>
    <lg n="15">
     <l n="113">Troiolo in Troia tristo ed angoscioso,</l>
     <l n="114">quanto fu mai nessun, se ne rivenne,</l>
     <l n="115">e nel viso fellone e niquitoso,</l>
     <l n="116">pria ch'al palagio suo non si ritenne;</l>
     <l n="117">quivi smontato, troppo più pensoso</l>
     <l n="118">che stato fosse ancora, non sostenne</l>
     <l n="119">che da alcun gli fosse nulla detto,</l>
     <l n="120">ma se n'entrò in camera soletto. </l>
    </lg>
    <lg n="16">
     <l n="121">Quivi al dolor ch'aveva ritenuto</l>
     <l n="122">diè largo luogo, chiamando la morte,</l>
     <l n="123">ed il suo ben piangeva, che perduto</l>
     <l n="124">gli pare avere, e sì gridava forte,</l>
     <l n="125">che 'n forse fu di non esser sentuto</l>
     <l n="126">da quei che 'ntorno givan per la corte;</l>
     <l n="127">e 'n cotal pianto tutto il giorno stette,</l>
     <l n="128">né servo né amico nol vedette. </l>
    </lg>
    <lg n="17">
     <l n="129">Se 'l giorno era con doglia trapassato,</l>
     <l n="130">non la scemò la notte già oscura,</l>
     <l n="131">ma fu il pianto e 'l gran duol raddoppiato;</l>
     <l n="132">così il menava la sua isciagura:</l>
     <l n="133">el biastemmiava il giorno che fu nato,</l>
     <l n="134">e gli dii e le dee e la natura,</l>
     <l n="135">il padre e chi parola conceduta</l>
     <l n="136">avea ch'el fosse Criseida renduta.</l>
    </lg>
    <lg n="18">
     <l n="137">Esso se stesso ancor maladicea,</l>
     <l n="138">che sì l'aveva lasciata partire,</l>
     <l n="139">e che 'l partito che preso n'avea,</l>
     <l n="140">cioè con lei di volersi fuggire,</l>
     <l n="141">non l'avea fatto, e forte sen pentea,</l>
     <l n="142">e di dolor ne voleva morire;</l>
     <l n="143">o che almen non l'avea domandata,</l>
     <l n="144">che forse gli saria stata donata. </l>
    </lg>
    <lg n="19">
     <l n="145">E sé in qua ed ora in là volgendo,</l>
     <l n="146">sanza luogo trovar per lo suo letto,</l>
     <l n="147">seco diceva talora piangendo:</l>
     <l n="148">«Che notte è questa, volendo rispetto</l>
     <l n="149">avere alla passata, s'io comprendo</l>
     <l n="150">qual'ora or sia! Aguale il bianco petto,</l>
     <l n="151">la bocca, gli occhi e 'l bel viso basciava</l>
     <l n="152">della mia donna e stretta l'abbracciava.</l>
    </lg>
    <lg n="20">
     <l n="153">Ella basciava me, e ragionando</l>
     <l n="154">prendevam festa lieta e graziosa;</l>
     <l n="155">or sol mi trovo, lasso, e lagrimando,</l>
     <l n="156">in dubbio se giammai tanto gioiosa</l>
     <l n="157">notte deggia tornare; ora abbracciando</l>
     <l n="158">vado il piumaccio, e la fiamma amorosa</l>
     <l n="159">sento farsi maggiore, e la speranza</l>
     <l n="160">farsi minor per lo duol che l'avanza.</l>
    </lg>
    <lg n="21">
     <l n="161">Che farò, dunque, misero dolente?</l>
     <l n="162">Aspetterò, pur ch'io 'l possa fare;</l>
     <l n="163">ma se così s'attrista la mia mente</l>
     <l n="164">nel suo partir, come perseverare</l>
     <l n="165">io spero di potere? Egli è niente</l>
     <l n="166">a chi ben ama il potersi posare».</l>
     <l n="167">Per che 'n tal guisa fece il simigliante</l>
     <l n="168">la notte e 'l dì ch'era passato avante. </l>
    </lg>
    <lg n="22">
     <l n="169">Pandar non era il dì potuto andare</l>
     <l n="170">a lui, né alcun altro; onde il mattino</l>
     <l n="171">venuto, tosto sel fece chiamare</l>
     <l n="172">per poter seco alquanto il cor meschino,</l>
     <l n="173">parlando di Criseida, alleggiare;</l>
     <l n="174">Pandar vi venne, e bene era indovino</l>
     <l n="175">di ciò che quella notte fatto avea,</l>
     <l n="176">ed ancora di ciò ch'allor volea. </l>
    </lg>
    <lg n="23">
     <l n="177">— O Pandar mio, — disse Troiolo, fioco</l>
     <l n="178">per lo gridare e per lo lungo pianto —</l>
     <l n="179">che farò io, che l'amoroso foco</l>
     <l n="180">sì mi comprende dentro tutto quanto,</l>
     <l n="181">che riposar non posso assai né poco?</l>
     <l n="182">Che farò io, dolente, poi che tanto</l>
     <l n="183">m'è stata la fortuna mia nemica,</l>
     <l n="184">ch'i' ho perduta la mia dolce amica? </l>
    </lg>
    <lg n="24">
     <l n="185">Io non la credo riveder giammai;</l>
     <l n="186">così foss'i' allor caduto morto,</l>
     <l n="187">che io da me partir ier la lasciai!</l>
     <l n="188">o dolce bene, o caro mio diporto,</l>
     <l n="189">o bella donna a cui io mi donai,</l>
     <l n="190">o dolce anima mia, o sol conforto</l>
     <l n="191">degli occhi tristi fiumi divenuti,</l>
     <l n="192">deh, non ve' tu ch'io muoio? Ché non m'aiuti? </l>
    </lg>
    <lg n="25">
     <l n="193">Chi ti vede ora, dolce anima bella?</l>
     <l n="194">Chi siede teco, cuor del corpo mio?</l>
     <l n="195">Chi t'ascolta ora, chi teco favella?</l>
     <l n="196">Oimè lasso più ch'altro, non io!</l>
     <l n="197">Deh, che fai tu? Or ètti punto nella</l>
     <l n="198">mente di me, o messo m'hai in oblio</l>
     <l n="199">per lo tuo padre vecchio ch'ora t'have,</l>
     <l n="200">laond'io vivo in pena tanto grave? </l>
    </lg>
    <lg n="26">
     <l n="201">Qual tu m'odi ora, Pandaro, cotale</l>
     <l n="202">ho tutta notte fatto, né dormire</l>
     <l n="203">lasciato m'ha questo amoroso male;</l>
     <l n="204">e pur se sonno alcun nel mio languire</l>
     <l n="205">trovato ha luogo, niente mi vale,</l>
     <l n="206">perché, dormendo, o sogno di fuggire,</l>
     <l n="207">o d'esser solo in luoghi paurosi,</l>
     <l n="208">o nelle man di nemici animosi. </l>
    </lg>
    <lg n="27">
     <l n="209">E tanta noia m'è questo vedere,</l>
     <l n="210">e sì fatto spavento m'è nel core,</l>
     <l n="211">che vegghiar mi saria meglio e dolere;</l>
     <l n="212">e spesse volte mi giugne un tremore</l>
     <l n="213">che mi riscuote e desta, e fa parere</l>
     <l n="214">che d'alto in basso i' caggia e, desto, Amore</l>
     <l n="215">insieme con Criseida chiamo forte,</l>
     <l n="216">or per mercé pregando ed or per morte. </l>
    </lg>
    <lg n="28">
     <l n="217">A cotal punto, qual odi, venuto</l>
     <l n="218">misero sono, e duolmi di me stesso</l>
     <l n="219">e del partir, più che giammai creduto</l>
     <l n="220">io non avrei. Oh me, che io confesso</l>
     <l n="221">che io deggia sperare ancora aiuto,</l>
     <l n="222">e che la bella donna ancor con esso</l>
     <l n="223">verrà tornando; ma il cuor che l'ama</l>
     <l n="224">non mel consente ed ognora la chiama. —</l>
    </lg>
    <lg n="29">
     <l n="225">Poscia ch'egli ebbe in tal guisa gran pezza</l>
     <l n="226">parlato e detto, Pandaro, doglioso</l>
     <l n="227">di così grave e noiosa gramezza,</l>
     <l n="228">disse: — Deh, dimmi, Troiol, se riposo</l>
     <l n="229">o fine dee aver questa tristezza,</l>
     <l n="230">non credi tu che il colpo amoroso</l>
     <l n="231">da altri mai che da te sia sentito,</l>
     <l n="232">o di partenza sia stato al partito? </l>
    </lg>
    <lg n="30">
     <l n="233">Ben son degli altri così innamorati</l>
     <l n="234">come tu se', per Pallade tel giuro,</l>
     <l n="235">e sonne ancor di quei che sventurati</l>
     <l n="236">son più di te, men pare esser sicuro,</l>
     <l n="237">e non si son però del tutto dati,</l>
     <l n="238">come tu se', a viver tanto duro;</l>
     <l n="239">ma la lor doglia, quando troppo avanza,</l>
     <l n="240">s'ingegnan d'alleggiar con isperanza. </l>
    </lg>
    <lg n="31">
     <l n="241">E tu dovresti il simigliante fare:</l>
     <l n="242">tu di' che ella infra 'l decimo giorno</l>
     <l n="243">t'ha impromesso di qui ritornare;</l>
     <l n="244">questo non è tanto lungo soggiorno,</l>
     <l n="245">che tu nol debbi potere aspettare</l>
     <l n="246">sanza attristarti, e star come musorno.</l>
     <l n="247">Come potresti sofferir l'affanno,</l>
     <l n="248">se allontanarsi convenisse un anno? </l>
    </lg>
    <lg n="32">
     <l n="249">E' sogni e le paure gitta via,</l>
     <l n="250">in quel che son lasciali andar ne' venti;</l>
     <l n="251">essi procedon da malinconia,</l>
     <l n="252">e quel fanno veder che tu paventi;</l>
     <l n="253">solo Iddio sa il ver di quel che fia,</l>
     <l n="254">ed i sogni e gli auguri a che le genti</l>
     <l n="255">stolte riguardan, non montano un moco,</l>
     <l n="256">né al futuro fanno assai o poco. </l>
    </lg>
    <lg n="33">
     <l n="257">Dunque, per Dio, a te stesso perdona,</l>
     <l n="258">lascia questo dolor cotanto fiero;</l>
     <l n="259">fammi esta grazia, questo don mi dona,</l>
     <l n="260">levati su, alleggia il tuo pensiero,</l>
     <l n="261">e de' passati ben meco ragiona,</l>
     <l n="262">ed a' futuri il tuo animo altiero</l>
     <l n="263">dispon, che torneranno assai di corto;</l>
     <l n="264">dunque, sperando ben, prendi conforto. </l>
    </lg>
    <lg n="34">
     <l n="265">Questa città è grande e dilettosa,</l>
     <l n="266">ed ora è 'n triegua sì come tu sai;</l>
     <l n="267">andianne in qualche parte graziosa</l>
     <l n="268">di qui lontana, e quivi ti starai</l>
     <l n="269">con alcun d'esti re, e la noiosa</l>
     <l n="270">vita con esso lui trapasserai,</l>
     <l n="271">mentre che passi il termine c'ha dato</l>
     <l n="272">la bella donna che 'l cor t'ha piagato. </l>
    </lg>
    <lg n="35">
     <l n="273">Deh, fallo, i' te ne priego, leva suso</l>
     <l n="274">non è atto magnanimo il dolersi</l>
     <l n="275">come tu fai, ed il giacer pur giuso;</l>
     <l n="276">e s'e tuoi modi sì stolti e diversi</l>
     <l n="277">fuor si sapesser, saresti confuso,</l>
     <l n="278">e diria l'uom che tu de' tempi avversi,</l>
     <l n="279">come codardo, e non d'amor, piangessi,</l>
     <l n="280">o che d'essere infermo t'infingessi. —</l>
    </lg>
    <lg n="36">
     <l n="281">— Oh me, chi molto perde piange assai,</l>
     <l n="282">né 'l può conoscer chi non l'ha provato</l>
     <l n="283">qual è quel ben che io andar lasciai;</l>
     <l n="284">per ciò non doverei esser biasmato</l>
     <l n="285">s'altro che pianger non facessi mai;</l>
     <l n="286">ma poi che tu, amico, m'hai pregato,</l>
     <l n="287">conforterommi a tutto mio potere,</l>
     <l n="288">in tuo servigio e per farti piacere. </l>
    </lg>
    <lg n="37">
     <l n="289">Mandici Iddio il dì decimo tosto,</l>
     <l n="290">sì ch'io mi torni lieto com'io era</l>
     <l n="291">quando di render questa fu risposto:</l>
     <l n="292">non fu mai rosa in dolce primavera</l>
     <l n="293">bella, com'io a ritornar disposto</l>
     <l n="294">sono, come vedrò la fresca cera</l>
     <l n="295">di quella donna ritornata in Troia,</l>
     <l n="296">che m'è cagion di tormento e di gioia. </l>
    </lg>
    <lg n="38">
     <l n="297">Ma dove potrem noi per festa andare</l>
     <l n="298">come ragioni? Andianne a Sarpidone?</l>
     <l n="299">E come vi potrò io dimorare?</l>
     <l n="300">Io avrò sempre in l'animo questione</l>
     <l n="301">non forse questa potesse tornare</l>
     <l n="302">anzi il dì dato per nulla cagione;</l>
     <l n="303">ché non vorrei non esserci se viene,</l>
     <l n="304">per quanto il mondo vale e può di bene. —</l>
    </lg>
    <lg n="39">
     <l n="305">— Deh, io farò che sanza indugio, alcuno,</l>
     <l n="306">se ella torna, fia per me venuto —</l>
     <l n="307">rispose Pandar; — io porrò qui uno</l>
     <l n="308">per questo sol, sì che ben fia saputo</l>
     <l n="309">da noi. Or fosse el già! Non c'è nessuno</l>
     <l n="310">da cui come da me fosse voluto;</l>
     <l n="311">sì che per questo già non lascerai;</l>
     <l n="312">andianne là dov'ora detto m'hai. —</l>
    </lg>
    <lg n="40">
     <l n="313">I due compagni nel cammino entraro,</l>
     <l n="314">e forse dopo quattromila passi,</l>
     <l n="315">là dove Sarpidone era, arrivaro;</l>
     <l n="316">il quale come 'l seppe, incontro fassi</l>
     <l n="317">a Troiol lieto, e molto gli fu caro.</l>
     <l n="318">Li quali, avvegna che e' fosser lassi</l>
     <l n="319">del molto sospirar, pur lietamente</l>
     <l n="320">festa fer grande col baron possente. </l>
    </lg>
    <lg n="41">
     <l n="321">Costui, sì come quei che d'alto core</l>
     <l n="322">era più ch'altri in ciascheduna cosa,</l>
     <l n="323">fece a ciascun maraviglioso onore</l>
     <l n="324">or con cacce, or con festa graziosa</l>
     <l n="325">di belle donne e di molto valore,</l>
     <l n="326">con canti e suoni, e sempre con pomposa</l>
     <l n="327">grandezza di conviti tanti e tali,</l>
     <l n="328">che 'n Troia mai s'eran fatti eguali. </l>
    </lg>
    <lg n="42">
     <l n="329">Ma che giovavan queste feste al pio</l>
     <l n="330">Troiol che 'l core ad esse non avea?</l>
     <l n="331">Egli era là dove spesso il disio</l>
     <l n="332">formato nel pensier suo nel traea,</l>
     <l n="333">e Criseida come suo Iddio</l>
     <l n="334">con gli occhi della mente ognor vedea,</l>
     <l n="335">or una cosa or altra immaginando</l>
     <l n="336">di lei, e spesso d'amor sospirando. </l>
    </lg>
    <lg n="43">
     <l n="337">Ogni altra donna a veder gli era grave,</l>
     <l n="338">quantunque fosse valorosa e bella;</l>
     <l n="339">ogni sollazzo, ogni canto soave,</l>
     <l n="340">noioso gli era non vedendo quella,</l>
     <l n="341">nelle cui mani Amor posto la chiave</l>
     <l n="342">avea della sua vita tapinella;</l>
     <l n="343">e tanto bene avea, quanto pensare</l>
     <l n="344">a lei potea, lasciando ogni altro affare. </l>
    </lg>
    <lg n="44">
     <l n="345">E non passava sera né mattina</l>
     <l n="346">che con sospiri costui non chiamasse:</l>
     <l n="347">— O luce bella, o stella mattutina. —</l>
     <l n="348">Poi come s'ella presente ascoltasse,</l>
     <l n="349">mille fiate e più rosa di spina</l>
     <l n="350">chiamandola, che ella il salutasse,</l>
     <l n="351">pria ch'el ristesse, sempre convenia,</l>
     <l n="352">e 'l salutar col sospirar finia. </l>
    </lg>
    <lg n="45">
     <l n="353">Nessuna ora del giorno trapassava</l>
     <l n="354">che non la nominasse mille fiate;</l>
     <l n="355">sempre il suo nome in la bocca gli stava,</l>
     <l n="356">e 'l suo bel viso e le parole ornate</l>
     <l n="357">nel cuore e nella mente figurava;</l>
     <l n="358">le lettere da lei a lui mandate,</l>
     <l n="359">il dì ben cento volte rileggea,</l>
     <l n="360">tanto di rivederle gli piacea. </l>
    </lg>
    <lg n="46">
     <l n="361">E' non vi furon tre dì dimorati</l>
     <l n="362">che a Pandar Troiol cominciò a dire:</l>
     <l n="363">— Che facciam noi qui più? Siam noi legati</l>
     <l n="364">a dovere qui vivere e morire?</l>
     <l n="365">Aspettiam noi d'essere accomiatati?</l>
     <l n="366">A dirti il vero, i' me ne vorre' ire.</l>
     <l n="367">Deh, andianne, per Dio, assai siam suti</l>
     <l n="368">con Sarpidone e volentier veduti. —</l>
    </lg>
    <lg n="47">
     <l n="369">Pandaro a lui: — Or siam noi per lo foco</l>
     <l n="370">venuti qui, o è 'l decimo giorno</l>
     <l n="371">venuto? Ancor deh, temperati un poco,</l>
     <l n="372">ché l'andarne ora parria uno scorno.</l>
     <l n="373">Dove n'andrai tu ora ed in qual loco</l>
     <l n="374">nel qual tu facci più lieto soggiorno?</l>
     <l n="375">Deh, stiamo ancor due dì, poi ce n'andremo,</l>
     <l n="376">e, se vorrai, a casa torneremo. —</l>
    </lg>
    <lg n="48">
     <l n="377">Come che Troiol contra voglia stesse,</l>
     <l n="378">pur si rimase ne' pensieri usati,</l>
     <l n="379">né valea perché Pandar gliel dicesse,</l>
     <l n="380">ma dopo il quinto dì accomiatati</l>
     <l n="381">quantunque a Sarpidon ciò non piacesse,</l>
     <l n="382">ver le lor case si son ritornati,</l>
     <l n="383">dicendo Troiol nel cammino: — Oh Dio,</l>
     <l n="384">troverò io tornato l'amor mio? —</l>
    </lg>
    <lg n="49">
     <l n="385">Ma Pandar seco diceva altrimente,</l>
     <l n="386">come colui che conosceva intera</l>
     <l n="387">la 'ntenzion di Calcàs, pur pianamente:</l>
     <l n="388">«Questa tua voglia sì focosa e fiera</l>
     <l n="389">si potrà raffreddar, s'el non mi mente</l>
     <l n="390">ciò ch'io udii infin quand'ella c'era;</l>
     <l n="391">ed il decimo giorno e 'l mese e l'anno,</l>
     <l n="392">pria la riveggi, credo passeranno». </l>
    </lg>
    <lg n="50">
     <l n="393">Poi che furono a casa ritornati,</l>
     <l n="394">intramendue in camera n'andaro,</l>
     <l n="395">ed a seder si furono assettati,</l>
     <l n="396">e di Criseida molto ragionaro,</l>
     <l n="397">sanza dar sosta Troiol agl'infiammati</l>
     <l n="398">sospir; ma dopo alquanto si levaro,</l>
     <l n="399">Troiol dicendo: — Andiamo, e sì vedremo</l>
     <l n="400">la casa almen, poi ch'altro non potemo. —</l>
    </lg>
    <lg n="51">
     <l n="401">E questo detto, il suo Pandaro prese</l>
     <l n="402">per mano, e 'l viso alquanto si dipinse</l>
     <l n="403">con falso riso, e del palagio scese,</l>
     <l n="404">e varie cagion con gli altri finse</l>
     <l n="405">ch'eran con lui, per nasconder l'offese</l>
     <l n="406">ch'el sentiva d'amor; ma poi ch'attinse</l>
     <l n="407">con gli occhi di Criseida la magione</l>
     <l n="408">chiusa, sentì novella turbagione. </l>
    </lg>
    <lg n="52">
     <l n="409">E' parve che il cor gli si schiantasse,</l>
     <l n="410">poi veduta ebbe la porta serrata</l>
     <l n="411">e le finestre; e tanto di sé 'l trasse</l>
     <l n="412">la passion novellamente nata,</l>
     <l n="413">ch'el non sapea se stesse o se andasse,</l>
     <l n="414">e nella faccia sua tutta cambiata</l>
     <l n="415">n'averia dato segno manifesto</l>
     <l n="416">a chi l'avesse riguardato presto. </l>
    </lg>
    <lg n="53">
     <l n="417">Con Pandar poi come potea doglioso</l>
     <l n="418">della sua nuova angoscia ragionava;</l>
     <l n="419">poi dicea: — Lasso, quanto luminoso</l>
     <l n="420">eri luogo e piacevol, quando stava</l>
     <l n="421">in te quella biltà che 'l mio riposo</l>
     <l n="422">dentro degli occhi suoi tutto portava;</l>
     <l n="423">or se' rimaso oscuro sanza lei,</l>
     <l n="424">né so se mai riaverla ti dei. —</l>
    </lg>
    <lg n="54">
     <l n="425">Quando sol gia per Troia cavalcando,</l>
     <l n="426">ciaschedun luogo gli tornava a mente;</l>
     <l n="427">de' quai con seco giva ragionando:</l>
     <l n="428">«Quivi rider la vidi lietamente,</l>
     <l n="429">quivi la vidi verso me guardando,</l>
     <l n="430">quivi mi salutò benignamente,</l>
     <l n="431">quivi far festa e quivi star pensosa,</l>
     <l n="432">quivi la vidi a' miei sospir pietosa. </l>
    </lg>
    <lg n="55">
     <l n="433">Colà istava, quand'ella mi prese</l>
     <l n="434">con gli occhi belli e vaghi con amore;</l>
     <l n="435">colà istava, quand'ella m'accese</l>
     <l n="436">con un sospir di maggior fuoco il core;</l>
     <l n="437">colà istava, quando condiscese</l>
     <l n="438">al mio piacere il donnesco valore;</l>
     <l n="439">colà la vidi altera, e là umile</l>
     <l n="440">mi si mostrò la mia donna gentile». </l>
    </lg>
    <lg n="56">
     <l n="441">Poi ciò pensando, giva soggiugnendo:</l>
     <l n="442">«Lunga hai fatta di me, Amor, la storia,</l>
     <l n="443">s'io non mi voglio a me gir nascondendo,</l>
     <l n="444">e 'l ver ben mi ridice la memoria:</l>
     <l n="445">dove ch'io vada o stea, s'io bene intendo,</l>
     <l n="446">ben mille segni della tua vittoria</l>
     <l n="447">discerno, c'hai avuta trionfante</l>
     <l n="448">di me, che schernii già ciascuno amante. </l>
    </lg>
    <lg n="57">
     <l n="449">Ben hai la tua ingiuria vendicata,</l>
     <l n="450">signor possente e molto da temere;</l>
     <l n="451">ma poi ch'a te servir l'alma s'è data</l>
     <l n="452">tutta, sì come chiaro puoi vedere,</l>
     <l n="453">non la lasciar morire sconsolata;</l>
     <l n="454">ritornala nel suo primo piacere,</l>
     <l n="455">stringi Criseida sì come fai,</l>
     <l n="456">sì chella torni a dar fine a' miei guai». </l>
    </lg>
    <lg n="58">
     <l n="457">El se ne gia talvolta in sulla porta</l>
     <l n="458">per la quale era la sua donna uscita:</l>
     <l n="459">«Di quinci uscì colei che mi conforta,</l>
     <l n="460">di quinci uscì la mia soave vita;</l>
     <l n="461">fino a quel loco le feci la scorta,</l>
     <l n="462">e quivi da lei feci dipartita,</l>
     <l n="463">e quivi, lasso, le toccai la mano»</l>
     <l n="464">seco dicea, seguendo a mano a mano. </l>
    </lg>
    <lg n="59">
     <l n="465">«Quindi n'andasti, cuor del corpo mio;</l>
     <l n="466">quando sarà che tu quindi ritorni,</l>
     <l n="467">caro mio bene e dolce mio disio?</l>
     <l n="468">Certo io non so, ma questi dieci giorni</l>
     <l n="469">più che mille anni fien! Deh, vedrotti io</l>
     <l n="470">giammai tornar con li tuoi atti adorni,</l>
     <l n="471">a rallegrarmi sì com'hai promesso?</l>
     <l n="472">Deh, fia el mai? Deh, or foss'egli adesso!». </l>
    </lg>
    <lg n="60">
     <l n="473">Egli pareva a se stesso nel viso</l>
     <l n="474">esser men che l'usato colorito,</l>
     <l n="475">e per questo faceva un suo avviso</l>
     <l n="476">d'esser talvolta dimostrato a dito,</l>
     <l n="477">quasi dicesser: «Perché sì conquiso</l>
     <l n="478">è divenuto Troiolo e smarrito?».</l>
     <l n="479">Color che 'l dimostrassono, e non era</l>
     <l n="480">ma sospica chi sa la cosa vera. </l>
    </lg>
    <lg n="61">
     <l n="481">Per che gli piacque di mostrare in versi</l>
     <l n="482">chi ne fosse cagione, e sospirando,</l>
     <l n="483">quando era assai stanco di dolersi,</l>
     <l n="484">alcuna sosta quasi al dolor dando,</l>
     <l n="485">mentre aspettava nelli tempi avversi,</l>
     <l n="486">con bassa voce si giva cantando</l>
     <l n="487">e ricreando l'anima conquisa</l>
     <l n="488">dal soperchio d'amore, in cotal guisa: </l>
    </lg>
    <lg n="62">
     <l n="489">— La dolce vista e 'l bel guardo soave</l>
     <l n="490">de' più begli occhi che si vider mai,</l>
     <l n="491">ch'i' ho perduti, fan parer sì grave</l>
     <l n="492">la vita mia, ch'io vo traendo guai;</l>
     <l n="493">ed a tal punto già condotto m'have,</l>
     <l n="494">che 'nvece di sospir leggiadri e gai,</l>
     <l n="495">ch'aver solea, disii porto di morte</l>
     <l n="496">per la partenza, sì me ne duol forte. </l>
    </lg>
    <lg n="63">
     <l n="497">Oh me, Amor, perché nel primo passo</l>
     <l n="498">non mi feristi sì ch'io fossi morto?</l>
     <l n="499">Perché non dipartisti da me, lasso,</l>
     <l n="500">lo spirito angoscioso che io porto,</l>
     <l n="501">per ciò che d'alto mi veggio ora in basso?</l>
     <l n="502">Non è, Amore, al mio dolor conforto</l>
     <l n="503">fuor che 'l morir, trovandomi partuto</l>
     <l n="504">da quei begli occhi ov'io t'ho già veduto. </l>
    </lg>
    <lg n="64">
     <l n="505">Quando per gentil atto di salute,</l>
     <l n="506">ver bella donna giro gli occhi alquanto,</l>
     <l n="507">sì tutta si disfà la mia virtute,</l>
     <l n="508">che ritener non posso dentro il pianto;</l>
     <l n="509">così mi fan l'amorose ferute</l>
     <l n="510">membrando la mia donna a cui son tanto,</l>
     <l n="511">oh lasso me, lontano a veder lei,</l>
     <l n="512">che se 'l volesse Amor, morir vorrei. </l>
    </lg>
    <lg n="65">
     <l n="513">Poi che la mia ventura è tanto cruda</l>
     <l n="514">che ciò che gli occhi incontra più m'attrista,</l>
     <l n="515">per Dio, Amor, che la tua man li chiuda,</l>
     <l n="516">poi c'ho perduta l'amorosa vista;</l>
     <l n="517">lascia di me, Amor, la carne ignuda,</l>
     <l n="518">ché, quando vita per morte s'acquista,</l>
     <l n="519">gioioso dovria essere il morire</l>
     <l n="520">e sai ben dove l'alma ne dee gire. </l>
    </lg>
    <lg n="66">
     <l n="521">Ella n'andrà in quelle belle braccia</l>
     <l n="522">donde ha fortuna rea 'l corpo gittato;</l>
     <l n="523">non vedi tu che già nella mia faccia</l>
     <l n="524">io son del color suo, Amor, segnato?</l>
     <l n="525">Vedi l'angoscia che da me la caccia,</l>
     <l n="526">trannela tu, e nel seno più amato</l>
     <l n="527">da lei la porta, ov'ella attende pace,</l>
     <l n="528">ché già ogni altra cosa le dispiace. —</l>
    </lg>
    <lg n="67">
     <l n="529">Poi ch'egli avea cantando così detto,</l>
     <l n="530">al sospirare antico si tornava,</l>
     <l n="531">il dì andando, e la notte nel letto,</l>
     <l n="532">di Criseida sua sempre pensava,</l>
     <l n="533">né d'altro quasi prendea diletto;</l>
     <l n="534">e' dì passati spesso annoverava,</l>
     <l n="535">non credendo giammai giungere a' dieci,</l>
     <l n="536">ch'a lui tornasse Criseida da' Greci. </l>
    </lg>
    <lg n="68">
     <l n="537">Li giorni grandi e le notti maggiori</l>
     <l n="538">oltre all'usato modo gli parieno;</l>
     <l n="539">el misurava dalli primi albori</l>
     <l n="540">infino allor che le stelle apparieno;</l>
     <l n="541">e dicea 'l sole entrato in nuovi errori,</l>
     <l n="542">né i cavai come già fer corrieno;</l>
     <l n="543">della notte diceva il simigliante,</l>
     <l n="544">e l'una, due, diceva tutte quante. </l>
    </lg>
    <lg n="69">
     <l n="545">Era la vecchia luna già cornuta</l>
     <l n="546">nel partir di Criseida, ed el l'avea,</l>
     <l n="547">da lei uscendo in sul mattin, veduta;</l>
     <l n="548">per che sovente con seco dicea:</l>
     <l n="549">«Allor che questa sarà divenuta</l>
     <l n="550">colle sue nuove corna, qual facea</l>
     <l n="551">quando sen gì la nostra donna, fia</l>
     <l n="552">tornata qui allor l'anima mia». </l>
    </lg>
    <lg n="70">
     <l n="553">El riguardava li Greci attendati</l>
     <l n="554">davanti a Troia, e come già turbarsi,</l>
     <l n="555">vedendoli, solea, così mirati</l>
     <l n="556">con diletto eran; e ciò che soffiarsi</l>
     <l n="557">sentia nel viso, sì come mandati</l>
     <l n="558">sospiri da Criseida, solea darsi</l>
     <l n="559">a creder fosser, dicendo sovente:</l>
     <l n="560">O qua o quivi è mia donna piacente. —</l>
    </lg>
    <lg n="71">
     <l n="561">In cotal guisa e 'n altri modi assai,</l>
     <l n="562">il tempo sospirando trapassava;</l>
     <l n="563">e con lui Pandaro era sempre mai,</l>
     <l n="564">che a ciò far sovente il confortava,</l>
     <l n="565">ed in ragionamenti lieti e gai,</l>
     <l n="566">a suo poter, di trarlo s'ingegnava,</l>
     <l n="567">donando a lui ognor buona speranza</l>
     <l n="568">della sua vaga e valorosa amanza. </l>
    </lg>
   </lg>
  </body>
 </text>
</TEI>