<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto XVI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto XVI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma già il sol saliva a mezzo giorno</l>
     <l n="2">e l'aere calda ai corpi dilicati</l>
     <l n="3">noia facea: per che sanza soggiorno</l>
    </lg>
    <lg n="2">
     <l n="4">Diana disse a quelle: «A' freschi prati</l>
     <l n="5">scendiamo omai e lasciam riposare</l>
     <l n="6">nostri uccegli ed i cani affannati.</l>
    </lg>
    <lg n="3">
     <l n="7">Non è ora ben tempo da cacciare;</l>
     <l n="8">riposiamoci omai, però che lasse</l>
     <l n="9">semo, e facciamo quest'altre chiamare».</l>
    </lg>
    <lg n="4">
     <l n="10">E comandò ad una che andasse</l>
     <l n="11">sull'alto monte, e tutte ad una ad una</l>
     <l n="12">le donne e le pulcelle richiamasse.</l>
    </lg>
    <lg n="5">
     <l n="13">Quella n'andò in sull'eccelsa cruna</l>
     <l n="14">del monticello, ed a chiamar costoro</l>
     <l n="15">incominciò per nome ciascheduna.</l>
    </lg>
    <lg n="6">
     <l n="16">Sì come agli orecchi di coloro</l>
     <l n="17">da lunga venne il chiamar di colei,</l>
     <l n="18">tutte s'apparecchiar sanza dimoro</l>
    </lg>
    <lg n="7">
     <l n="19">di scender tostamente giuso a lei,</l>
     <l n="20">e presi i cani ed archi e reti stese</l>
     <l n="21">e ciò ch'ognuna vi portò con lei,</l>
    </lg>
    <lg n="8">
     <l n="22">e con le prede ch'elle avean prese:</l>
     <l n="23">chi le portava in collo e chi tirando</l>
     <l n="24"> giuso al fiorito prato se ne scese.</l>
    </lg>
    <lg n="9">
     <l n="25">E già eran discese tutte, quando</l>
     <l n="26">Zizzola d'Anna venne, che soletta</l>
     <l n="27">sanza richiesta era gita cacciando;</l>
    </lg>
    <lg n="10">
     <l n="28">molti animali avea con sua saetta</l>
     <l n="29">feriti e presi, ma nessun tenere</l>
     <l n="30">n'avea potuto né seguir con fretta.</l>
    </lg>
    <lg n="11">
     <l n="31">Con l'altre questa si pose a sedere,</l>
     <l n="32">che della preda avean fatto un gran monte,</l>
     <l n="33">come a Diana suto era 'n piacere.</l>
    </lg>
    <lg n="12">
     <l n="34">Levossi Diana poi con lieta fronte</l>
     <l n="35">dicendo: «Donne gentili e donzelle,</l>
     <l n="36">ch'ardite e vigorose, liete e pronte,</l>
    </lg>
    <lg n="13">
     <l n="37">avete prese queste bestie snelle</l>
     <l n="38">sotto mia provvedenza e con mio ingegno,</l>
     <l n="39">io vo' che voi sacrificio d'elle</l>
    </lg>
    <lg n="14">
     <l n="40">facciate a Giove, re dell'alto regno,</l>
     <l n="41">ed a onor di me, che esser deggio</l>
     <l n="42">reverita da voi in modo degno.</l>
    </lg>
    <lg n="15">
     <l n="43">Così vi priego e così vi richieggio</l>
     <l n="44">quanto più posso, onde non siate lente,</l>
     <l n="45">acciò che nel mio coro aggiate seggio».</l>
    </lg>
    <lg n="16">
     <l n="46">Udito questo, la donna piacente</l>
     <l n="47">si dirizzò turbata nello aspetto,</l>
     <l n="48">dicendo: «E' non sarà così niente!</l>
    </lg>
    <lg n="17">
     <l n="49">Infino a qui, sì come avete detto</l>
     <l n="50">e comandato a noi qui adunate,</l>
     <l n="51">così abbiam seguito con effetto.</l>
    </lg>
    <lg n="18">
     <l n="52">Or non vogliam più vostra deitate</l>
     <l n="53">seguir, però ch'accese d'altro foco</l>
     <l n="54">abbiamo i petti e l'anime infiammate».</l>
    </lg>
    <lg n="19">
     <l n="55">Come Diana questo udì, nel loco</l>
     <l n="56">non stette guari più, ma sen salio,</l>
     <l n="57">partendosi turbata, a poco a poco,</l>
    </lg>
    <lg n="20">
     <l n="58">fin che nel ciel tornò ond'ella uscio.</l>
    </lg>
   </lg>
  </body>
 </text>
</TEI>