<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto X</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto X</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella ch'avante all'altre la seguiva</l>
     <l n="2">mi par ch'era Marella Passerella,</l>
     <l n="3">a cui Gostanza Galeota giva</l>
    </lg>
    <lg n="2">
     <l n="4">di dietro e Mariella Piscicella;</l>
     <l n="5">Dalfina di Barasso ancora v'era,</l>
     <l n="6">e dopo lei de' Brancazzi Vannella,</l>
    </lg>
    <lg n="3">
     <l n="7">salendo per la nuova primavera.</l>
     <l n="8">Ma a quel monte ch'è inver ponente</l>
     <l n="9">si dirizzava più piacente schiera;</l>
    </lg>
    <lg n="4">
     <l n="10">ch'io vidi all'altre andar principalmente</l>
     <l n="11">Zizzola Faccipecora, la quale</l>
     <l n="12">vidi seguir, se ben mi torna a mente,</l>
    </lg>
    <lg n="5">
     <l n="13">ardita assai Tuccella Serisale,</l>
     <l n="14">e Biancola Carafa dopo lei</l>
     <l n="15">con Caterina, nello andare eguale.</l>
    </lg>
    <lg n="6">
     <l n="16">Veniva appresso di dietro a costei</l>
     <l n="17">Giacopella Embriaca, e dell'Acerra</l>
     <l n="18">Tanzella graziosa conoscei.</l>
    </lg>
    <lg n="7">
     <l n="19">Ma, se la mia memoria non erra,</l>
     <l n="20">Catrina Sighinolfi alla campagna</l>
     <l n="21">si volse rimaner, pigliando terra;</l>
    </lg>
    <lg n="8">
     <l n="22">a cui Covella d'Anna s'accompagna</l>
     <l n="23">e Mitola Caracciola e Berita</l>
     <l n="24">Galeota e Zizzola d'Alagna:</l>
    </lg>
    <lg n="9">
     <l n="25">Covella d'Arco ancor v'era, fornita</l>
     <l n="26">di buono uccel ciascuna, e se n'andaro</l>
     <l n="27">all'altre che nel luogo avean partita.</l>
    </lg>
    <lg n="10">
     <l n="28">Marella e l'altre ardite incominciaro</l>
     <l n="29">la caccia forte dietro ad un castoro,</l>
     <l n="30">che nel vallon, dove giro, trovaro.</l>
    </lg>
    <lg n="11">
     <l n="31">Ma Vannella Bolcana fra costoro</l>
     <l n="32">più presta fu con buon can seguitando,</l>
     <l n="33">per ch'ella 'l prese prima di coloro.</l>
    </lg>
    <lg n="12">
     <l n="34">E mentre che l'andavan si cercando,</l>
     <l n="35">Mariella si fisse ed ascoltava</l>
     <l n="36">che fosse ciò ch'ell'udiva mugghiando.</l>
    </lg>
    <lg n="13">
     <l n="37">E quanto più nella foresta entrava</l>
     <l n="38">più il mugghiar vicin li si faceva,</l>
     <l n="39">di ch'ella forte si maravigliava.</l>
    </lg>
    <lg n="14">
     <l n="40">Né conoscer di lor nulla poteva</l>
     <l n="41">ciò che là fosse; ma Serella disse</l>
     <l n="42">ch'uno olifante udir le pareva</l>
    </lg>
    <lg n="15">
     <l n="43">giacere in terra: onde ciascuna fisse</l>
     <l n="44">il passo dubitando, e dilivrarsi</l>
     <l n="45">per gire ad esso, che che n'avvenisse.</l>
    </lg>
    <lg n="16">
     <l n="46">E come alquanto ver quello appressarsi,</l>
     <l n="47">giacendo in terra lo videro stare,</l>
     <l n="48">né si poteva in modo alcun levarsi.</l>
    </lg>
    <lg n="17">
     <l n="49">Cessossi allor da loro il dubitare,</l>
     <l n="50">e correndoli sopra con la scure</l>
     <l n="51">lance e saette 'ncominciargli a dare.</l>
    </lg>
    <lg n="18">
     <l n="52">Ucciso quel, ritornaron sicure,</l>
     <l n="53">ed a Marella presentar la testa,</l>
     <l n="54">che lor guida era nelle vie oscure.</l>
    </lg>
    <lg n="19">
     <l n="55">Quella ne fece mirabile festa,</l>
     <l n="56">dicendo: «I cacciator, ch'ebbero affanno</l>
     <l n="57">con loro ingegni forse a prender questa,</l>
    </lg>
    <lg n="20">
     <l n="58">trovandola esser presa si dorranno».</l>
    </lg>
   </lg>
  </body>
 </text>
</TEI>