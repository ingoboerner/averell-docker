<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mirand'io quella turba sì gulosa</l>
     <l n="2">di quel per che s'affanna la più gente,</l>
     <l n="3">per esserne nel mondo copiosa,</l>
    </lg>
    <lg n="2">
     <l n="4">entrato infra 'l tesoro più fervente</l>
     <l n="5">vi vid'io Mida, in vista che sazia</l>
     <l n="6">saria di tutto appena possedente,</l>
    </lg>
    <lg n="3">
     <l n="7">non bastandoli avere avuta grazia</l>
     <l n="8">dall'iddii che ciò che e' toccasse</l>
     <l n="9">ritornasse oro ver sanza fallazia.</l>
    </lg>
    <lg n="4">
     <l n="10">Di rietro a lui parea che ne tirasse</l>
     <l n="11">giù Marco Crasso assai, avvegnadio</l>
     <l n="12">che della bocca ancor li traboccasse.</l>
    </lg>
    <lg n="5">
     <l n="13">Allato a lui con isciolto disio</l>
     <l n="14">quell'Attila che 'n terra fu flagello</l>
     <l n="15">s'affaticava forte, al parer mio,</l>
    </lg>
    <lg n="6">
     <l n="16">nelle sue man tenendo uno scarpello</l>
     <l n="17">con un martel, fierendo sopra 'l monte,</l>
     <l n="18">gran pezzi e grossi levando di quello.</l>
    </lg>
    <lg n="7">
     <l n="19">Dall'altra parte con superba fronte</l>
     <l n="20">era Epasto, con un piccone in mano</l>
     <l n="21">con punte agute bene ad entrar pronte.</l>
    </lg>
    <lg n="8">
     <l n="22">Ognor che su vi dava non invano</l>
     <l n="23">tirava il colpo a sé, ma gran cantoni</l>
     <l n="24">giù ne faceva ruvinare al piano,</l>
    </lg>
    <lg n="9">
     <l n="25">impiendo di quel sé e' suoi predoni</l>
     <l n="26">ed ogni sciolta voglia adoperando,</l>
     <l n="27">dannando le giustizie e le ragioni.</l>
    </lg>
    <lg n="10">
     <l n="28">Là vi vid'io ancora furiando</l>
     <l n="29">Nerone imperadore, ed avea tesa</l>
     <l n="30">sopra 'l monte una rete e già tirando</l>
    </lg>
    <lg n="11">
     <l n="31">molta gran quantità n'aveva presa</l>
     <l n="32">di quel tesoro, e qual gittava via</l>
     <l n="33">e qual mettea in disordinata spesa.</l>
    </lg>
    <lg n="12">
     <l n="34">Ivi di dietro un poco a lui seguia</l>
     <l n="35">con una scure in man Polinestore,</l>
     <l n="36">e quanto più potea quivi feria,</l>
    </lg>
    <lg n="13">
     <l n="37">ora col colpo faccendo romore,</l>
     <l n="38">ora mettendo biette alla fessura</l>
     <l n="39">quando la scure sua tirava fore,</l>
    </lg>
    <lg n="14">
     <l n="40">forse temendo che non l'apritura</l>
     <l n="41">si richiudesse; e molto ne levava</l>
     <l n="42">continovando pur con la sua cura.</l>
    </lg>
    <lg n="15">
     <l n="43">Appresso lui tutto 'l monte graffiava</l>
     <l n="44">Pignaleon con uno uncino aguto,</l>
     <l n="45">e molto giuso a sé ne ritirava.</l>
    </lg>
    <lg n="16">
     <l n="46">L'acerbo Dionisio conosciuto</l>
     <l n="47">v'ebbi mirando fra la gente folta,</l>
     <l n="48">ch'a tor dell'oro non voleva aiuto.</l>
    </lg>
    <lg n="17">
     <l n="49">Là si ficcava tra la turba molta</l>
     <l n="50">con un roncone in man tagliando, e presto</l>
     <l n="51">di quello a piè si faceva raccolta,</l>
    </lg>
    <lg n="18">
     <l n="52">impiendo con affanno il suo molesto</l>
     <l n="53">voler, cacciando misura e piatate</l>
     <l n="54">in modo sconcio assai e disonesto.</l>
    </lg>
    <lg n="19">
     <l n="55">Rubesto appresso la sua crudeltate</l>
     <l n="56">Fallarìs dimostrava, ricidendo</l>
     <l n="57">con una accetta una gran quantitate</l>
    </lg>
    <lg n="20">
     <l n="58">e via di quindi di quel trasferendo;</l>
     <l n="59">poi, arrotata la 'ngrossata accetta,</l>
     <l n="60">ancora quivi tornava correndo.</l>
    </lg>
    <lg n="21">
     <l n="61">Con furiosa e minaccevol fretta</l>
     <l n="62">quivi si vedea Pirro accompagnato</l>
     <l n="63">con mal disposta e dispiacevol setta.</l>
    </lg>
    <lg n="22">
     <l n="64">A molti lì per forza avean levato</l>
     <l n="65">a cui cesta di collo, a cui di seno</l>
     <l n="66">avean rubato l'or ch'avean cavato.</l>
    </lg>
    <lg n="23">
     <l n="67">Ridendo poi fra lor se ne facieno</l>
     <l n="68">beffe ed istrazio di que' cattivelli,</l>
     <l n="69">ch'a cavar quel fatica avuta avieno.</l>
    </lg>
    <lg n="24">
     <l n="70">Ancora vid'io star presso di quelli</l>
     <l n="71">il dispietato ed iniquo Tereo,</l>
     <l n="72">di quel tesoro prender nel quale elli</l>
    </lg>
    <lg n="25">
     <l n="73">fatica non durò mai come feo</l>
     <l n="74">quelli a cui toglieva; e dopo lui</l>
     <l n="75">pien d'oro dimorava Tolomeo.</l>
    </lg>
    <lg n="26">
     <l n="76">Ivi era Fisistrato, per la cui</l>
     <l n="77">cura più scrigni ripieni e calcati</l>
     <l n="78">quivi ne vidi tirati da lui.</l>
    </lg>
    <lg n="27">
     <l n="79">Avea in un lembo de' panni piegati</l>
     <l n="80">Siragusan Geronimo tesoro:</l>
     <l n="81">egli e molti altri ne gian caricati.</l>
    </lg>
    <lg n="28">
     <l n="82">Ma di Novara Azzolin con costoro</l>
     <l n="83">con molto se ne giva, per tornare</l>
     <l n="84">con maggior forza a sì fatto lavoro.</l>
    </lg>
    <lg n="29">
     <l n="85">Molti altri ancora vi vidi cavare</l>
     <l n="86">ed isforzarsi per volerne avere,</l>
     <l n="87">ma niente era il loro adoperare,</l>
    </lg>
    <lg n="30">
     <l n="88">anzi oziosi stavano a vedere.</l>
    </lg>
   </lg>
  </body>
 </text>
</TEI>