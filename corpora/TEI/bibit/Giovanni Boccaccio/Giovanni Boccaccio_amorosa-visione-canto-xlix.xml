<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLIX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xlix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLIX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era quel loco, dove ci trovamo,</l>
     <l n="2">soletto tutto, né persona appresso</l>
     <l n="3">di nulla parte a noi non sentavamo.</l>
    </lg>
    <lg n="2">
     <l n="4">Tutto dintorno ed ancora sopra esso</l>
     <l n="5">era di frondi verdi il loco pieno,</l>
     <l n="6">e di quelle era ben follato e spesso.</l>
    </lg>
    <lg n="3">
     <l n="7">Entrar non vi potea sol né sereno,</l>
     <l n="8">e di vermiglie rose in circuito</l>
     <l n="9">gran quantità ancor vi si vedieno.</l>
    </lg>
    <lg n="4">
     <l n="10">Allor vedendo il dilettevol sito</l>
     <l n="11">e me con quella dimorar soletti</l>
     <l n="12">e d'ogni altra compagna esser partito,</l>
    </lg>
    <lg n="5">
     <l n="13">là fra me dissi: «Io non so ch'io m'aspetti:</l>
     <l n="14">perché, poi che qui sono, ora non prendo</l>
     <l n="15">di questa i tanti affannati diletti?</l>
    </lg>
    <lg n="6">
     <l n="16">Lo loco ov'ora dimorian sedendo</l>
     <l n="17">to' ogni sospetto, né qui mai trovarci</l>
     <l n="18">quella potria che ci venia seguendo,</l>
    </lg>
    <lg n="7">
     <l n="19">ed altro non cred'io che impacciarci</l>
     <l n="20">potesse: costei vuole ed io 'l disio,</l>
     <l n="21">dunque perché cercar più d'indugiarci?».</l>
    </lg>
    <lg n="8">
     <l n="22">In cotal ragionar m'acosta' io</l>
     <l n="23">a quella, e presa lei che 'n sull'erbetta</l>
     <l n="24">sonniferava già, al parer mio,</l>
    </lg>
    <lg n="9">
     <l n="25">lei nelle braccia mi reca' istretta:</l>
     <l n="26">mille fiate credo la basciai</l>
     <l n="27">pria si svegliasse la bella angioletta.</l>
    </lg>
    <lg n="10">
     <l n="28">Ma subito stordita a dir: – Che fai? –</l>
     <l n="29">cominciò isvegliata, – deh, non fare!</l>
     <l n="30">se quella donna vien, come farai? –.</l>
    </lg>
    <lg n="11">
     <l n="31">Ed io allora cominciai a parlare:</l>
     <l n="32">– Donna, io non so quando mi riavesse</l>
     <l n="33">quel che tu ora mi vuoi far lasciare.</l>
    </lg>
    <lg n="12">
     <l n="34">Ragion sarebbe ch'io sempre piangesse,</l>
     <l n="35">se per preghiera che non dee valere</l>
     <l n="36">quel ch'io ho mattamente perdesse –.</l>
    </lg>
    <lg n="13">
     <l n="37">In cotal guisa stando, al mio parere,</l>
     <l n="38">già questa bella donna stava cheta,</l>
     <l n="39">consentendo umilmente, al mio piacere</l>
    </lg>
    <lg n="14">
     <l n="40">tutta disposta, quando l'alma lieta</l>
     <l n="41">di cotal bene tanta gioia prese</l>
     <l n="42">in sé, che ritener dentro a sua meta</l>
    </lg>
    <lg n="15">
     <l n="43">allora non poté, ma 'l sonno offese</l>
     <l n="44">là dov'io dolce allor facea dimora,</l>
     <l n="45">per che si ruppe e più non si difese.</l>
    </lg>
    <lg n="16">
     <l n="46">Tutto stordito mi riscossi allora</l>
     <l n="47">e strinsi a me le braccia, e mi credea</l>
     <l n="48">intra esse madama avervi ancora.</l>
    </lg>
    <lg n="17">
     <l n="49">Omè, quanto angosciosa e quanto rea</l>
     <l n="50">tal partita mi fu, e quanto caro</l>
     <l n="51">mi fu il dormir mentre 'n braccio v'avea!</l>
    </lg>
    <lg n="18">
     <l n="52">Ahi come ritornò in duolo amaro</l>
     <l n="53">quel diletto che 'l sonno m'avea porto,</l>
     <l n="54">ch'a ogni affanno avea posto riparo!</l>
    </lg>
    <lg n="19">
     <l n="55">Lasso, angoscioso e sanza alcun conforto,</l>
     <l n="56">levato pur dintorno mi mirava</l>
     <l n="57">immaginando ancora star nell'orto.</l>
    </lg>
    <lg n="20">
     <l n="58">La fantasia non so come m'errava,</l>
     <l n="59">e, mentre avea sognato, mi credeva</l>
     <l n="60">non sogno avesse e così estimava.</l>
    </lg>
    <lg n="21">
     <l n="61">Ora stordito sognar mi pareva,</l>
     <l n="62">e lungo spazio non seppi ov'io m'era</l>
     <l n="63">né vero sentimento in me aveva.</l>
    </lg>
    <lg n="22">
     <l n="64">Ritornato ch'io fui poi nella vera</l>
     <l n="65">conoscenza di prima e lagrimato</l>
     <l n="66">ebbi per certo spazio quivi ov'era:</l>
    </lg>
    <lg n="23">
     <l n="67">«Omè», dicendo, «dove son io stato</l>
     <l n="68">con tanta gioia? Ora fosse piaciuto</l>
     <l n="69">a Dio ch'i' non mi fossi mai destato,</l>
    </lg>
    <lg n="24">
     <l n="70">e 'n cotal gioia sempre sare' suto!</l>
     <l n="71">Ancor mi fora leggiero il dormire</l>
     <l n="72">se più tal don mi fosse conceduto.</l>
    </lg>
    <lg n="25">
     <l n="73">Pianto ed angoscia e noioso martire</l>
     <l n="74">di ciò mi crebbe, e multiplicò 'l foco</l>
     <l n="75">in me vie più d'amoroso disire,</l>
    </lg>
    <lg n="26">
     <l n="76">il quale io sento che a poco a poco</l>
     <l n="77">tutto mi sface; e già saria finita</l>
     <l n="78">la vita mia, se non che a quel loco</l>
    </lg>
    <lg n="27">
     <l n="79">veracemente spero che reddita</l>
     <l n="80">ancor farò con essenza perfetta,</l>
     <l n="81">allor prendendo quella gioia compita,</l>
    </lg>
    <lg n="28">
     <l n="82">nella quale ora dormendo imperfetta</l>
     <l n="83">stetti. E questo l'amorosa mente</l>
     <l n="84">solo disia e fermamente aspetta,</l>
    </lg>
    <lg n="29">
     <l n="85">ove Colui, che di tutto è potente,</l>
     <l n="86">mi rechi e servi nella vostra grazia</l>
     <l n="87">quanto vi piace, madonna piacente,</l>
    </lg>
    <lg n="30">
     <l n="88">nella qual sempre fia la mente sazia».</l>
    </lg>
   </lg>
  </body>
 </text>
</TEI>