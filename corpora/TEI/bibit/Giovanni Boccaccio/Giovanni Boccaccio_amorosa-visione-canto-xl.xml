<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XL</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xl</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XL</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XL</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La donna mi parlava, ed io mirando</l>
     <l n="2">con l'occhio andava pure ove 'l disio</l>
     <l n="3">mi tenea fitto, non so che ascoltando.</l>
    </lg>
    <lg n="2">
     <l n="4">Avevami davanti, al parer mio,</l>
     <l n="5">su quella riva assai donne vedute,</l>
     <l n="6">di cui veder in tal voglia venn'io,</l>
    </lg>
    <lg n="3">
     <l n="7">ch'io dissi: – Donna mia, a mia salute</l>
     <l n="8">non pensar più ch'i' voglia, a tempo e loco</l>
     <l n="9">farò d'adoperar la tua virtute;</l>
    </lg>
    <lg n="4">
     <l n="10">ch'ora di novo m'è nel cor un foco</l>
     <l n="11">venuto d'esser là: però o vienci,</l>
     <l n="12">o tu m'aspetta infin ch'i' torni un poco.</l>
    </lg>
    <lg n="5">
     <l n="13">In qual parte vorrai poi insieme andrenci:</l>
     <l n="14">nostra stanza fia poca veramente,</l>
     <l n="15">che noi da veder quelle liberrenci –.</l>
    </lg>
    <lg n="6">
     <l n="16">Oltre n'andai, sanza dir più niente,</l>
     <l n="17">co' due che mi traevano, e costei</l>
     <l n="18">quasi scornata mi teneva mente</l>
    </lg>
    <lg n="7">
     <l n="19">con intentivo sguardo, ed io a lei;</l>
     <l n="20">sanza dir nulla io la vi pur lasciai,</l>
     <l n="21">o bene o mal non so qual io mi fei.</l>
    </lg>
    <lg n="8">
     <l n="22">Hardito con costoro oltre passai,</l>
     <l n="23">e 'n sulla riva del bel fiumicello</l>
     <l n="24">io vidi donne ch'io conobbi assai;</l>
    </lg>
    <lg n="9">
     <l n="25">e riguardando lor con occhio snello,</l>
     <l n="26">qual gia cantando e qual cogliendo fiori,</l>
     <l n="27">chi sedea, chi danzava in un pratello.</l>
    </lg>
    <lg n="10">
     <l n="28">Bello era il loco e di soavi odori</l>
     <l n="29">ripien per molte piante che 'l coprieno</l>
     <l n="30">dal sole e dalli suoi già caldi ardori;</l>
    </lg>
    <lg n="11">
     <l n="31">e suoi cavalli, al mio parer, salieno</l>
     <l n="32">già sopra la quarta ora e mezzo il segno</l>
     <l n="33">del friseo monton co' piè tenieno.</l>
    </lg>
    <lg n="12">
     <l n="34">Non credo ched e' sie sì alto ingegno</l>
     <l n="35">che 'nteramente potesse pensare</l>
     <l n="36">le bellezze di quelle ch'io disegno.</l>
    </lg>
    <lg n="13">
     <l n="37">Rimanga adunque qui questo lodare,</l>
     <l n="38">sol procedendo a' nomi di coloro</l>
     <l n="39">ch'io vi conobbi degne di nomare.</l>
    </lg>
    <lg n="14">
     <l n="40">Infra quel bello e grazioso coro</l>
     <l n="41">di tante donne, vidi una bellezza</l>
     <l n="42">ch'ancora stupefatto ne dimoro.</l>
    </lg>
    <lg n="15">
     <l n="43">Pietoso Appollo, alquanto dell'altezza</l>
     <l n="44">del tuo ingegno presta, o tu ispira</l>
     <l n="45">ora per me con la tua sottigliezza!</l>
    </lg>
    <lg n="16">
     <l n="46">Omero, Maro, Naso, o chi più mira</l>
     <l n="47">discrizione o di donna o di dea</l>
     <l n="48">fé, saria poco a quella che si gira</l>
    </lg>
    <lg n="17">
     <l n="49">sopra quel prato, ov'io vidi sedea</l>
     <l n="50">giovinetta leggiadra e tanto bella,</l>
     <l n="51">ch'io la pensai per fermo Citarea.</l>
    </lg>
    <lg n="18">
     <l n="52">Inginoccha'mi per volere ad ella</l>
     <l n="53">far reverenza, ma poscia m'avidi</l>
     <l n="54">ch'era mondana e somigliava stella.</l>
    </lg>
    <lg n="19">
     <l n="55">Sallosi Amore che i piatosi gridi</l>
     <l n="56">del cor sentì a sì mirabil vista,</l>
     <l n="57">ch'io nol so dir, ché non ho chi mi guidi,</l>
    </lg>
    <lg n="20">
     <l n="58">e s'io pur conforto l'anima trista</l>
     <l n="59">poi che per li occhi senti''l dolce raggio</l>
     <l n="60">di tal bellezza, per obliqua lista.</l>
    </lg>
    <lg n="21">
     <l n="61">Istesi adunque inver di lei il visaggio,</l>
     <l n="62">e s'a sua posta l'alma, ch'altra guarda,</l>
     <l n="63">dar si potesse, io muterei coraggio.</l>
    </lg>
    <lg n="22">
     <l n="64">Nel viso che d'amor sempre par ch'arda</l>
     <l n="65">afigurai, mirando con diletto,</l>
     <l n="66">che costei era la bella lombarda.</l>
    </lg>
    <lg n="23">
     <l n="67">Signore etterno, a cui nessuno effetto</l>
     <l n="68">mai si nascose, alla giusta preghiera</l>
     <l n="69">rispondi e dì: fu mai sì bello aspetto?</l>
    </lg>
    <lg n="24">
     <l n="70">Essa sopra la verde primavera</l>
     <l n="71">si riposava con altre dintorno,</l>
     <l n="72">delle quali il bel luogo ripien era,</l>
    </lg>
    <lg n="25">
     <l n="73">faccendo con la luce dell'adorno</l>
     <l n="74">e bellissimo viso, riflettendo</l>
     <l n="75">con lume, troppo più il chiaro giorno;</l>
    </lg>
    <lg n="26">
     <l n="76">rimirando talor, fra sé ridendo</l>
     <l n="77">ver me di me, che arso m'accendeva</l>
     <l n="78">di nova fiamma ancora lei vedendo.</l>
    </lg>
    <lg n="27">
     <l n="79">Udire appresso questa mi pareva</l>
     <l n="80">cantar tanto soave in voce lieta</l>
     <l n="81">che me di me sovente mi toglieva.</l>
    </lg>
    <lg n="28">
     <l n="82">Così al canto libera e quieta</l>
     <l n="83">tutta la mente avea disposta, allora</l>
     <l n="84">che con benigna voce e mansueta:</l>
    </lg>
    <lg n="29">
     <l n="85">– Troppa qui lunga dispendiam dimora –,</l>
     <l n="86">i due mi dissero; a' qua' rivoltato</l>
     <l n="87">risposi: – Andiam, sed e' vi pare, ancora –.</l>
    </lg>
    <lg n="30">
     <l n="88">Oltre la via prendemmo per lo prato.</l>
    </lg>
   </lg>
  </body>
 </text>
</TEI>