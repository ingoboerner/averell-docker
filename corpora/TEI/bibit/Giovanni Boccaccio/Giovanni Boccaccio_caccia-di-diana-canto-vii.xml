<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto VII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto VII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fior Curial guidava altra compagna,</l>
     <l n="2">delle qua' parte il monticel saliro</l>
     <l n="3">e parte ne rimase alla campagna.</l>
    </lg>
    <lg n="2">
     <l n="4">Quelle che lei, sagliendo, seguiro</l>
     <l n="5">fur queste: pria Letizia Moromile</l>
     <l n="6">e Lucia Porria fu, e con disiro</l>
    </lg>
    <lg n="3">
     <l n="7">Fior Canovara di dietro seguile;</l>
     <l n="8">ed il primo animal ch'elle scontraro</l>
     <l n="9">un leocorno fu, non miga vile.</l>
    </lg>
    <lg n="4">
     <l n="10">I cani arditamente il seguitaro,</l>
     <l n="11">guardando sé dal suo aguto corno,</l>
     <l n="12">al cui ferir non aveva riparo.</l>
    </lg>
    <lg n="5">
     <l n="13">Più volte s'aggirò il monte intorno:</l>
     <l n="14">né saetta né correr ci valea</l>
     <l n="15">che prender si potesse l'unicorno.</l>
    </lg>
    <lg n="6">
     <l n="16">Fior Curiale, che d'ira dentro ardea,</l>
     <l n="17">l'altra Fior prese e vestilla di bianco,</l>
     <l n="18">e disse: «Fa che tu in sul monte stea</l>
    </lg>
    <lg n="7">
     <l n="19">sanza paura, e con aspetto franco</l>
     <l n="20">con questa fune lega l'animale,</l>
     <l n="21">che verrà a te quando sarà istanco.</l>
    </lg>
    <lg n="8">
     <l n="22">Né dubitar di lui, ché non fa male</l>
     <l n="23">per tempo alcuno ad alcuna pulcella,</l>
     <l n="24">ma stassi con lei, tanto gli ne cale».</l>
    </lg>
    <lg n="9">
     <l n="25">Salivvi Fior, sì come disse quella,</l>
     <l n="26">e, per ispazio lungo lui cacciato,</l>
     <l n="27">quivi aspettò tanto che venne ad ella.</l>
    </lg>
    <lg n="10">
     <l n="28">Temette quella prima, fin ch'allato</l>
     <l n="29">colcar sel vide, e poi rassicurossi</l>
     <l n="30">e tosto con la fune ebbel legato.</l>
    </lg>
    <lg n="11">
     <l n="31">Fior Curiale allora rallegrossi</l>
     <l n="32">veggendol preso, e l'altre insiememente;</l>
     <l n="33">e' passi loro in altra parte mossi,</l>
    </lg>
    <lg n="12">
     <l n="34">cominciaro a seguir velocemente</l>
     <l n="35">due cerbi grandi, i quali, avviluppati</l>
     <l n="36">le corna a' rami, preser tostamente.</l>
    </lg>
    <lg n="13">
     <l n="37">Né gli avean quasi i cani ancor lasciati</l>
     <l n="38">che per la selva si sentì un fracasso</l>
     <l n="39">di fieri porci da altrui cacciati.</l>
    </lg>
    <lg n="14">
     <l n="40">Rami e frondi rompeano nel trapasso,</l>
     <l n="41">forte rugghiando, superbi e squamosi,</l>
     <l n="42">ansando sì che ciascun parea lasso.</l>
    </lg>
    <lg n="15">
     <l n="43">A quel romore Letizia voltossi</l>
     <l n="44">con uno spiedo in mano, e lasciò gire</l>
     <l n="45">la maggior parte d'essi furiosi;</l>
    </lg>
    <lg n="16">
     <l n="46">ma l'ultimo di questi, che venire</l>
     <l n="47">vide, aspettò ad un alber fermata,</l>
     <l n="48">in parte che 'n lo spiedo il fé ferire.</l>
    </lg>
    <lg n="17">
     <l n="49">Di dietro a questo forse una tirata</l>
     <l n="50">d'arco venivan cani, ond'e' fu preso;</l>
     <l n="51">e tosto all'altre con el fu tornata.</l>
    </lg>
    <lg n="18">
     <l n="52">Verdella di Berardo, che asceso</l>
     <l n="53">non avea 'l monte, ma rimasa s'era</l>
     <l n="54">con sue compagne al pian d'acqua difeso,</l>
    </lg>
    <lg n="19">
     <l n="55">con un falcone in mano alla riviera</l>
     <l n="56">si stava, e Caterina di Bolino</l>
     <l n="57">con un girfalco; e con esso loro era</l>
    </lg>
    <lg n="20">
     <l n="58">la Lucciola, seguendo il lor cammino.</l>
    </lg>
   </lg>
  </body>
 </text>
</TEI>