<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 34*</title>
    <author>Giovanni Boccaccio</author>
   </titleStmt>
   <extent>
    <measure unit="stanza">7</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-34</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 34*</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 34*</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tant'è 'l soperchio de' miei duri affanni,</l>
     <l n="2">e sì pungenti e gravi i dolor miei,</l>
     <l n="3">che dirlo non potrei</l>
     <l n="4">con cento lingue e con voce di ferro.</l>
     <l n="5">Fortuna verso me tutti i suo rei</l>
     <l n="6">proponimenti adempie, e tanti inganni</l>
     <l n="7">mi fa ne' teneri anni,</l>
     <l n="8">che stanco e vinto innanzi a le' m'atterro.</l>
     <l n="9">Qual cor di quercia o di macigno cerro</l>
     <l n="10">pure a un di tai colpi sarie 'ntero,</l>
     <l n="11">di que' che mille ciascun giorno i' sento?</l>
     <l n="12">Io non muoio, e non vivo, anzi fo stento:</l>
     <l n="13">questa vita non godo, e po' non spero</l>
     <l n="14">a riposo più intero</l>
     <l n="15">nell'altra vita andar per mie buon'opre.</l>
     <l n="16">Ma troppo ancor si copre,</l>
     <l n="17">gentil madonna, a vo' l'angoscia mia;</l>
     <l n="18">ond'io vo' che 'l mio dir più chiaro sia.</l>
    </lg>
    <lg n="2">
     <l n="19">Po' che l'acerba e dura mia sventura</l>
     <l n="20">mi presentò dinnanzi al vostro aspetto,</l>
     <l n="21">quel giorno benedetto</l>
     <l n="22">che m'accozzò da prima a veder voi,</l>
     <l n="23">i' mi sentii tutto piagato il petto</l>
     <l n="24">d'una nuova ferita, e nuova arsura,</l>
     <l n="25">e 'ntenebrata e scura</l>
     <l n="26">d'amorosi pensier l'anima poi.</l>
     <l n="27">Il nome vostro con gli effetti suoi,</l>
     <l n="28">la condizione, e le fatiche appresso,</l>
     <l n="29">ch'i' vidi alle mie esser somiglianti,</l>
     <l n="30">non mi si sono partite po' davanti;</l>
     <l n="31">e altre cose, ov'io pensava spesso</l>
     <l n="32">a mio conforto stesso,</l>
     <l n="33">la mente fugge, e pur qui su ricorre,</l>
     <l n="34">e non mi so disporre</l>
     <l n="35">quel ch'i' mi faccia; e tormentoso vivo</l>
     <l n="36">s'i' dormo, o vegghio, o canto, o leggo, o scrivo.</l>
    </lg>
    <lg n="3">
     <l n="37">Amor, che ne' vostri occhi stava armato</l>
     <l n="38">per saettar la semplice mia mente,</l>
     <l n="39">mi dié 'l colpo possente,</l>
     <l n="40">ond'io non credo ma' poter guarire.</l>
     <l n="41">Io non me ne guardava certamente,</l>
     <l n="42">fin ch'io sentii 'l mio cor tutto squadrato:</l>
     <l n="43">e non arìa pensato</l>
     <l n="44">così nel primo assalto sbigottire.</l>
     <l n="45">I' sentii dentro a me nuovo disire</l>
     <l n="46">esser creato, e nuova signoria,</l>
     <l n="47">che sospigne me stesso oltra mia voglia;</l>
     <l n="48">e poi m'è giunta una incredibil doglia,</l>
     <l n="49">d'un'aspra ingiuria e di gran villania,</l>
     <l n="50">che la persona mia</l>
     <l n="51">ha ricevuta contro ogni dovere,</l>
     <l n="52">perciò a sostenere</l>
     <l n="53">si spezzerebbe in questo doppio assalto</l>
     <l n="54">un cuor non che di carne ma di smalto.</l>
    </lg>
    <lg n="4">
     <l n="55">Ora a questi novelli aspri martiri</l>
     <l n="56">pariemi un refrigerio aver trovato,</l>
     <l n="57">venendo spesso in lato,</l>
     <l n="58">ov'io potea vedervi e non parere,</l>
     <l n="59">siccome io era, d'amore infiammato;</l>
     <l n="60">e' mie' cocenti e dubbiosi disiri,</l>
     <l n="61">e' gravosi sospiri</l>
     <l n="62">potevano uscir fuori a lor volere</l>
     <l n="63">sotto coperta di cagion non vere,</l>
     <l n="64">bontà di quella, che del nome mio</l>
     <l n="65">è nominata, a cui io gran ben voglio.</l>
     <l n="66">Or la mia nave ha percosso in iscoglio,</l>
     <l n="67">e spezzata è la vela, e 'l vento rio</l>
     <l n="68">mi soffia contro, ond'io</l>
     <l n="69">non son contento mai ch'a mia cagione</l>
     <l n="70">sì dura offensione</l>
     <l n="71">ella abbi ricevuta a sì gran torto,</l>
     <l n="72">ond'ella n'ha vergogna, e io son morto.</l>
    </lg>
    <lg n="5">
     <l n="73">Quel vento alla mia nave m'ha percosso,</l>
     <l n="74">che mi dovria dagli altri far sicuro,</l>
     <l n="75">e come fermo muro</l>
     <l n="76">l'altrui ingiurie a suo podere storre;</l>
     <l n="77">però di gran tristizia mi sfiguro</l>
     <l n="78">di lagrime bagnando il volto e 'l dosso;</l>
     <l n="79">e dovrei aver mosso</l>
     <l n="80">col vento de' sospiri ogni gran torre.</l>
     <l n="81">E veggo ben che 'nver la morte corre</l>
     <l n="82">la misera mia vita senza fallo.</l>
     <l n="83">Or, per soperchio, donde Amor m'abbatte,</l>
     <l n="84">e per le 'ngiurie (po' che mi son fatte</l>
     <l n="85">da cui io non potre' mai meritallo),</l>
     <l n="86">madonna, in questo stallo</l>
     <l n="87">io mi ritruovo sì d'angoscia pieno,</l>
     <l n="88">e sdegno, che non meno</l>
     <l n="89">che per gran rabbia le carni mi rodo</l>
     <l n="90">chiamando morte a romper questo nodo.</l>
    </lg>
    <lg n="6">
     <l n="91">Però, madonna mia, mi perdonate</l>
     <l n="92">s'a troppa sicurtà vi paio scorso,</l>
     <l n="93">ch'al mio dolor soccorso</l>
     <l n="94">né rimedio ci trovo altro che 'l vostro.</l>
     <l n="95">Vo' mi deste dapprima il duro morso,</l>
     <l n="96">onde l'altre fatiche mi son nate,</l>
     <l n="97">e sì multiplicate</l>
     <l n="98">che nol diria con lingua o con inchiostro.</l>
     <l n="99">Ond'io se la mia piaga non dimostro</l>
     <l n="100">al medico, che sa e può curarla,</l>
     <l n="101">potrebbe diventar cosa mortale.</l>
     <l n="102">Altro che 'l vostro aiuto non mi vale,</l>
     <l n="103">altro che voi non potrebbe sanarla.</l>
     <l n="104">Dunque se troppo parla</l>
     <l n="105">la lingua, che dal cuor sospinta viene,</l>
     <l n="106">a voi, donna, conviene</l>
     <l n="107">aver per iscusate le parole,</l>
     <l n="108">che son messagge del cuor che si duole.</l>
    </lg>
    <lg n="7">
     <l n="109">Vattene, canzon mia, al verde lauro,</l>
     <l n="110">ch'alla sua ombra il cuor m'agghiaccia e strugge,</l>
     <l n="111">poich'al mi' andar Fortuna s'attraversa,</l>
     <l n="112">e contale la mia doglia perversa,</l>
     <l n="113">e dille come la mia vita fugge,</l>
     <l n="114">e come morte augge</l>
     <l n="115">tutte mie membra, e posto m'ha l'assedio,</l>
     <l n="116">se non mi dà rimedio</l>
     <l n="117">o co' begli occhi, onde guardar mi suole,</l>
     <l n="118">o col suon delle angeliche parole.</l>
    </lg>
   </lg>
  </body>
 </text>
</TEI>