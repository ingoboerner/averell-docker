<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto IV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto IV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La bella donna, il cui nome si tace,</l>
     <l n="2">con un'aquila in man prese la via</l>
     <l n="3">su per lo monte ch'al mezzodì giace.</l>
    </lg>
    <lg n="2">
     <l n="4">Zizzola e Ciancia menò in compagnia,</l>
     <l n="5">e dopo queste la Principessella;</l>
     <l n="6">Beritola Carafa le seguia</l>
    </lg>
    <lg n="3">
     <l n="7">e Berita Brancazzi gia con ella,</l>
     <l n="8">e Sobilia Capece con Berarda</l>
     <l n="9">e Caterina a Berita sorella.</l>
    </lg>
    <lg n="4">
     <l n="10">Ciascuna presta, gioconda e gagliarda,</l>
     <l n="11">cantando andavan di dietro a colei</l>
     <l n="12">che nel viso d'amor sempre par ch'arda.</l>
    </lg>
    <lg n="5">
     <l n="13">Non fu salita molto alto costei,</l>
     <l n="14">ch'a sé lontano vide uno animale</l>
     <l n="15">fiero ed ardito e presto sopra i piei.</l>
    </lg>
    <lg n="6">
     <l n="16">Acciò nuocer potesse né far male,</l>
     <l n="17">sé e le sue ritrasse in salvo loco</l>
     <l n="18">e l'aquila lasciò, le cui fort'ale</l>
    </lg>
    <lg n="7">
     <l n="19">la trasportaron quasi infino al foco,</l>
     <l n="20">e poi, rivolta in giù, venia rotando</l>
     <l n="21">e discendendo sé a poco a poco.</l>
    </lg>
    <lg n="8">
     <l n="22">Fra gli albori e le frondi folgorando,</l>
     <l n="23">percosse quella sì ferocemente,</l>
     <l n="24">che dal capo alla coda laniando</l>
    </lg>
    <lg n="9">
     <l n="25">l'andò la pelle con l'unghion tagliente,</l>
     <l n="26">e risalita ancor la riferio</l>
     <l n="27">un'altra volta vie più fieramente.</l>
    </lg>
    <lg n="10">
     <l n="28">La variata lonza, che sentio</l>
     <l n="29">fieri colpi, in terra si distese</l>
     <l n="30">e quivi dibattendosi morio.</l>
    </lg>
    <lg n="11">
     <l n="31">La bella donna il forte uccel riprese</l>
     <l n="32">ed alla lonza trasse il caldo cuore</l>
     <l n="33">e l'aquila pascé; e poi discese</l>
    </lg>
    <lg n="12">
     <l n="34">del monticel, faccendo un gran romore</l>
     <l n="35">Zizzola e Ciancia, e dicean: «Piglia, piglia!»,</l>
     <l n="36">dietro ad un bianco cervio, che di fore</l>
    </lg>
    <lg n="13">
     <l n="37">d'un cespuglio fuggiva a maraviglia</l>
     <l n="38">per molti can che dietro si sentia,</l>
     <l n="39">de' qua' ciascuno a prenderlo si spiglia.</l>
    </lg>
    <lg n="14">
     <l n="40">Ma Ciancia, che conobbe la sua via,</l>
     <l n="41">traversò il monte e riuscigli appresso</l>
     <l n="42">sopra uno balzo ove 'l monte finia;</l>
    </lg>
    <lg n="15">
     <l n="43">e poi ch'ell'ebbe all'arco lo stral messo,</l>
     <l n="44">ch'ella portava in mano, apersel forte,</l>
     <l n="45">e lui ferì in quello punto stesso.</l>
    </lg>
    <lg n="16">
     <l n="46">Quivi, vermiglio ritornato, a morte</l>
     <l n="47">ferito si sentì, né più potero</l>
     <l n="48">portarlo avanti le sue gambe accorte.</l>
    </lg>
    <lg n="17">
     <l n="49">Zizzola si tornò per lo sentiero</l>
     <l n="50">e richiamando i can sonava un corno,</l>
     <l n="51">fin che di loro il numero ebbe intero.</l>
    </lg>
    <lg n="18">
     <l n="52">Così andando e mirandosi intorno,</l>
     <l n="53">due volpi vide, e ciascuna fuggendo</l>
     <l n="54">andava a fare a sua cava ritorno.</l>
    </lg>
    <lg n="19">
     <l n="55">Tanto le gio Zizzola seguendo,</l>
     <l n="56">che prese quelle e ver la donna onesta</l>
     <l n="57">se ne tornò, di questo in sé ridendo;</l>
    </lg>
    <lg n="20">
     <l n="58">e quella ancor di ciò si fece festa.</l>
    </lg>
   </lg>
  </body>
 </text>
</TEI>