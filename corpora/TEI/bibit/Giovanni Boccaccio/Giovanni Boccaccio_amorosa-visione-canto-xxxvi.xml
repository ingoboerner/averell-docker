<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXVI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXVI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Intento ora ti volgi a riguardare</l>
     <l n="2">la vendetta di Dio, che non oblia</l>
     <l n="3">mai fallo alcun che si debbia purgare.</l>
    </lg>
    <lg n="2">
     <l n="4">Se 'n parer posto forse ad alcun sia</l>
     <l n="5">ch'ella si muova con un lento passo,</l>
     <l n="6">non è così, ma que' troppo disia;</l>
    </lg>
    <lg n="3">
     <l n="7">o se va forse adagio al tristo lasso</l>
     <l n="8">ch'aspetta quella per la fatta offesa,</l>
     <l n="9">non giova già, ché più grave fracasso</l>
    </lg>
    <lg n="4">
     <l n="10">segue per quello indugio: sì compesa</l>
     <l n="11">al fatto fallo, sì che igualmente</l>
     <l n="12">da ogni parte la bilancia pesa.</l>
    </lg>
    <lg n="5">
     <l n="13">Pon mente là: colui che sì vilmente</l>
     <l n="14">veste e si tien la mano alla mascella,</l>
     <l n="15">mostrando sé nel sembiante dolente –,</l>
    </lg>
    <lg n="6">
     <l n="16">incominciò colei, – oh quanto fella</l>
     <l n="17">fu l'aspra signoria che 'n Siragusa</l>
     <l n="18">tenne, mentre per lui si guardò quella!</l>
    </lg>
    <lg n="7">
     <l n="19">Nel tempo avanti che li fosse chiusa,</l>
     <l n="20">tiranneggiando fieramente in essa</l>
     <l n="21">sanza ricevere o priego o iscusa,</l>
    </lg>
    <lg n="8">
     <l n="22">tenea la gente sì vilmente oppressa,</l>
     <l n="23">ch'ognun piangeva e dicer non osava</l>
     <l n="24">la doglia sua, per tema d'altra ressa.</l>
    </lg>
    <lg n="9">
     <l n="25">Oh come fiero li tiranneggiava!</l>
     <l n="26">e Dionisio fero fu chiamato</l>
     <l n="27">per la fierezza la quale elli usava.</l>
    </lg>
    <lg n="10">
     <l n="28">Così avenne che ne fu cacciato</l>
     <l n="29">con tanta noia e con tanto furore,</l>
     <l n="30">ch'a lui parve aver vinto esser campato.</l>
    </lg>
    <lg n="11">
     <l n="31">Onde fuggendo ad Atena, il dolore</l>
     <l n="32">mitigato, pensò, per non morire</l>
     <l n="33">di fame, farsi in lettera dottore.</l>
    </lg>
    <lg n="12">
     <l n="34">Nol vedi tu ched e' fa là aprire</l>
     <l n="35">i libri a' garzonetti e mostra loro</l>
     <l n="36">com'una lettera altra dee seguire?</l>
    </lg>
    <lg n="13">
     <l n="37">Poi guarda avanti nel dolente coro,</l>
     <l n="38">e vederai Tesaglia sanguinosa</l>
     <l n="39">del roman sangue mischiato e di ploro.</l>
    </lg>
    <lg n="14">
     <l n="40">Or guarda quivi, e vedi sconcia cosa</l>
     <l n="41">tanti grandi uomin, tanti valorosi</l>
     <l n="42">esser sommessi a rovina angosciosa.</l>
    </lg>
    <lg n="15">
     <l n="43">Simile guarda quanto ponderosi</l>
     <l n="44">son gli alberi del sangue che portati</l>
     <l n="45">v'hanno li piè delli uccellon golosi,</l>
    </lg>
    <lg n="16">
     <l n="46">i qua' prima si son ben satollati</l>
     <l n="47">de' corpi morti, che sanza alcun foco</l>
     <l n="48">o sepoltura stan quivi gelati.</l>
    </lg>
    <lg n="17">
     <l n="49">Fra folti boschi o tane o altro loco</l>
     <l n="50">leon né lupo né can par rimaso</l>
     <l n="51">che non si pasca quivi o molto o poco.</l>
    </lg>
    <lg n="18">
     <l n="52">Ondeggiar vedi del dolente caso</l>
     <l n="53">i tristi fiumi, ed ispumanti, rossi</l>
     <l n="54">del tristo sangue non isparto in vaso.</l>
    </lg>
    <lg n="19">
     <l n="55">Riguarda là Pompeo con volti dossi</l>
     <l n="56">che fuggendo abandona il campo tristo,</l>
     <l n="57">ed ancor ve' come a Lesbòs posossi.</l>
    </lg>
    <lg n="20">
     <l n="58">Se là rimiri, con sembiante misto</l>
     <l n="59">di lagrime Cornelia accoglier lui</l>
     <l n="60">vedrai, poi che sconfitto l'ebbe visto;</l>
    </lg>
    <lg n="21">
     <l n="61">e vedi ancor come quindi con lui</l>
     <l n="62">si parte e vanne per mare in Egitto,</l>
     <l n="63">in sé immaginando che colui</l>
    </lg>
    <lg n="22">
     <l n="64">dovesse lui ricevere, respitto</l>
     <l n="65">avendo al regno che avuto avea</l>
     <l n="66">da lui: ma 'l suo pensier non venne dritto –.</l>
    </lg>
    <lg n="23">
     <l n="67">Avanti mi mostrò, dov'io vedea</l>
     <l n="68">come scendea del suo legno Pompeo,</l>
     <l n="69">perché carico troppo li parea,</l>
    </lg>
    <lg n="24">
     <l n="70">di quello entrando in un che Tolomeo</l>
     <l n="71">per Achillàs insieme con Futino,</l>
     <l n="72">sotto spezie d'onor, menar li feo.</l>
    </lg>
    <lg n="25">
     <l n="73">In quel già assettato lui meschino,</l>
     <l n="74">i traditori, alquanto indi lontani,</l>
     <l n="75">pigliaron lui, quasi al suo mal divino,</l>
    </lg>
    <lg n="26">
     <l n="76">sì com parea: il capo l'aspre mani</l>
     <l n="77">a lui tagliaro, il tronco in mar gittaro,</l>
     <l n="78">e quello al sir portaron di lor cani.</l>
    </lg>
    <lg n="27">
     <l n="79">Ivi pareasi ancora il duolo amaro</l>
     <l n="80">che Codro fece quando vide il busto</l>
     <l n="81">del capo, ch'a' Roman fu tanto caro.</l>
    </lg>
    <lg n="28">
     <l n="82">Onde dolente, povero e vetusto</l>
     <l n="83">prendea di notte quello, al mio parere,</l>
     <l n="84">e poi che 'n picciol fuoco lui combusto</l>
    </lg>
    <lg n="29">
     <l n="85">sotterrato ebbe secondo il potere</l>
     <l n="86">in piccioletta fossa, ricoprendo</l>
     <l n="87">lui del sabbione, con lagrime vere</l>
    </lg>
    <lg n="30">
     <l n="88">il suo infortunio ripetea piangendo.</l>
    </lg>
   </lg>
  </body>
 </text>
</TEI>