<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLVIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xlviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLVIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Graziosamente si feciono onore</l>
     <l n="2">quivi insieme le donne, ed in brieve</l>
     <l n="3">l'una dell'altra conobbe il valore.</l>
    </lg>
    <lg n="2">
     <l n="4">– Ora mi fia –, la prima donna, – lieve –,</l>
     <l n="5">ver me rivolta disse, – farti quella</l>
     <l n="6">grazia che per adietro m'era grieve.</l>
    </lg>
    <lg n="3">
     <l n="7">Dolce, cara e benigna mia sorella</l>
     <l n="8">tengo costei, e s' tu m'avessi detto</l>
     <l n="9">di lei il nome, già saremmo ad ella,</l>
    </lg>
    <lg n="4">
     <l n="10">è gran pezza, venuti nel conspetto.</l>
     <l n="11">Costei sanza 'l fedel consiglio mio</l>
     <l n="12">non ferma fatto né compon suo detto:</l>
    </lg>
    <lg n="5">
     <l n="13">dunque per tale essemplo il tuo disio</l>
     <l n="14">rafrena e serva il verace piacere,</l>
     <l n="15">il qual più volte t'ho già mostrat'io.</l>
    </lg>
    <lg n="6">
     <l n="16">Intero fa che servi il suo parere:</l>
     <l n="17">altro che ben non ten potrà seguire,</l>
     <l n="18">però ch'ell'ha ver te il mio volere –.</l>
    </lg>
    <lg n="7">
     <l n="19">Lei prese poi per mano e così a dire</l>
     <l n="20">incominciò: – Figliuola di virtute,</l>
     <l n="21">cui questi qui del tutto vuol servire</l>
    </lg>
    <lg n="8">
     <l n="22">ognor con più disio, per sua salute</l>
     <l n="23">pensa, sì ch'egli, ch'ogn'altra ha lasciata</l>
     <l n="24">per servir te, con laude dovute</l>
    </lg>
    <lg n="9">
     <l n="25">ringrazi te, cui elli ha essaltata</l>
     <l n="26">nel mio conspetto tanto che giammai</l>
     <l n="27">nulla ne fu per tal modo lodata.</l>
    </lg>
    <lg n="10">
     <l n="28">Ond'io udendo ciò immaginai</l>
     <l n="29">che fuor che tu altr'esser non potea,</l>
     <l n="30">e però a venir qui m'inviai –.</l>
    </lg>
    <lg n="11">
     <l n="31">Ove poi per la destra mi prendea</l>
     <l n="32">e davami a costei, così dicendo</l>
     <l n="33">ancora inver di lei, ciò mi parea:</l>
    </lg>
    <lg n="12">
     <l n="34">– Non ebbe questi mai fren che tenendo</l>
     <l n="35">andasse in modo buon sua giovanezza,</l>
     <l n="36">se non, ch'io ora di porgliele intendo,</l>
    </lg>
    <lg n="13">
     <l n="37">dirizzando esso verso quella altezza</l>
     <l n="38">onde tu discendesti a dimostrare</l>
     <l n="39">alli mondan quaggiù la tua bellezza.</l>
    </lg>
    <lg n="14">
     <l n="40">Imperciò ch'io il sento ancora a fare</l>
     <l n="41">a te ogni servigio molto presto,</l>
     <l n="42">per la fé che mi dei ti vo' pregare,</l>
    </lg>
    <lg n="15">
     <l n="43">ogni cagion rimossa, che in questo</l>
     <l n="44">e' sia in quanto può racomandato,</l>
     <l n="45">drizzando lui col tuo parlare onesto</l>
    </lg>
    <lg n="16">
     <l n="46">là ove sia onorevole stato</l>
     <l n="47">di lui e tuo e suo contentamento,</l>
     <l n="48">in modo che a me non sia disgrato.</l>
    </lg>
    <lg n="17">
     <l n="49">Io il ti dono tutto, i''l ti presento:</l>
     <l n="50">sempre sia tuo, né giammai sia ardito</l>
     <l n="51">di sé partir dal tuo comandamento –.</l>
    </lg>
    <lg n="18">
     <l n="52">E poi rivolta a me mi disse: – Udito</l>
     <l n="53">hai ch'io t'ho dato a questa: fa che 'n guisa</l>
     <l n="54">la servi che 'l mio don sia gradito.</l>
    </lg>
    <lg n="19">
     <l n="55">Tiella per donna tua, né mai divisa</l>
     <l n="56">sia da lei l'alma tua fin che la vita</l>
     <l n="57">dal mortal colpo in te non è conquisa.</l>
    </lg>
    <lg n="20">
     <l n="58">Or qui alquanto per questa fiorita</l>
     <l n="59">campagna dolcemente ti riposa,</l>
     <l n="60">sì che poi sie più forte alla salita</l>
    </lg>
    <lg n="21">
     <l n="61">dove menarti intendo, e la gioiosa</l>
     <l n="62">donna con noi, acciò che la via</l>
     <l n="63">del tutto paia a ciascun dilettosa –.</l>
    </lg>
    <lg n="22">
     <l n="64">Io dissi allor: – Madonna, così sia!</l>
     <l n="65">se tal grazia mi fai, quando ti piace</l>
     <l n="66">a tal camin con noi dietro t'invia.</l>
    </lg>
    <lg n="23">
     <l n="67">Manifesto conosco altro che pace</l>
     <l n="68">io non potrei aver, poi questa vene</l>
     <l n="69">che per conforto sola nel cor giace,</l>
    </lg>
    <lg n="24">
     <l n="70">ond'io sento alleggiare le mie pene.</l>
     <l n="71">Dio voglia ch'ella ci stia lungamente,</l>
     <l n="72">con allegrezza aggiugnendoci bene! –.</l>
    </lg>
    <lg n="25">
     <l n="73">Ridendo e festeggiando insiememente</l>
     <l n="74">su per l'erbette insieme n'andavamo</l>
     <l n="75">e d'amor ragionando lietamente.</l>
    </lg>
    <lg n="26">
     <l n="76">Ora innanzi ora 'ndietro tornavamo,</l>
     <l n="77">e talora cogliendo erbette e fiori</l>
     <l n="78">sopra li verdi prati abassavamo,</l>
    </lg>
    <lg n="27">
     <l n="79">rinnovando con gli occhi più gli ardori</l>
     <l n="80">degli animi, e andando per la via</l>
     <l n="81">soave al naso per diversi odori.</l>
    </lg>
    <lg n="28">
     <l n="82">E con colei ch'a me più agradia</l>
     <l n="83">cercando ogni boschetto, noi soletti,</l>
     <l n="84">sanza la donna ch'adietro venia,</l>
    </lg>
    <lg n="29">
     <l n="85">n'andavan tutti prendendo diletti;</l>
     <l n="86">tanto che quella, entrati in chiuso loco,</l>
     <l n="87">più non vedemmo, onde: – Ciascun s'assetti –,</l>
    </lg>
    <lg n="30">
     <l n="88">dicendo, – qui or aspettianla un poco –.</l>
    </lg>
   </lg>
  </body>
 </text>
</TEI>