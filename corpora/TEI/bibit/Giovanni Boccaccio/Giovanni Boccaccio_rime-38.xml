<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 38*</title>
    <author>Giovanni Boccaccio</author>
   </titleStmt>
   <extent>
    <measure unit="stanza">8</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-38</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 38*</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 38*</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Subita volontà, nuovo accidente,</l>
     <l n="2">volonteroso desider di fatto,</l>
     <l n="3">velocissimo e ratto,</l>
     <l n="4">Amor chiamato da ciascuno ignaro,</l>
     <l n="5">figurato se' ben propriamente</l>
     <l n="6">come dipinto se' stato ritratto;</l>
     <l n="7">sicché la forma e l'atto</l>
     <l n="8">risponde a te sanza nessun divaro;</l>
     <l n="9">onde color che prima ti formaro</l>
     <l n="10">conobbon tua natura per gli segni,</l>
     <l n="11">ché or ridi e or piagni,</l>
     <l n="12">ora scherzi, or t'adir come fanciullo,</l>
     <l n="13">che veramente segue ogni trastullo.</l>
    </lg>
    <lg n="2">
     <l n="14">Quantunque falli, non è maraviglia,</l>
     <l n="15">chi ben riguarda le tuo condizioni:</l>
     <l n="16">le tuo operazioni</l>
     <l n="17">rispondon bene a te secondo el vero.</l>
     <l n="18">Tu se' dipinto con velate ciglia,</l>
     <l n="19">fanciullo ignudo, con piedi ad unghioni</l>
     <l n="20">pungenti più che sproni,</l>
     <l n="21">sempre con l'arco a saettar leggero,</l>
     <l n="22">ché vai vagando senza alcun pensiero</l>
     <l n="23">come colui in cui non è fermezza:</l>
     <l n="24">e la tua parvolezza,</l>
     <l n="25">trascorre sempre dove tu no 'ntendi,</l>
     <l n="26">figura il viso e gli occhi, che tu bendi.</l>
    </lg>
    <lg n="3">
     <l n="27">Tua stolta volontà di voler vano,</l>
     <l n="28">l'essenzia tua essendo figura oscura,</l>
     <l n="29">palese rifigura</l>
     <l n="30">il nudo aspetto della tua sembianza.</l>
     <l n="31">O falso nome di volere umano</l>
     <l n="32">chiamato Amor, sollecita paura</l>
     <l n="33">fuor d'ogni dirittura,</l>
     <l n="34">volubile disio pien d'ignoranza,</l>
     <l n="35">fanciullo detto se' per la tua usanza.</l>
     <l n="36">Li momenti da cui sono commosse</l>
     <l n="37">le subite percosse</l>
     <l n="38">da tentazioni furiose e carnali,</l>
     <l n="39">non rappresentan altro gli tuoi strali.</l>
    </lg>
    <lg n="4">
     <l n="40">Ahi quanti e quali mille volte e mille</l>
     <l n="41">n'hai mal condotti, vanità disfrena,</l>
     <l n="42">per far tua voglia piena,</l>
     <l n="43">e quanti n'hai condotti a mortal pena!</l>
     <l n="44">Chi da riprender più che 'l grande Achille,</l>
     <l n="45">credendo in te che giammai Pulisena</l>
     <l n="46">portasse una sol vena</l>
     <l n="47">d'amor, che morto avea suo maggior bene?</l>
     <l n="48">Ahi quanto arriva mal chi non s'astene</l>
     <l n="49">da tue bramose volontà moleste!</l>
     <l n="50">Per tuo forti tempeste</l>
     <l n="51">trecento mila tra greci e troiani</l>
     <l n="52">s'uccison mortalmente come cani.</l>
    </lg>
    <lg n="5">
     <l n="53">La stoltizia tua mostrò Sansone</l>
     <l n="54">come bambin che nulla ha resistenza,</l>
     <l n="55">ché tutta sua potenza</l>
     <l n="56">e tutto suo podere abbandonone;</l>
     <l n="57">e per seguir tua voglia Salomone</l>
     <l n="58">perdé tutta la sua sapienza</l>
     <l n="59">e la divina Essenza</l>
     <l n="60">volonterosamente rinnegone.</l>
     <l n="61">Tu sempre fuggi da ragion, con fone</l>
     <l n="62">tenendo presi gl'ingannati affetti,</l>
     <l n="63">e sì li tieni stretti:</l>
     <l n="64">però dipinto se', come tu pigli,</l>
     <l n="65">co' piedi armati di pungenti artigli.</l>
    </lg>
    <lg n="6">
     <l n="66">Per tuo voler fu cacciato Saturno,</l>
     <l n="67">Loferno ucciso per le man di Iuditte,</l>
     <l n="68">per te 'l signor Davitte</l>
     <l n="69">tradì, adulterò, fé omicidio,</l>
     <l n="70">per te fu morto il valoroso Turno,</l>
     <l n="71">per te le forze a Tarquinio sconfitte,</l>
     <l n="72">per te furon trafitte</l>
     <l n="73">le belle membra a Assalon, mal Cupido,</l>
     <l n="74">per te s'uccise la reina Dido,</l>
     <l n="75">per te suo padre abbandonò Medea,</l>
     <l n="76">per te il giovane Andrea,</l>
     <l n="77">fu si può dir pur ieri strangolato,</l>
     <l n="78">e tutto il regno suo vituperato.</l>
    </lg>
    <lg n="7">
     <l n="79">Morto ne venne l'alto re Artù,</l>
     <l n="80">con cento milia cavalier pregiati,</l>
     <l n="81">seguendo i tuoi agguati,</l>
     <l n="82">sempre l'un l'altro a libito sconfisse:</l>
     <l n="83">principio d'ogni mal sempre se' tu,</l>
     <l n="84">trasciolta voglia corrente a' peccati.</l>
     <l n="85">Per te fur dinotati</l>
     <l n="86">li primi padri, che Dio maledisse:</l>
     <l n="87">per te fu sempre quanto mal si disse</l>
     <l n="88">dice e dirà mai per sino al fine:</l>
     <l n="89">ma le virtù divine</l>
     <l n="90">ti cacceran dal mondo (e così sia),</l>
     <l n="91">come tu se' cagion d'ogni resia.</l>
    </lg>
    <lg n="8">
     <l n="92">Canzon, va palesando questo Amore,</l>
     <l n="93">dico di quel ch'ha le luci velate,</l>
     <l n="94">le membra travisate,</l>
     <l n="95">come di sopra figurato scrivo.</l>
     <l n="96">È una vanità piena d'errore,</l>
     <l n="97">volonterosa e serva libertate</l>
     <l n="98">di varia vanitate,</l>
     <l n="99">piacer corrotto e d'intelletto privo,</l>
     <l n="100">a chi più il serve disider nocivo,</l>
     <l n="101">disordinato, contr'ogni virtute,</l>
     <l n="102">nemico di salute.</l>
     <l n="103">Però chi ama onor da lui si guardi,</l>
     <l n="104">prima che 'l senta, ché poi saria tardi.</l>
    </lg>
   </lg>
  </body>
 </text>
</TEI>