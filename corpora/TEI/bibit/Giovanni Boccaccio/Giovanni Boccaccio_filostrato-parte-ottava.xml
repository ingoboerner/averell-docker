<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE OTTAVA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">33</measure>
    <measure unit="line">264</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-ottava</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE OTTAVA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE OTTAVA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Egli era, com'è detto, a sofferire</l>
     <l n="2">già adusato, e più nel fece forte</l>
     <l n="3">l'alto dolor, da non poter mai dire,</l>
     <l n="4">che 'l padre, ed egli e' fratei per la morte</l>
     <l n="5">ebber d'Ettòr, nel cui sovrano ardire</l>
     <l n="6">e le fortezze e le mura e le porte</l>
     <l n="7">credien di Troia, il qual lunga stagione</l>
     <l n="8">li tenne in pianto ed in tribulazione.</l>
    </lg>
    <lg n="2">
     <l n="9">Ma non per ciò amor si dipartia,</l>
     <l n="10">come ch'assai mancasse la speranza;</l>
     <l n="11">anzi cercava in ogni modo e via,</l>
     <l n="12">come suole esser degli amanti usanza,</l>
     <l n="13">di poter riaver, qual solea pria,</l>
     <l n="14">la dolce sua ed unica intendanza;</l>
     <l n="15">lei del non ritornar sempre scusando,</l>
     <l n="16">per non poter ciò essere stimando.</l>
    </lg>
    <lg n="3">
     <l n="17">Ei le mandò più lettere, scrivendo</l>
     <l n="18">quel che sentia per lei la notte e 'l giorno,</l>
     <l n="19">e 'l dolce tempo a mente riducendo,</l>
     <l n="20">e la fede promessa del ritorno,</l>
     <l n="21">spesse fiate ancora riprendendo</l>
     <l n="22">cortesemente il suo lungo soggiorno;</l>
     <l n="23">mandovvi Pandar, qualora tra essi</l>
     <l n="24">o triegue o patti alcun furon promessi.</l>
    </lg>
    <lg n="4">
     <l n="25">Ed el similemente ebbe in pensiero</l>
     <l n="26">ancor più volte di volervi andare,</l>
     <l n="27">di pellegrino in abito leggero,</l>
     <l n="28">ma sì non si sapeva contraffare</l>
     <l n="29">che gli paresse assai coprire il vero,</l>
     <l n="30">né scusa degna sapeva trovare</l>
     <l n="31">da dir, se fosse stato conosciuto</l>
     <l n="32">in abito cotanto disparuto.</l>
    </lg>
    <lg n="5">
     <l n="33">Né altro aveva da lei che parole</l>
     <l n="34">belle e promesse grandi sanza effetto,</l>
     <l n="35">onde a presumer cominciò che fole</l>
     <l n="36">eran tututte, ed a prender sospetto</l>
     <l n="37">di ciò che era ver, sì come suole</l>
     <l n="38">spesso avvenire a chi sanza difetto</l>
     <l n="39">riguarda in fra le cose c'ha per mano;</l>
     <l n="40">per che non fu il suo sospetto vano.</l>
    </lg>
    <lg n="6">
     <l n="41">E ben conobbe che novello amore</l>
     <l n="42">era cagion di tante e tai bugie,</l>
     <l n="43">seco affermando che giammai nel core</l>
     <l n="44">né paterne lusinghe mai, né pie</l>
     <l n="45">carezze avuto avrien tanto valore;</l>
     <l n="46">né gli era luogo a veder per quai vie</l>
     <l n="47">più s'accertasse di ciò che mostrato</l>
     <l n="48">già gli aveva il suo sogno sventurato.</l>
    </lg>
    <lg n="7">
     <l n="49">Al quale amor raccorciata la fede</l>
     <l n="50">aveva molto, sì com'egli avviene</l>
     <l n="51">che colui ch'ama mal volentier crede</l>
     <l n="52">cosa ch'accresca amando le sue pene;</l>
     <l n="53">ma che pur fosse ver di Diomede,</l>
     <l n="54">come pria sospettò, fé ne gli fene</l>
     <l n="55">non molto poi un caso, che gli tolse</l>
     <l n="56">ciascuna scusa, ed a creder lo volse.</l>
    </lg>
    <lg n="8">
     <l n="57">Stavasi Troiol non sanza tormento</l>
     <l n="58">del suo amore timido e sospeso,</l>
     <l n="59">quand'egli udì, dopo un combattimento</l>
     <l n="60">tra li Greci e' Troiani assai disteso</l>
     <l n="61">fatto, con uno ornato vestimento,</l>
     <l n="62">a Diomede gravemente offeso</l>
     <l n="63">tratto, tornar Deifobo pomposo</l>
     <l n="64">di cotal preda, e seco assai gioioso.</l>
    </lg>
    <lg n="9">
     <l n="65">E mentre che portarlosi davanti</l>
     <l n="66">facea per Troia, Troiol sopravvenne,</l>
     <l n="67">e molto il commendò fra tutti quanti,</l>
     <l n="68">e per vederlo meglio alquanto il tenne;</l>
     <l n="69">e mentre e' rimirava, gli occhi erranti</l>
     <l n="70">or qua or là d'intorno a tutto, avvenne</l>
     <l n="71">che esso vide nel petto un fermaglio</l>
     <l n="72">d'oro, lì posto forse per fibbiaglio.</l>
    </lg>
    <lg n="10">
     <l n="73">Il quale esso conobbe incontanente,</l>
     <l n="74">sì come quei che l'aveva donato</l>
     <l n="75">a Criseida, allora che dolente</l>
     <l n="76">partendosi da lei, preso commiato</l>
     <l n="77">quella mattina avea ch'ultimamente</l>
     <l n="78">era la notte con lei dimorato;</l>
     <l n="79">laonde disse: — Io veggio pur ch'è vero</l>
     <l n="80">il sogno ed il sospetto e 'l mio pensiero. —</l>
    </lg>
    <lg n="11">
     <l n="81">Quindi partito, Troiolo chiamare</l>
     <l n="82">Pandar si fé, il quale a lui venuto,</l>
     <l n="83">si cominciò con pianto a rammarcare</l>
     <l n="84">del lungo amore il quale avea tenuto</l>
     <l n="85">a Criseida sua, ed a mostrare</l>
     <l n="86">aperto il tradimento ricevuto</l>
     <l n="87">gli cominciò, dolendosene forte,</l>
     <l n="88">sol per ristoro chiedendo la morte.</l>
    </lg>
    <lg n="12">
     <l n="89">E cominciò così piangendo a dire:</l>
     <l n="90">— O Criseida mia, dov'è la fede,</l>
     <l n="91">dov'è l'amor, dov'è ora il disire,</l>
     <l n="92">dov'è la tanto gridata mercede</l>
     <l n="93">da te a Dio, oh me, nel tuo partire?</l>
     <l n="94">Ogni cosa possiede Diomede,</l>
     <l n="95">ed io, che più t'amai, per lo tuo 'nganno</l>
     <l n="96">rimaso sono in pianto ed in affanno.</l>
    </lg>
    <lg n="13">
     <l n="97">Chi crederà omai a nessun giuro,</l>
     <l n="98">chi ad amor, chi a femmina omai,</l>
     <l n="99">ben riguardando il tuo falso spergiuro?</l>
     <l n="100">Oh me, che io non so, né pensai mai</l>
     <l n="101">che tanto avessi il cuor rigido e duro,</l>
     <l n="102">che per altr'uom io t'uscissi giammai</l>
     <l n="103">dell'animo, che più che me t'amava,</l>
     <l n="104">ed ingannato sempre t'aspettava.</l>
    </lg>
    <lg n="14">
     <l n="105">Or non avevi tu altro gioiello</l>
     <l n="106">da poter dare al tuo novello amante,</l>
     <l n="107">io dico a Diomede, se non quello</l>
     <l n="108">ch'io t'avea dato con lagrime tante</l>
     <l n="109">in rimembranza di me tapinello,</l>
     <l n="110">mentre con Calcas fossi dimorante?</l>
     <l n="111">Null'altro far tel fé se non dispetto,</l>
     <l n="112">e per mostrar ben chiaro il tuo 'ntelletto.</l>
    </lg>
    <lg n="15">
     <l n="113">Del tutto veggio che m'hai discacciato</l>
     <l n="114">del petto tuo, ed io oltre mia voglia</l>
     <l n="115">nel mio ancora tengo effigiato</l>
     <l n="116">il tuo bel viso con noiosa doglia.</l>
     <l n="117">Oh, lasso me, che 'n malora fui nato.</l>
     <l n="118">Questo pensier m'uccide e mi dispoglia</l>
     <l n="119">d'ogni speranza di futura gioia,</l>
     <l n="120">e cagion èmmi d'angoscia e di noia.</l>
    </lg>
    <lg n="16">
     <l n="121">Tu m'hai cacciato a torto della mente,</l>
     <l n="122">là dov'io dimorar sempre credea,</l>
     <l n="123">e nel mio luogo hai posto falsamente</l>
     <l n="124">Diomedès; ma per Venere dea</l>
     <l n="125">ti giuro, tosto ten farò dolente</l>
     <l n="126">con la mia spada alla prima mislea,</l>
     <l n="127">se egli avviene ch'io 'l possa trovare,</l>
     <l n="128">purché con forza il possa soprastare.</l>
    </lg>
    <lg n="17">
     <l n="129">O el m'ucciderà, e fieti caro,</l>
     <l n="130">ma spero pur la divina giustizia</l>
     <l n="131">rispetto avrà al mio dolore amaro,</l>
     <l n="132">e similmente alla tua gran nequizia.</l>
     <l n="133">O sommo Giove, in cui certo riparo</l>
     <l n="134">so c'ha ragione, e da cui tutta inizia</l>
     <l n="135">l'alta virtù per cui si vive e move,</l>
     <l n="136">son li giusti occhi tuoi rivolti altrove?</l>
    </lg>
    <lg n="18">
     <l n="137">Che fanno le tue folgori ferventi?</l>
     <l n="138">Riposansi elle, o più gli occhi non tieni</l>
     <l n="139">volti a' difetti delle umane genti?</l>
     <l n="140">O vero lume, o lucidi sereni,</l>
     <l n="141">pe' quai s'allegran le terreni menti,</l>
     <l n="142">togliete via colei nelli cui seni</l>
     <l n="143">bugie e 'nganni e tradimenti sono,</l>
     <l n="144">né più la fate degna di perdono.</l>
    </lg>
    <lg n="19">
     <l n="145">O Pandar mio, che ne' sogni aver fede</l>
     <l n="146">m'hai biasimato con cotanta istanza,</l>
     <l n="147">or puoi veder ciò che per lor si vede,</l>
     <l n="148">la tua Criseida te ne fa certanza:</l>
     <l n="149">hanno gli dei di noi mortal mercede</l>
     <l n="150">ed in diverse guise dimostranza</l>
     <l n="151">ci fan di quello ch'è a noi ignoto,</l>
     <l n="152">per nostro bene spesse volte noto.</l>
    </lg>
    <lg n="20">
     <l n="153">E questo è l'un de' modi che dormendo</l>
     <l n="154">talor si mostra, io me ne sono accorto</l>
     <l n="155">molte fiate già mente tenendo;</l>
     <l n="156">or vorre'io allor essermi morto,</l>
     <l n="157">da poi che per innanzi non attendo</l>
     <l n="158">sollazzo, gioia, piacer né diporto;</l>
     <l n="159">ma per lo tuo consiglio vo' 'ndugiarmi</l>
     <l n="160">a morir co' nemici miei nell'armi.</l>
    </lg>
    <lg n="21">
     <l n="161">Mandimi Dio Diomedès davanti</l>
     <l n="162">la prima volta ch'i' esco alla battaglia;</l>
     <l n="163">questo disio tra li miei guai cotanti,</l>
     <l n="164">sì ch'io provar gli faccia come taglia</l>
     <l n="165">la spada mia, e lui morir con pianti</l>
     <l n="166">nel campo faccia, e poi non me ne caglia</l>
     <l n="167">che mi s'uccida, sol ch'io muoia, e lui</l>
     <l n="168">misero truovi nelli regni bui. —</l>
    </lg>
    <lg n="22">
     <l n="169">Pandaro con dolor tutto ascoltava,</l>
     <l n="170">e ver sentendol, non sapea che dirsi,</l>
     <l n="171">e d'una parte a star quivi il tirava</l>
     <l n="172">dell'amico l'amor, d'altra a partirsi</l>
     <l n="173">vergogna spesse volte lo 'nvitava</l>
     <l n="174">pel fallo di Criseida, e spedirsi</l>
     <l n="175">qual far dovesse seco non sapea,</l>
     <l n="176">e l'uno e l'altro forte gli dolea.</l>
    </lg>
    <lg n="23">
     <l n="177">Alla fine così disse piangendo:</l>
     <l n="178">— Troiol, non so che mi ti debba dire;</l>
     <l n="179">lei quant'io posso tanto più riprendo,</l>
     <l n="180">s'è come di', e del suo gran fallire</l>
     <l n="181">niuna scusa avanti far ne 'ntendo,</l>
     <l n="182">né mai dov'ella sia più voler gire;</l>
     <l n="183">ciò ch'io fei già il fei per tuo amore,</l>
     <l n="184">lasciando addietro ciascun mio onore.</l>
    </lg>
    <lg n="24">
     <l n="185">E s'io ti piacqui, assai m'è grazioso;</l>
     <l n="186">di quel ch'or fassi altro non posso fare</l>
     <l n="187">e come tu così ne son cruccioso,</l>
     <l n="188">e s'io vedessi il modo d'ammendare,</l>
     <l n="189">abbi per certo, io ne sarei studioso:</l>
     <l n="190">faccialo Dio che può ciò che gli pare,</l>
     <l n="191">priegol io quanto posso ch'El punisca</l>
     <l n="192">lei sì che più 'n tal guisa non fallisca. —</l>
    </lg>
    <lg n="25">
     <l n="193">Grandi furo i lamenti e 'l rammarchio,</l>
     <l n="194">ma pur fortuna suo corso facea;</l>
     <l n="195">colei amava con tutto il disio</l>
     <l n="196">Diomedès, e Troiolo piangea;</l>
     <l n="197">Diomedès si lodava di Dio,</l>
     <l n="198">e Troiolo il contrario si dolea;</l>
     <l n="199">nelle battaglie Troiol sempre entrava,</l>
     <l n="200">e più ch'altrui Diomedès cercava.</l>
    </lg>
    <lg n="26">
     <l n="201">E spesse volte insieme s'avvisaro</l>
     <l n="202">con rimproveri cattivi e villani,</l>
     <l n="203">e di gran colpi fra lor si donaro,</l>
     <l n="204">talvolta urtando, e talor nelle mani</l>
     <l n="205">la spada avendo, vendendosi caro</l>
     <l n="206">insieme molto il loro amor non sani;</l>
     <l n="207">ma non avea la Fortuna disposto</l>
     <l n="208">che l'un dell'altro fornisse il proposto.</l>
    </lg>
    <lg n="27">
     <l n="209">L'ira di Troiolo in tempi diversi</l>
     <l n="210">a' Greci nocque molto sanza fallo,</l>
     <l n="211">tanto che pochi ne gli uscieno avversi</l>
     <l n="212">che non cacciasse morti del cavallo,</l>
     <l n="213">sol che ei l'attendesser, sì perversi</l>
     <l n="214">colpi donava; e dopo lungo stallo,</l>
     <l n="215">avendone già morti più di mille,</l>
     <l n="216">miseramente un dì l'uccise Achille.</l>
    </lg>
    <lg n="28">
     <l n="217">Cotal fine ebbe il mal concetto amore</l>
     <l n="218">di Troiolo in Criseida, e cotale</l>
     <l n="219">fine ebbe il miserabile dolore</l>
     <l n="220">di lui al qual non fu mai altro eguale;</l>
     <l n="221">cotal fine ebbe il lucido splendore</l>
     <l n="222">che lui servava al solio reale;</l>
     <l n="223">cotal fine ebbe la speranza vana</l>
     <l n="224">di Troiolo in Criseida villana.</l>
    </lg>
    <lg n="29">
     <l n="225">O giovinetti, ne' quai con l'etate</l>
     <l n="226">surgendo vien l'amoroso disio,</l>
     <l n="227">per Dio vi priego che voi raffreniate</l>
     <l n="228">pronti passi all'appetito rio,</l>
     <l n="229">e nell'amor di Troiol vi specchiate,</l>
     <l n="230">il qual dimostra suso il verso mio;</l>
     <l n="231">per che, se ben col cuor gli leggerete</l>
     <l n="232">non di leggieri a tutte crederete.</l>
    </lg>
    <lg n="30">
     <l n="233">Giovane donna, e mobile e vogliosa</l>
     <l n="234">è negli amanti molti, e sua bellezza</l>
     <l n="235">estima più ch'allo specchio, e pomposa</l>
     <l n="236">ha vanagloria di sua giovinezza,</l>
     <l n="237">la qual quanto piacevole e vezzosa</l>
     <l n="238">è più, cotanto più seco l'apprezza;</l>
     <l n="239">virtù non sente né conoscimento,</l>
     <l n="240">volubil sempre come foglia al vento.</l>
    </lg>
    <lg n="31">
     <l n="241">E molte ancor perché d'alto lignaggio</l>
     <l n="242">discese sono, e sanno annoverare</l>
     <l n="243">gli avoli lor, si credon che vantaggio</l>
     <l n="244">deggiano aver dall'altre nell'amare,</l>
     <l n="245">e pensan che costume sia oltraggio,</l>
     <l n="246">torcere il naso, e dispettose andare;</l>
     <l n="247">queste schifate ed abbiatele a vili,</l>
     <l n="248">ché bestie son, non son donne gentili.</l>
    </lg>
    <lg n="32">
     <l n="249">Perfetta donna ha più fermo disire</l>
     <l n="250">d'essere amata, e d'amar si diletta;</l>
     <l n="251">discerne e vede ciò ch'è da fuggire,</l>
     <l n="252">lascia ed elegge provvida, ed aspetta</l>
     <l n="253">le promission; queste son da seguire,</l>
     <l n="254">ma non si vuol però scegliere in fretta,</l>
     <l n="255">ché non son tutte sagge perché sieno</l>
     <l n="256">più attempate, e quelle vaglion meno.</l>
    </lg>
    <lg n="33">
     <l n="257">Dunque siate avveduti, e compassione</l>
     <l n="258">di Troiolo e di voi insiememente</l>
     <l n="259">abbiate, e fia ben fatto; ed orazione</l>
     <l n="260">per lui fate ad Amor pietosamente,</l>
     <l n="261">che 'l posi in pace in quella regione</l>
     <l n="262">dov'el dimora, ed a voi dolcemente</l>
     <l n="263">conceda grazia sì d'amare accorti,</l>
     <l n="264">che per rea donna al fin non siate morti.</l>
    </lg>
   </lg>
  </body>
 </text>
</TEI>