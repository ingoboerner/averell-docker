<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto VI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto VI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Caterina Brancazza e la sorella,</l>
     <l n="2">quasi nel luogo del monte più alto</l>
     <l n="3">giva ciascuna baldanzosa e snella,</l>
    </lg>
    <lg n="2">
     <l n="4">e due tigre leggere, che di salto</l>
     <l n="5">forte fuggivan, salendo trovaro,</l>
     <l n="6">alle quali esse e i can dieron l'assalto.</l>
    </lg>
    <lg n="3">
     <l n="7">Per lungo spazio queste seguitaro</l>
     <l n="8">ma alla fin le presero i can loro,</l>
     <l n="9">perché in tese reti elle incapparo.</l>
    </lg>
    <lg n="4">
     <l n="10">Gioconde si tornaron poi costoro,</l>
     <l n="11">liete di preda tanto nominata</l>
     <l n="12">qual quella fu che fu presa da loro.</l>
    </lg>
    <lg n="5">
     <l n="13">Isabella Scrignara e sua brigata</l>
     <l n="14">(con la qual giva Ceccola Mazzone</l>
     <l n="15">con la Mignana insieme accompagnata,</l>
    </lg>
    <lg n="6">
     <l n="16">Isolda ancor di Giaquinto vi fune,</l>
     <l n="17">Vannella Gambatella e Caterina</l>
     <l n="18">figlia di notar Iacopo Roncione,</l>
    </lg>
    <lg n="7">
     <l n="19">e con loro Alessandra) s'avvicina,</l>
     <l n="20">e simil fa Linella, verso il monte</l>
     <l n="21">ch'all'occidente i suoi vallon declina.</l>
    </lg>
    <lg n="8">
     <l n="22">Ceccola prima con ardita fronte</l>
     <l n="23">prese il cammin, né ristette giammai</l>
     <l n="24">fin che su la portar le gambe pronte.</l>
    </lg>
    <lg n="9">
     <l n="25">Ed eravi già istata suso assai,</l>
     <l n="26">chiamando le compagne e rimirando</l>
     <l n="27">s'alcuna fiera fosse fra que' mai;</l>
    </lg>
    <lg n="10">
     <l n="28">e un fiero cinghiar, che riposando</l>
     <l n="29">si stava, in una macchia vide fitto,</l>
     <l n="30">forse cacciato, inverso lei guardando.</l>
    </lg>
    <lg n="11">
     <l n="31">Andonne questa a lui tutto diritto,</l>
     <l n="32">e 'n sulla testa il ferì d'una scure</l>
     <l n="33">sì forte che morì sanza respitto.</l>
    </lg>
    <lg n="12">
     <l n="34">Mignana ed Isabella nelle dure</l>
     <l n="35">piagge avean tese reti e gian dintorno</l>
     <l n="36">frugando con baston le grotte oscure.</l>
    </lg>
    <lg n="13">
     <l n="37">Con esse era Vannella; ed in quel giorno</l>
     <l n="38">preser conigli assai e lepri grosse,</l>
     <l n="39">e 'ndietro si tornar sonando un corno.</l>
    </lg>
    <lg n="14">
     <l n="40">Ma Isolda di Giaquinto percosse</l>
     <l n="41">sì forte un lupo da due can tenuto</l>
     <l n="42">con un baston, che mai più non si mosse.</l>
    </lg>
    <lg n="15">
     <l n="43">Ma dopo, sé rivolta, ebbe veduto</l>
     <l n="44">un altro con due figli; onde a gridare</l>
     <l n="45">incominciò: «Compagne, aiuto, aiuto!».</l>
    </lg>
    <lg n="16">
     <l n="46">Linella corse là, sanza più stare,</l>
     <l n="47">con due gran cani e con un arco in mano,</l>
     <l n="48">e Alessandra ancor vi volle andare.</l>
    </lg>
    <lg n="17">
     <l n="49">Aperse l'arco quella e non invano:</l>
     <l n="50">ché l'un de' tre ferì sì che rimase,</l>
     <l n="51">e' cani assalir l'altro a mano a mano.</l>
    </lg>
    <lg n="18">
     <l n="52">Fuggissi il terzo, e Alessandra invase</l>
     <l n="53">con uno spiedo in man quel che tenieno</l>
     <l n="54">i can feroci per l'orecchie rase,</l>
    </lg>
    <lg n="19">
     <l n="55">e quasi morto già fra lor l'avieno;</l>
     <l n="56">questa il condusse a fine, e, preso lui,</l>
     <l n="57">con le compagne insieme sen venieno</l>
    </lg>
    <lg n="20">
     <l n="58">per pigliar posa degli affanni sui.</l>
    </lg>
   </lg>
  </body>
 </text>
</TEI>