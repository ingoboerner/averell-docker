<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto V</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto V</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Beritola Carafa infra la folta</l>
     <l n="2">e dilettevol selva con un arco</l>
     <l n="3">s'andava, pian dicendo: «Ascolta, ascolta!»</l>
    </lg>
    <lg n="2">
     <l n="4">a Sobilia Capece, «ché al varco</l>
     <l n="5">mi par le frasche dimenar sentire</l>
     <l n="6">e a'cani far grandissimo rammarco.</l>
    </lg>
    <lg n="3">
     <l n="7">Voltianci là; ché, se nel mio udire</l>
     <l n="8">non prendo inganno, alcuna bestia fia,</l>
     <l n="9">che di leggiere la potren ferire».</l>
    </lg>
    <lg n="4">
     <l n="10">Non disser più; ma, subito la via</l>
     <l n="11">presa, pervenner là dove 'l rumore</l>
     <l n="12">avean sentito ciascheduna pria.</l>
    </lg>
    <lg n="5">
     <l n="13">Quivi trovaro pieni di furore</l>
     <l n="14">due orsi grandi e negli occhi focosi,</l>
     <l n="15">tal che ciascuna n'ebbe allor tremore.</l>
    </lg>
    <lg n="6">
     <l n="16">Ma Beritola pria rassicurossi,</l>
     <l n="17">e, amettendo i can, della faretra</l>
     <l n="18">trasse saette e alquanto allungossi</l>
    </lg>
    <lg n="7">
     <l n="19">e l'un ferì; ma quanto in una petra</l>
     <l n="20">v'entrò il ferro, ed ella l'altra trasse,</l>
     <l n="21">ma quella come l'altra ancor s'arretra.</l>
    </lg>
    <lg n="8">
     <l n="22">Parve ch'allor Beritola sdegnasse,</l>
     <l n="23">insieme con Sobilia, e adirorsi</l>
     <l n="24">non potendoli avere, ed eran lasse.</l>
    </lg>
    <lg n="9">
     <l n="25">Le cocche de' loro archi in man voltorsi</l>
     <l n="26">e d'ira accese più s'assicuraro</l>
     <l n="27">e più si fer vicine all'un degli orsi,</l>
    </lg>
    <lg n="10">
     <l n="28">e 'n sulla testa sì forte i donaro,</l>
     <l n="29">che cadde semivivo; e l'altro poi</l>
     <l n="30">con più vigore i lor cani addentaro.</l>
    </lg>
    <lg n="11">
     <l n="31">Ciascuna con romore atava i suoi,</l>
     <l n="32">fin che 'l secondo, da' cani abbattuto,</l>
     <l n="33">presero, e se n'andar con ambeduoi.</l>
    </lg>
    <lg n="12">
     <l n="34">Principessella, quantunque era suto</l>
     <l n="35">del giorno, tanto con reti e con arte</l>
     <l n="36">aveva un leoncel prender voluto;</l>
    </lg>
    <lg n="13">
     <l n="37">ma non l'avea potuto ancora in parte</l>
     <l n="38">col senno suo recar, sì che si fosse</l>
     <l n="39">punto incappato nelle reti sparte.</l>
    </lg>
    <lg n="14">
     <l n="40">Sottile avviso subito la mosse</l>
     <l n="41">e prese un cavriol dall'altre preso:</l>
     <l n="42">morto 'l gittò nelle 'nretite fosse.</l>
    </lg>
    <lg n="15">
     <l n="43">Vide quel cavriol morto disteso</l>
     <l n="44">il leoncello nella fossa stare;</l>
     <l n="45">corsevi allor, da fame forse offeso,</l>
    </lg>
    <lg n="16">
     <l n="46">e cominciò del caprio a mangiare;</l>
     <l n="47">ma quella accorta tirò sì le reti,</l>
     <l n="48">che quivi preso li convenne stare.</l>
    </lg>
    <lg n="17">
     <l n="49">Non li giovò perché in que' pareti</l>
     <l n="50">mugghiasse forte; ché 'ngegnosamente</l>
     <l n="51">ella il legò con sembianti lieti.</l>
    </lg>
    <lg n="18">
     <l n="52">Alla donna gentil ne fé presente,</l>
     <l n="53">dicendo: «Te', più ch'altra valorosa!»;</l>
     <l n="54">e quella il prese graziosamente.</l>
    </lg>
    <lg n="19">
     <l n="55">Ma Berarda avea fatta nuova cosa,</l>
     <l n="56">ché con suoi bracchi ben sei spinosi</l>
     <l n="57">aveva presi, e 'n grembo, paurosa</l>
    </lg>
    <lg n="20">
     <l n="58">non la pungesser, li portava chiusi.</l>
    </lg>
   </lg>
  </body>
 </text>
</TEI>