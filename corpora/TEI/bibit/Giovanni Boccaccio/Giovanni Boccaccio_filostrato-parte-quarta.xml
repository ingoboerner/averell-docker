<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE QUARTA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">167</measure>
    <measure unit="line">1336</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE QUARTA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE QUARTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tenendo i Greci la cittade stretta</l>
     <l n="2">con forte assedio, Ettòr, nelle cui mani</l>
     <l n="3">era tutta la guerra, fé seletta</l>
     <l n="4">de' suoi amici e ancora de' Troiani,</l>
     <l n="5">e valoroso con sua gente eletta</l>
     <l n="6">incontro a' Greci uscì ne' campi piani</l>
     <l n="7">come più altre volte fatto avea,</l>
     <l n="8">con vari accidenti alla mislea.</l>
    </lg>
    <lg n="2">
     <l n="9">Vennergli i Greci incontro, e con battaglia</l>
     <l n="10">dura quel giorno consumaron tutto;</l>
     <l n="11">ma de' Troiani alfine la puntaglia</l>
     <l n="12">non resse bene, onde opportuno al tutto</l>
     <l n="13">fu il fuggir con danno e con travaglia,</l>
     <l n="14">e molti ne moriro in doglia e lutto,</l>
     <l n="15">ed assai ve ne furon per prigioni,</l>
     <l n="16">nobili re ed altri gran baroni.</l>
    </lg>
    <lg n="3">
     <l n="17">Tra li quai fu 'l magnifico Antenore,</l>
     <l n="18">Polidamàs, suo figlio, e Menesteo,</l>
     <l n="19">Santippo, Sarpidon, Polinestore,</l>
     <l n="20">Polite ancora ed il troian Rifeo,</l>
     <l n="21">e molti più cui la virtù d'Ettore,</l>
     <l n="22">nel partirsi, riscuoter non poteo;</l>
     <l n="23">sì che gran pianto e cruccio fu in Troia,</l>
     <l n="24">e quasi annunzio di vie piggior noia.</l>
    </lg>
    <lg n="4">
     <l n="25">Chiese Priamo triegua e fugli data,</l>
     <l n="26">e cominciossi a trattare in fra loro</l>
     <l n="27">di permutar prigioni quella fiata,</l>
     <l n="28">e per li sopra più di donare oro.</l>
     <l n="29">Il che Calcàs sentendo, con cambiata</l>
     <l n="30">faccia si mise e con pianto sonoro</l>
     <l n="31">infra li Greci, e per lo gridar fioco</l>
     <l n="32">pure impetrò che l'udissero un poco.</l>
    </lg>
    <lg n="5">
     <l n="33">— Signor miei — cominciò Calcàs — io fui</l>
     <l n="34">troian, sì come voi tutti sapete,</l>
     <l n="35">e se ben vi ricorda, io son colui</l>
     <l n="36">il qual primiero a quel per che ci sete</l>
     <l n="37">recai speranza, e dissivi che vui</l>
     <l n="38">a termine dovuto l'otterrete,</l>
     <l n="39">cioè vittoria della vostra impresa,</l>
     <l n="40">e Troia fia per voi disfatta e 'ncesa.</l>
    </lg>
    <lg n="6">
     <l n="41">L'ordine e 'l modo ancora da tenere</l>
     <l n="42">in ciò sapete, ch'io v'ho dimostrato;</l>
     <l n="43">e perché tutte venissero intere</l>
     <l n="44">le voglie vostre nel tempo spiegato,</l>
     <l n="45">sanza fidarmi in alcun messaggiere,</l>
     <l n="46">o in libello aperto o suggellato,</l>
     <l n="47">a voi, com'egli appar, ne son venuto</l>
     <l n="48">per darvi in ciò e consiglio ed aiuto.</l>
    </lg>
    <lg n="7">
     <l n="49">Il che volendo far, fu opportuno</l>
     <l n="50">che con ingegno e molto occultamente,</l>
     <l n="51">sanza ciò fare assentire a nessuno,</l>
     <l n="52">io mi partissi, e fello, di presente</l>
     <l n="53">che 'l chiaro giorno fu tornato bruno,</l>
     <l n="54">me n'uscii fuori, e qui tacitamente</l>
     <l n="55">ne venni, e nulla meco ne recai,</l>
     <l n="56">ma ciò ch'aveva tutto vi lasciai.</l>
    </lg>
    <lg n="8">
     <l n="57">Di ciò nel ver poco o nulla mi curo,</l>
     <l n="58">fuor d'una mia figliuola giovinetta</l>
     <l n="59">ch'io vi lasciai; oh me, padre duro</l>
     <l n="60">e rigido ch'io fui, costei soletta</l>
     <l n="61">menata n'avess'io qui nel sicuro!</l>
     <l n="62">Ma nol sofferse la tema e la fretta:</l>
     <l n="63">questo mi duol di ciò ch'io lasciai 'n Troia,</l>
     <l n="64">questo mi toglie ed allegrezza e gioia.</l>
    </lg>
    <lg n="9">
     <l n="65">Né tempo ancor di richieder poterla</l>
     <l n="66">veduto ci ho, però taciuto sono,</l>
     <l n="67">ma ora è tempo di potere averla,</l>
     <l n="68">se da voi posso impetrar questo dono;</l>
     <l n="69">e s'or non s'ha, giammai di rivederla</l>
     <l n="70">più non ispererò, e 'n abbandono</l>
     <l n="71">la vita mia omai lascerò gire,</l>
     <l n="72">sanza curar più 'l viver che 'l morire.</l>
    </lg>
    <lg n="10">
     <l n="73">Qui son con voi di nobili baroni</l>
     <l n="74">troiani, ed altri assai, cui voi cambiate</l>
     <l n="75">con gli avversarii pe' vostri prigioni;</l>
     <l n="76">un sol de' molti a me me ne donate,</l>
     <l n="77">in luogo delle cui redenzioni</l>
     <l n="78">io riabbia mia figlia: consolate,</l>
     <l n="79">per Dio, signor, questo vecchio cattivo,</l>
     <l n="80">che d'ogni altro sollazzo è voto e privo.</l>
    </lg>
    <lg n="11">
     <l n="81">Né d'aver or per li prigion vaghezza</l>
     <l n="82">vi tragga, ch'io vi giuro per Iddio,</l>
     <l n="83">ch'ogni troiana forza, ogni ricchezza</l>
     <l n="84">è nelle vostre man per certo; e s'io</l>
     <l n="85">non me ne inganno, tosto la prodezza</l>
     <l n="86">fallerà di colui che al disio</l>
     <l n="87">di tutti voi tien serrate le porte,</l>
     <l n="88">come apparrà per violenta morte. —</l>
    </lg>
    <lg n="12">
     <l n="89">Questo dicendo il vecchio sacerdote,</l>
     <l n="90">umile nel parlare e nell'aspetto,</l>
     <l n="91">sempre rigava di pianto le gote,</l>
     <l n="92">e la canuta barba e 'l duro petto</l>
     <l n="93">tutto bagnato avea; né furon vote</l>
     <l n="94">le sue preghiere di pietoso effetto;</l>
     <l n="95">ché, lui tacendo, i Greci con romore</l>
     <l n="96">tutti gridaron: — Diaglisi Antenore. —</l>
    </lg>
    <lg n="13">
     <l n="97">Così fu fatto, e Calcàs fu contento,</l>
     <l n="98">e la bisogna impose a' trattatori,</l>
     <l n="99">li quali al re Priamo il suo talento</l>
     <l n="100">dissero, ed a' figliuoli ed a' signori</l>
     <l n="101">ch'ancora v'erano, onde un parlamento</l>
     <l n="102">di ciò si tenne, ed agli ambasciatori</l>
     <l n="103">risposer brieve se gli addomandati</l>
     <l n="104">rendesser loro, i lor fosser donati.</l>
    </lg>
    <lg n="14">
     <l n="105">Troiolo al domandare era presente</l>
     <l n="106">che fero i Greci, e Criseida udendo</l>
     <l n="107">richieder, dentro al cor subitamente</l>
     <l n="108">per tutto si sentì ir trafiggendo</l>
     <l n="109">e d'una doglia sì acutamente,</l>
     <l n="110">che morir si credette ivi sedendo;</l>
     <l n="111">ma con fatica pur dentro ritenne</l>
     <l n="112">l'amore e 'l pianto, come si convenne.</l>
    </lg>
    <lg n="15">
     <l n="113">E pien d'angoscia e di fiera paura,</l>
     <l n="114">quel che fosse risposto ad aspettare</l>
     <l n="115">incominciò, con non usata cura</l>
     <l n="116">seco volvendo quel ch'avesse a fare,</l>
     <l n="117">se tanta fosse la sua isciagura</l>
     <l n="118">che tra' fratei sentisse dilibrare</l>
     <l n="119">che a Calcàs Criseida si rendesse,</l>
     <l n="120">come sturbarlo del tutto potesse.</l>
    </lg>
    <lg n="16">
     <l n="121">Amore il facea pronto ad ogni cosa</l>
     <l n="122">doversi opporre, ma d'altra parte era</l>
     <l n="123">ragion che 'l contrastava, e che dubbiosa</l>
     <l n="124">faceva molto quella impresa altiera,</l>
     <l n="125">non forse di ciò fosse corrucciosa</l>
     <l n="126">Criseida per vergogna: e 'n tal manera,</l>
     <l n="127">volendo e non volendo or questo or quello,</l>
     <l n="128">intra due stava il timido donzello.</l>
    </lg>
    <lg n="17">
     <l n="129">Mentre che egli in cotal guisa stava</l>
     <l n="130">sospeso, molte cose ragionate</l>
     <l n="131">fur tra' baron, di quel che bisognava</l>
     <l n="132">ora al presente per le cose state,</l>
     <l n="133">e, com'è detto, a chi quelle aspettava</l>
     <l n="134">fur le risposte interamente date,</l>
     <l n="135">e che fosse Criseida renduta</l>
     <l n="136">che mai non v'era stata sostenuta.</l>
    </lg>
    <lg n="18">
     <l n="137">Qual poscia ch'è dall'aratro intaccato</l>
     <l n="138">ne' campi il giglio, per soverchio sole</l>
     <l n="139">casca ed appassa, e 'l bel color cangiato</l>
     <l n="140">pallido fassi, tale alle parole</l>
     <l n="141">rendute a' Greci del diterminato</l>
     <l n="142">consiglio infra' Troiani, 'n tanta mole</l>
     <l n="143">di danno e di periglio, tramortito</l>
     <l n="144">lì cadde Troiol d'alto duol ferito.</l>
    </lg>
    <lg n="19">
     <l n="145">Il qual Priamo prese infra le braccia,</l>
     <l n="146">ed Ettore e' fratei, temendo forte</l>
     <l n="147">dell'accidente, e ciascun si procaccia</l>
     <l n="148">di confortarlo, e le sue forze morte,</l>
     <l n="149">ora i polsi fregando ed or la faccia</l>
     <l n="150">bagnandogli sovente, come accorte</l>
     <l n="151">persone, s'ingegnavan rivocare,</l>
     <l n="152">ma poco ancor valeva l'adoprare.</l>
    </lg>
    <lg n="20">
     <l n="153">Esso giacea fra' suoi disteso e vinto</l>
     <l n="154">ed un poco di spirto ancor avea,</l>
     <l n="155">e 'l viso suo pallido e smorto e tinto</l>
     <l n="156">era tututto, e più morta parea</l>
     <l n="157">che viva cosa, di pietà dipinto</l>
     <l n="158">in guisa tal, ch'ognun pianger facea;</l>
     <l n="159">sì grieve fu l'alto tuon che l'offese,</l>
     <l n="160">quando di render Criseida intese.</l>
    </lg>
    <lg n="21">
     <l n="161">Ma poi che la sua anima dolente,</l>
     <l n="162">per lungo spazio, pria che ritornasse,</l>
     <l n="163">vagata fu, ritornò chetamente;</l>
     <l n="164">ond'esso, quale alcun che si svegliasse</l>
     <l n="165">stordito tutto, in piè subitamente</l>
     <l n="166">si levò su, e pria che 'l domandasse</l>
     <l n="167">alcun che fosse ciò ch'avea sentito,</l>
     <l n="168">altro fingendo, da lor s'è partito.</l>
    </lg>
    <lg n="22">
     <l n="169">E verso il suo palagio se ne gio,</l>
     <l n="170">sanza ascoltare o volgersi ad alcuno,</l>
     <l n="171">e tal qual era sospiroso e pio,</l>
     <l n="172">sanza voler compagnia di nessuno,</l>
     <l n="173">nella camera ginne, e che disio</l>
     <l n="174">di riposarsi avea, disse; onde ognuno,</l>
     <l n="175">amico e servitor quantunque caro,</l>
     <l n="176">n'uscì, ma pria le finestre serraro.</l>
    </lg>
    <lg n="23">
     <l n="177">A quel che segue, vaga donna, appresso,</l>
     <l n="178">non curo guari se non se' presente,</l>
     <l n="179">perciocché 'l mio ingegno da se stesso,</l>
     <l n="180">se la memoria debol non gli mente,</l>
     <l n="181">saprà 'l grave dolor, dal quale oppresso</l>
     <l n="182">per la partenza tua tristo si sente,</l>
     <l n="183">ben raccontar sanza alcun tuo soccorso,</l>
     <l n="184">che se' cagion di sì amaro morso.</l>
    </lg>
    <lg n="24">
     <l n="185">Io ho infino a qui lieto cantato</l>
     <l n="186">il ben che Troiol sentì per amore,</l>
     <l n="187">come che di sospir fosse mischiato;</l>
     <l n="188">or di letizia volgere in dolore</l>
     <l n="189">convienmi; per che, se da te 'scoltato</l>
     <l n="190">non son, non curo, che a forza il core</l>
     <l n="191">ti cangerà, faccendoti pietosa</l>
     <l n="192">della mia vita più ch'altra dogliosa.</l>
    </lg>
    <lg n="25">
     <l n="193">Ma se pur viene a' tuoi orecchi mai,</l>
     <l n="194">priegoti, per l'amore il qual ti porto,</l>
     <l n="195">che abbi alcun rispetto alli miei guai,</l>
     <l n="196">e ritornando mi rendi il conforto</l>
     <l n="197">il qual col tuo partir levato m'hai:</l>
     <l n="198">e se discaro t'è trovarmi morto,</l>
     <l n="199">ritorna tosto, ché poca è la vita,</l>
     <l n="200">la qual lasciata m'ha la tua partita.</l>
    </lg>
    <lg n="26">
     <l n="201">Rimaso adunque Troiolo soletto</l>
     <l n="202">nella camera sua serrata e scura,</l>
     <l n="203">e sanza aver di nessun uom sospetto,</l>
     <l n="204">o di potere udito esser paura,</l>
     <l n="205">il raccolto dolor nel tristo petto</l>
     <l n="206">per la venuta subita sventura</l>
     <l n="207">cominciò ad aprire in tal maniera,</l>
     <l n="208">ch'uom non parea, ma arrabbiata fera.</l>
    </lg>
    <lg n="27">
     <l n="209">Né altrimenti il toro va saltando</l>
     <l n="210">or qua or là, da poi c'ha ricevuto</l>
     <l n="211">il mortal colpo, e misero mugghiando</l>
     <l n="212">conoscer fa qual duolo ha conceputo,</l>
     <l n="213">che Troiolo facesse, nabissando</l>
     <l n="214">se stesso, e percotendo dissoluto</l>
     <l n="215">il capo al muro e con le man la faccia,</l>
     <l n="216">con pugni il petto e le dolenti braccia.</l>
    </lg>
    <lg n="28">
     <l n="217">Li miseri occhi per pietà del core</l>
     <l n="218">forte piangean, e parean due fontane</l>
     <l n="219">ch'acqua gittassero abbondevol fore;</l>
     <l n="220">gli alti singhiozzi del pianto alle vane</l>
     <l n="221">parole ancor toglievano il valore,</l>
     <l n="222">le quali ancor delle passate strane</l>
     <l n="223">null'altro fuor che morte gian chiedendo,</l>
     <l n="224">gl'iddii e sé biastemmiando e schernendo.</l>
    </lg>
    <lg n="29">
     <l n="225">Ma poi che la gran furia diede loco,</l>
     <l n="226">e per lunghezza temperossi il pianto,</l>
     <l n="227">Troiolo acceso nel dolente foco,</l>
     <l n="228">sopra il suo letto si gittò alquanto,</l>
     <l n="229">non ristando però molto né poco</l>
     <l n="230">di pianger forte e di sospirar tanto,</l>
     <l n="231">che 'l capo e 'l petto appena gli bastava</l>
     <l n="232">a tanta noia quanta si donava.</l>
    </lg>
    <lg n="30">
     <l n="233">Poi poco appresso cominciò a dire</l>
     <l n="234">seco nel pianto: — O misera Fortuna,</l>
     <l n="235">che t'ho io fatto, ch'ad ogni disire</l>
     <l n="236">mio sì t'oppon? Non hai tu più alcuna</l>
     <l n="237">altra faccenda fuor che 'l mio languire?</l>
     <l n="238">Perché sì tosto hai voltata la bruna</l>
     <l n="239">faccia ver me, che già t'amava assai</l>
     <l n="240">più ch'altro iddio, come tu crudel sai?</l>
    </lg>
    <lg n="31">
     <l n="241">Se la mia vita lieta e graziosa</l>
     <l n="242">ti dispiacea, perché non abbattevi</l>
     <l n="243">tu la superbia d'Ilion pomposa?</l>
     <l n="244">Perché il padre mio non mi toglievi?</l>
     <l n="245">ché non Ettòr, nel cui valor si posa</l>
     <l n="246">ogni speranza in questi tempi grievi?</l>
     <l n="247">Perché non ten portavi Polissena?</l>
     <l n="248">Deh, perché non Parìs con tutta Elena?</l>
    </lg>
    <lg n="32">
     <l n="249">Se a me fosse Criseida sola</l>
     <l n="250">rimasa, di niuno altro gran danno</l>
     <l n="251">non curerei, né ne farei parola,</l>
     <l n="252">ma li tuoi strai dirittamente vanno</l>
     <l n="253">sempre alle cose donde s'ha più gola:</l>
     <l n="254">per mostrar più la forza del tuo 'nganno,</l>
     <l n="255">tu te ne porti tutto il mio conforto:</l>
     <l n="256">deh, ora avessi tu 'nnanzi me morto!</l>
    </lg>
    <lg n="33">
     <l n="257">Oh me, Amor, signor dolce e piacente,</l>
     <l n="258">il qual sai ciò che nell'anima giace,</l>
     <l n="259">come farà la mia vita dolente,</l>
     <l n="260">s'io perdo questo ben, questa mia pace?</l>
     <l n="261">Oh me, Amor soave che la mente</l>
     <l n="262">mi consolasti già, signor verace,</l>
     <l n="263">che farò io se m'è tolta costei,</l>
     <l n="264">a cui per tuo voler tutto mi diei?</l>
    </lg>
    <lg n="34">
     <l n="265">Io piangerò e sempre doloroso</l>
     <l n="266">starò dove ch'io sia, mentre la vita</l>
     <l n="267">mi durerà 'n questo corpo angoscioso!</l>
     <l n="268">O anima tapina ed ismarrita,</l>
     <l n="269">ché non ti fuggi dal più sventuroso</l>
     <l n="270">corpo che viva? O anima invilita,</l>
     <l n="271">esci del core e Criseida segui.</l>
     <l n="272">Perché nol fai? Perché non ti dilegui?</l>
    </lg>
    <lg n="35">
     <l n="273">O dolenti occhi il cui conforto tutto</l>
     <l n="274">di Criseida nostra era nel viso,</l>
     <l n="275">che farete? Oramai in tristo lutto</l>
     <l n="276">sempre starete, poi da voi diviso</l>
     <l n="277">sarà, e 'l valor vostro fia distrutto</l>
     <l n="278">dal vostro lagrimar vinto e conquiso.</l>
     <l n="279">Invano omai vedrete altra virtute,</l>
     <l n="280">se el v'è tolta la vostra salute.</l>
    </lg>
    <lg n="36">
     <l n="281">O Criseida mia, o dolce bene</l>
     <l n="282">dell'anima dolente che ti chiama,</l>
     <l n="283">chi darà più conforto alle mie pene?</l>
     <l n="284">Chi porrà 'n pace l'amorosa brama?</l>
     <l n="285">Se tu ten vai, oh me, morir convene</l>
     <l n="286">a colui, lasso, che più che sé t'ama;</l>
     <l n="287">ed io morrò sanza averlo mertato,</l>
     <l n="288">de' dispietati iddii sia il peccato.</l>
    </lg>
    <lg n="37">
     <l n="289">Deh, or si fosse questo tuo partire</l>
     <l n="290">tanto indugiato ch'apparato avessi</l>
     <l n="291">per lunga usanza, lasso, il sofferire!</l>
     <l n="292">Io non vo' dir che io non m'opponessi,</l>
     <l n="293">a mio potere, a non lasciarti gire,</l>
     <l n="294">ma se pur ciò addivenir vedessi,</l>
     <l n="295">per lunga usanza mi parria soave</l>
     <l n="296">la tua partenza ch'or mi par sì grave.</l>
    </lg>
    <lg n="38">
     <l n="297">O vecchio malvissuto, o vecchio insano,</l>
     <l n="298">qual fantasia ti mosse, quale sdegno,</l>
     <l n="299">a gire a' Greci, essendo tu troiano?</l>
     <l n="300">Era onorato in tutto il nostro regno</l>
     <l n="301">più di te nullo regnicola o strano?</l>
     <l n="302">O iniquo consiglio, o petto pregno</l>
     <l n="303">di tradimenti, d'inganni e di noia,</l>
     <l n="304">or t'avess'io qual io vorrei in Troia!</l>
    </lg>
    <lg n="39">
     <l n="305">Or fostù morto il dì che tu ci uscisti,</l>
     <l n="306">or fostù morto a piè de' Greci allora</l>
     <l n="307">che tu la bocca primamente apristi</l>
     <l n="308">a richieder colei che m'innamora!</l>
     <l n="309">Oh quanto al mondo mal per me venisti!</l>
     <l n="310">Tu se' cagion del dolor che m'accora;</l>
     <l n="311">la lancia che passò Protesilao</l>
     <l n="312">t'avesse nel cor fitta Menelao!</l>
    </lg>
    <lg n="40">
     <l n="313">S' tu fossi morto i' viverei per certo,</l>
     <l n="314">ché chi cercar Criseida non sarebbe;</l>
     <l n="315">s'tu fossi morto i' non sarei diserto,</l>
     <l n="316">da me Criseida non si partirebbe;</l>
     <l n="317">s'tu fossi morto, i' veggio assai aperto,</l>
     <l n="318">quel che mi duole agual non mi dorrebbe.</l>
     <l n="319">Dunque la vita tua è di mia morte</l>
     <l n="320">trista cagione, e di dogliosa sorte. —</l>
    </lg>
    <lg n="41">
     <l n="321">Mille sospiri più che fuoco ardenti</l>
     <l n="322">uscivan fuor dell'amoroso petto,</l>
     <l n="323">misti con pianto e con detti dolenti,</l>
     <l n="324">sanza dar l'una all'altro alcun rispetto;</l>
     <l n="325">e sì vinto l'avien questi lamenti</l>
     <l n="326">che più non potea oltre il giovinetto,</l>
     <l n="327">ond'el s'addormentò; ma non dormio</l>
     <l n="328">guari di tempo che si risentio.</l>
    </lg>
    <lg n="42">
     <l n="329">E sospirando, in piè si fu levato,</l>
     <l n="330">ginne alla porta che serrata avea,</l>
     <l n="331">e quella aperse, e ad un suo privato</l>
     <l n="332">valletto disse: — Fa che tu non stea:</l>
     <l n="333">subitamente Pandaro chiamato,</l>
     <l n="334">fa ch'a me vegna. — E quindi si togliea</l>
     <l n="335">al buio della camera, doglioso,</l>
     <l n="336">pien di pensieri e tutto sonnacchioso.</l>
    </lg>
    <lg n="43">
     <l n="337">Pandaro venne, e già avea sentito</l>
     <l n="338">ciò che chiedean li Greci ambasciatori,</l>
     <l n="339">e come aveano ancora per partito</l>
     <l n="340">preso di render Criseida i signori;</l>
     <l n="341">di che nel viso tutto sbigottito,</l>
     <l n="342">di Troiol seco pensando i dolori,</l>
     <l n="343">nella camera entrò oscura e cheta,</l>
     <l n="344">né sa che dir parola o trista o lieta.</l>
    </lg>
    <lg n="44">
     <l n="345">Troiolo, tosto che veduto l'ebbe</l>
     <l n="346">gli corse al collo sì forte piangendo,</l>
     <l n="347">che bene raccontarlo uom non potrebbe.</l>
     <l n="348">Il che 'l dolente Pandaro sentendo,</l>
     <l n="349">a pianger cominciò, sì gliene 'ncrebbe,</l>
     <l n="350">e 'n cotal guisa, null'altro faccendo</l>
     <l n="351">che pianger forte, dimoraro alquanto,</l>
     <l n="352">sanza parlar nessuno o tanto o quanto.</l>
    </lg>
    <lg n="45">
     <l n="353">Ma poi che Troiolo ebbe presa lena,</l>
     <l n="354">pria cominciò: — O Pandaro i' son morto,</l>
     <l n="355">la mia letizia s'è voltata in pena,</l>
     <l n="356">misero me, e 'l mio dolce conforto.</l>
     <l n="357">Fortuna insidiosa se ne 'l mena,</l>
     <l n="358">e con lui 'nsieme il sollazzo e 'l diporto.</l>
     <l n="359">Hai tu sentito ancor come ne sia</l>
     <l n="360">da' Greci tolta Criseida mia? —</l>
    </lg>
    <lg n="46">
     <l n="361">Pandaro, il qual non men forte piangea</l>
     <l n="362">rispose: — Sì, così non fosse 'l vero!</l>
     <l n="363">oimè lasso, ch'io non mi credea</l>
     <l n="364">che questo tempo sì dolce e sincero</l>
     <l n="365">mancasse così tosto, né potea</l>
     <l n="366">meco vedere ch'al tuo bene intero</l>
     <l n="367">potesse nuocer fuor che palesarsi;</l>
     <l n="368">or veggio i nostri avvisi tutti scarsi.</l>
    </lg>
    <lg n="47">
     <l n="369">Ma tu perché tanta angoscia ti dai?</l>
     <l n="370">Perché tanto dolor e tal tormento?</l>
     <l n="371">Ciò che disideravi avuto l'hai,</l>
     <l n="372">esser dovresti sol di ciò contento;</l>
     <l n="373">lasciagli a me e questi e gli altri guai,</l>
     <l n="374">c'ho sempre amato, e mai un guatamento</l>
     <l n="375">non ebbi da colei che mi disface,</l>
     <l n="376">e che potrebbe sola darmi pace.</l>
    </lg>
    <lg n="48">
     <l n="377">Ed oltre a ciò, questa città si vede</l>
     <l n="378">piena di belle donne e graziose,</l>
     <l n="379">e, se 'l ben ch'io ti vo' merita fede,</l>
     <l n="380">nulla ce n'è, quai vuoi le più vezzose,</l>
     <l n="381">ch'a grado non le sia aver mercede</l>
     <l n="382">di te, se tu per lei in amorose</l>
     <l n="383">pene entrerai; però se noi perdemo</l>
     <l n="384">costei, molte altre ne ritroveremo.</l>
    </lg>
    <lg n="49">
     <l n="385">E come io udii già sovente dire</l>
     <l n="386">il nuovo amor sempre caccia l'antico,</l>
     <l n="387">nuovo piacere il presente martire</l>
     <l n="388">torrà da te, se tu fai ciò ch'io dico.</l>
     <l n="389">Dunque non vuogli per costei morire,</l>
     <l n="390">né vuogli di te stesso esser nemico;</l>
     <l n="391">cre' tu per pianto forse riaverla,</l>
     <l n="392">o ch'ella non sen vada ritenerla? —</l>
    </lg>
    <lg n="50">
     <l n="393">Troiolo, udendo Pandaro, più forte</l>
     <l n="394">a pianger cominciò, dicendo appresso:</l>
     <l n="395">— Io priego Iddio che mi mandi la morte</l>
     <l n="396">prima che io commetta un tale eccesso;</l>
     <l n="397">come che belle, leggiadre ed accorte</l>
     <l n="398">sian l'altre donne, ed io il ti confesso,</l>
     <l n="399">nulla cen fu mai simile a costei</l>
     <l n="400">a cui son dato, e tutto son di lei.</l>
    </lg>
    <lg n="51">
     <l n="401">Da' suoi begli occhi mosser le faville</l>
     <l n="402">che del foco amoroso m'infiammaro;</l>
     <l n="403">queste pe' miei passando a mille a mille,</l>
     <l n="404">soavemente amor seco menaro</l>
     <l n="405">dentro dal cor, nel quale esso sortille</l>
     <l n="406">come gli piacque, e quivi incominciaro</l>
     <l n="407">primiere il foco, il cui sommo fervore</l>
     <l n="408">cagione è stato d'ogni mio valore.</l>
    </lg>
    <lg n="52">
     <l n="409">Il qual perch'io volessi, che non voglio,</l>
     <l n="410">spegner non potrei mai, tant'è possente,</l>
     <l n="411">e se più fosse ancor non me ne doglio,</l>
     <l n="412">stesse Criseida nosco solamente;</l>
     <l n="413">del cui partir, non dell'amor, cordoglio</l>
     <l n="414">l'anima innamorata dentro sente;</l>
     <l n="415">né altra c'è, non dispiaccia a nessuna,</l>
     <l n="416">ch'agguagliar le si possa in cosa alcuna.</l>
    </lg>
    <lg n="53">
     <l n="417">Dunque come potrebbe Amor giammai,</l>
     <l n="418">o d'alcuno i conforti, il mio disio</l>
     <l n="419">volgere ad altra donna? I' ho assai</l>
     <l n="420">a sostener d'angoscia nel cor mio,</l>
     <l n="421">ma troppo più fino agli stremi guai</l>
     <l n="422">ve ne riceverei, prima che io</l>
     <l n="423">in altra donna l'animo ponessi;</l>
     <l n="424">Amore e Dio e 'l mondo questo cessi.</l>
    </lg>
    <lg n="54">
     <l n="425">E la morte e 'l sepolcro dipartire</l>
     <l n="426">questo mio fermo amor soli potranno,</l>
     <l n="427">che che di ciò mi si deggia seguire;</l>
     <l n="428">questi con lui la mia alma merranno</l>
     <l n="429">giù nello 'nferno all'ultimo martire;</l>
     <l n="430">quivi insieme Criseida piangeranno,</l>
     <l n="431">di cui sempre sarò dove ch'io sia,</l>
     <l n="432">se' per morire, amor non se n'oblia.</l>
    </lg>
    <lg n="55">
     <l n="433">Dunque, per Dio, il ragionar di questo,</l>
     <l n="434">Pandaro, cessa, ch'altra donna vegna</l>
     <l n="435">nel cor, dov'io in suo abito onesto</l>
     <l n="436">Criseida tegno come certa insegna</l>
     <l n="437">de' miei piacer, quantunque ora molesto</l>
     <l n="438">sia alla mente, ch'al suo mal s'ingegna,</l>
     <l n="439">il suo partir del qual fra noi si parla,</l>
     <l n="440">ch'ancor di quinci non veggiam mutarla.</l>
    </lg>
    <lg n="56">
     <l n="441">Ma tu favelli divisatamente,</l>
     <l n="442">quasi ragioni che men pena sia</l>
     <l n="443">il perder che il non aver niente</l>
     <l n="444">avuto mai; ell'è chiara follia,</l>
     <l n="445">Pandaro, sieti questo nella mente:</l>
     <l n="446">ch'ogni dolor trapassa quel che ria</l>
     <l n="447">fortuna adduce a chi stato è felice,</l>
     <l n="448">e partesi dal ver chi altro dice.</l>
    </lg>
    <lg n="57">
     <l n="449">Ma dimmi, se del mio amor ti cale,</l>
     <l n="450">poscia che el ti par così leggero</l>
     <l n="451">il permutare amore come aguale</l>
     <l n="452">mi ragionavi, tu perché sentiero</l>
     <l n="453">non hai mutato, poi che tanto male</l>
     <l n="454">di te si porta il tuo amor severo?</l>
     <l n="455">perché non hai altra donna seguita,</l>
     <l n="456">ch'avesse in pace posta la tua vita?</l>
    </lg>
    <lg n="58">
     <l n="457">Se tu che viver suoi d'amor cruccioso,</l>
     <l n="458">non l'hai in altro potuto mutare,</l>
     <l n="459">io, che con lui vivea lieto e gioioso,</l>
     <l n="460">come 'l potrò da me così cacciare,</l>
     <l n="461">come ragioni, perché angoscioso</l>
     <l n="462">caso subitamente soprastare</l>
     <l n="463">ora mi veggia? Io son per altra guisa</l>
     <l n="464">preso, che la tua mente non divisa.</l>
    </lg>
    <lg n="59">
     <l n="465">Credimi, Pandar, credimi ch'amore</l>
     <l n="466">quando s'apprende per sommo piacere</l>
     <l n="467">nell'anima d'alcun, cacciarnel fore</l>
     <l n="468">non si può mai, ma puonne ben cadere</l>
     <l n="469">in processo di tempo, se dolore,</l>
     <l n="470">o morte, o povertà, o non vedere</l>
     <l n="471">la cosa amata ne gli son cagione,</l>
     <l n="472">com'egli avvenne già a più persone.</l>
    </lg>
    <lg n="60">
     <l n="473">Che farò dunque, lasso sventurato,</l>
     <l n="474">s'io Criseida perdo in tal maniera</l>
     <l n="475">che l'ho perduta? Perciocché cambiato</l>
     <l n="476">a lei è Antenore. Oh me, ch'el m'era</l>
     <l n="477">la morte meglio, o non esser mai nato!</l>
     <l n="478">Deh, che farò? Il mio cor si dispera,</l>
     <l n="479">deh, morte, vieni a me che t'addomando,</l>
     <l n="480">deh, vien, non mi lasciar languire amando.</l>
    </lg>
    <lg n="61">
     <l n="481">Morte, tu mi sarai tanto soave,</l>
     <l n="482">quant'è la vita a chi lieta la mena:</l>
     <l n="483">già l'orrido tuo aspetto non m'è grave,</l>
     <l n="484">dunque vieni e finisci la mia pena;</l>
     <l n="485">deh, non tardar, ché questo foco m'have</l>
     <l n="486">incesa già sì ciascheduna vena,</l>
     <l n="487">che rifrigero il tuo colpo mi fia;</l>
     <l n="488">deh, vieni omai che 'l cor pur te disia.</l>
    </lg>
    <lg n="62">
     <l n="489">Uccidimi, per Dio, non consentire</l>
     <l n="490">ch'io viva tanto in questo mondo, ch'io</l>
     <l n="491">il cuor del corpo mi veggia partire:</l>
     <l n="492">deh, fallo, morte, i' ten priego per Dio,</l>
     <l n="493">ch'assai mi dorrà quel più che 'l morire:</l>
     <l n="494">contenta in questa parte il mio disio;</l>
     <l n="495">tu n'uccidi ben tanti oltre al volere,</l>
     <l n="496">che ben puoi fare a me questo piacere. —</l>
    </lg>
    <lg n="63">
     <l n="497">Così piangendo si rammaricava</l>
     <l n="498">Troiolo, e Pandar piangea similmente,</l>
     <l n="499">e nondimen sovente il confortava</l>
     <l n="500">quanto poteva il più pietosamente;</l>
     <l n="501">ma tal conforto niente non giovava,</l>
     <l n="502">anzi cresceva continuamente</l>
     <l n="503">il pianto doloroso ed il tormento,</l>
     <l n="504">tant'era di cotal cosa scontento.</l>
    </lg>
    <lg n="64">
     <l n="505">A cui Pandaro disse: — Amico caro,</l>
     <l n="506">se non t'aggradan gli argomenti miei,</l>
     <l n="507">ed ètti tanto quanto par discaro</l>
     <l n="508">il dipartir futuro di costei,</l>
     <l n="509">perché non prendi, in quel che puoi, riparo</l>
     <l n="510">alla tua vita, e va rapisci lei?</l>
     <l n="511">Parìs andò in Grecia e menonne</l>
     <l n="512">Elena, il fior di tutte l'altre donne,</l>
    </lg>
    <lg n="65">
     <l n="513">e tu in Troia tua non ardirai</l>
     <l n="514">di rapire una donna che ti piaccia?</l>
     <l n="515">Tu farai questo se me crederai;</l>
     <l n="516">caccia via il dolor, caccial via, caccia</l>
     <l n="517">l'angoscia tua e li dolenti guai,</l>
     <l n="518">rasciuga il tristo pianto della faccia,</l>
     <l n="519">e l'animo tuo grande ora dimostra</l>
     <l n="520">oprando sì che Criseida sia nostra. —</l>
    </lg>
    <lg n="66">
     <l n="521">Troiolo allora a Pandaro rispose:</l>
     <l n="522">— Ben veggio, amico, ch'ogni ingegno poni</l>
     <l n="523">per levar via le mie pene angosciose;</l>
     <l n="524">io ho pensato ciò che tu ragioni,</l>
     <l n="525">e divisate ancor molte altre cose,</l>
     <l n="526">come ch'io pianga e tutto m'abbandoni</l>
     <l n="527">nel dolore ch'avanza ogni mia possa,</l>
     <l n="528">sì grieve è stata la sua gran percossa.</l>
    </lg>
    <lg n="67">
     <l n="529">Né m'ha però da consiglio dovuto</l>
     <l n="530">potuto tor nel mio fervente amore,</l>
     <l n="531">anzi pensando ho con meco veduto</l>
     <l n="532">che 'l tempo non concede tale errore.</l>
     <l n="533">Se ciaschedun de' nostri rivenuto</l>
     <l n="534">quiritto fosse, ed ancora Antenore,</l>
     <l n="535">di romper fede i' non mi curerei,</l>
     <l n="536">fosse ciò che potesse, anzi il farei.</l>
    </lg>
    <lg n="68">
     <l n="537">Poi temo di turbar con violenta</l>
     <l n="538">rapina il suo onore e la sua fama,</l>
     <l n="539">né so ben s'ella ne fosse contenta,</l>
     <l n="540">ed io pur so che ella molto m'ama;</l>
     <l n="541">per ch'a prender partito non s'attenta</l>
     <l n="542">il cor, che d'una parte questo brama,</l>
     <l n="543">e d'altra teme di non dispiacere,</l>
     <l n="544">ché non piacendo, non la vorre' avere.</l>
    </lg>
    <lg n="69">
     <l n="545">Pensato ancora avea di domandarla</l>
     <l n="546">di grazia al padre mio che la mi desse,</l>
     <l n="547">poi penso questo fora un accusarla</l>
     <l n="548">e far palese le cose commesse,</l>
     <l n="549">né spero ancora ch'el dovesse darla,</l>
     <l n="550">sì per non romper le cose promesse,</l>
     <l n="551">sì perché la direbbe diseguale</l>
     <l n="552">a me, al qual vuol dar donna reale.</l>
    </lg>
    <lg n="70">
     <l n="553">Così piangendo, in amorosa erranza</l>
     <l n="554">dimoro, lasso, e non so che mi fare,</l>
     <l n="555">perocché il valor se pure avanza</l>
     <l n="556">forte d'amor, il mio sento mancare,</l>
     <l n="557">e d'ogni parte fugge la speranza,</l>
     <l n="558">e crescon le cagion del tormentare.</l>
     <l n="559">Vorrei io esser morto il giorno ch'io</l>
     <l n="560">prima m'accesi in sì fatto disio. —</l>
    </lg>
    <lg n="71">
     <l n="561">Pandaro disse allora: — Tu farai</l>
     <l n="562">come ti piacerà, ma s'io acceso</l>
     <l n="563">fossi come tu mostri essere assai,</l>
     <l n="564">quantunque fosse grave questo peso,</l>
     <l n="565">avendo la potenza che tu hai,</l>
     <l n="566">se non mi fosse per forza difeso,</l>
     <l n="567">di portarla farei il mio potere,</l>
     <l n="568">a cui ch'el si dovesse dispiacere.</l>
    </lg>
    <lg n="72">
     <l n="569">Non guarda amor cotanto sottilmente,</l>
     <l n="570">quanto par che tu facci, quando cuoce</l>
     <l n="571">ben da dover la 'nnamorata mente;</l>
     <l n="572">il qual se quanto di' fiero ti nuoce,</l>
     <l n="573">seguita il suo volere, e virilmente</l>
     <l n="574">t'opponi a questo tormento feroce,</l>
     <l n="575">e vogli innanzi esser ripreso alquanto,</l>
     <l n="576">che con martir morire in tristo pianto.</l>
    </lg>
    <lg n="73">
     <l n="577">Tu non hai a rapir donna che sia</l>
     <l n="578">dal tuo voler lontana, ma è tale,</l>
     <l n="579">che di ciò che farai, contenta fia,</l>
     <l n="580">e se di ciò seguisse troppo male,</l>
     <l n="581">o biasimo di te, tu hai la via</l>
     <l n="582">di riuscirne tosto, ch'è cotale:</l>
     <l n="583">renderla indietro. La Fortuna aiuta</l>
     <l n="584">chiunque ardisce e' timidi rifiuta.</l>
    </lg>
    <lg n="74">
     <l n="585">E se pur questa cosa a lei gravasse,</l>
     <l n="586">in brieve tempo ne riavrai pace,</l>
     <l n="587">ben ch'io non credo ch'ella sen crucciasse,</l>
     <l n="588">tanto l'amor che le porti le piace.</l>
     <l n="589">Della sua fama, perch'ella mancasse,</l>
     <l n="590">a dirti il ver, men grava e men dispiace:</l>
     <l n="591">passisene ella come fa Elena,</l>
     <l n="592">pur ch'ella faccia la tua voglia piena.</l>
    </lg>
    <lg n="75">
     <l n="593">Adunque piglia ardir, sii valoroso,</l>
     <l n="594">amor promessa non cura né fede;</l>
     <l n="595">mostrati un poco al presente animoso,</l>
     <l n="596">abbi di te medesimo mercede;</l>
     <l n="597">io sarò teco in ciascun periglioso</l>
     <l n="598">caso, cotanto quanto mi concede</l>
     <l n="599">il poter mio. Presumi pur di fare,</l>
     <l n="600">gl'iddii ci avranno poscia ad aiutare. —</l>
    </lg>
    <lg n="76">
     <l n="601">Troiolo il detto molto bene intese</l>
     <l n="602">di Pandaro, e rispose: — Io son contento,</l>
     <l n="603">ma s'elle fosser mille volte accese</l>
     <l n="604">le fiamme mie, e maggio il mio tormento</l>
     <l n="605">che el non è, alla donna cortese,</l>
     <l n="606">per soddisfarmi, un picciol gravamento</l>
     <l n="607">io non farei, prima vorrei morire;</l>
     <l n="608">però da lei il vo' prima sentire. —</l>
    </lg>
    <lg n="77">
     <l n="609">— Dunque leviamci quinci e più non stiamo;</l>
     <l n="610">lavati il viso, e ritorniamo a corte,</l>
     <l n="611">e sotto il riso il dolore occultiamo;</l>
     <l n="612">di nulla ancor si son le genti accorte,</l>
     <l n="613">che, stando qui, maravigliar facciamo</l>
     <l n="614">ciascun che 'l sa; or fa che tu sii forte</l>
     <l n="615">in ben celare, ed io terrò manera</l>
     <l n="616">che con Criseida parlerai stasera. —</l>
    </lg>
    <lg n="78">
     <l n="617">La fama velocissima, la quale</l>
     <l n="618">il falso e 'l vero ugualmente rapporta,</l>
     <l n="619">era volata con prestissime ale</l>
     <l n="620">per tutta Troia, e con parola scorta</l>
     <l n="621">narrato aveva chente fosse e quale</l>
     <l n="622">l'ambasciata de' Greci stata porta,</l>
     <l n="623">e che Criseida data dal signore</l>
     <l n="624">alli Greci era in cambio d'Antenore.</l>
    </lg>
    <lg n="79">
     <l n="625">La qual novella sì come l'udio</l>
     <l n="626">Criseida, che già non si curava</l>
     <l n="627">del padre più: «Oh me, tristo il cor mio!»</l>
     <l n="628">disse fra sé. E forte le noiava</l>
     <l n="629">come a colei ch'avea volto il disio</l>
     <l n="630">a Troiolo il quale più ch'altro amava.</l>
     <l n="631">E per paura ciò ch'udia contarne</l>
     <l n="632">non fosse ver, non ardia dimandarne.</l>
    </lg>
    <lg n="80">
     <l n="633">Ma come noi veggiamo ch'egli avviene,</l>
     <l n="634">che l'una donna l'altra a visitare</l>
     <l n="635">ne' casi nuovi va se le vuol bene,</l>
     <l n="636">così sen venner molte a dimorare</l>
     <l n="637">con Criseida il giorno, tutte piene</l>
     <l n="638">di pietosa allegrezza, ed a contare</l>
     <l n="639">le cominciaron per ordine il fatto</l>
     <l n="640">com'ella era renduta, e con che patto.</l>
    </lg>
    <lg n="81">
     <l n="641">Diceva l'una: — Certo assai mi piace</l>
     <l n="642">che tu torni al tuo padre e sii con lui. —</l>
     <l n="643">L'altra diceva: — E a me, ma mi spiace</l>
     <l n="644">vederla dipartir quinci da nui. —</l>
     <l n="645">L'altra diceva: — Ella potrà la pace</l>
     <l n="646">nostra ordinare e far con esso lui,</l>
     <l n="647">il qual sapete, come avemo udito,</l>
     <l n="648">che prender fa qual vuol d'ogni partito. —</l>
    </lg>
    <lg n="82">
     <l n="649">Questi e molti altri parlar femminili,</l>
     <l n="650">quasi quivi non fosse, udiva quella</l>
     <l n="651">sanza risponder, tenendoli vili;</l>
     <l n="652">né poteva celar la faccia bella</l>
     <l n="653">gli alti pensier ch'avea d'amor gentili,</l>
     <l n="654">venuti in lei per l'udita novella.</l>
     <l n="655">Il corpo era qui e l'anima era altrove,</l>
     <l n="656">cercando Troiol sanza saper dove.</l>
    </lg>
    <lg n="83">
     <l n="657">E queste donne che far le credieno</l>
     <l n="658">consolazione stando, sommamente</l>
     <l n="659">parlando seco assai le dispiacieno,</l>
     <l n="660">com'a colei che sentia nella mente</l>
     <l n="661">tutt'altra passion che non credieno</l>
     <l n="662">color che v'erano, ed assai sovente</l>
     <l n="663">donnescamente accomiatava quelle,</l>
     <l n="664">tal voglia avea di rimaner sanz'elle.</l>
    </lg>
    <lg n="84">
     <l n="665">Né potea ritenere alcun sospiro,</l>
     <l n="666">e tal fiata alcuna lagrimetta</l>
     <l n="667">cadendo, dava segno del martiro</l>
     <l n="668">nel qual l'anima sua era costretta;</l>
     <l n="669">ma quelle stolte che le facean giro,</l>
     <l n="670">credevan per pietà la giovinetta</l>
     <l n="671">far ciò, ch'avesse d'abbandonar esse,</l>
     <l n="672">le quali esser solean sue compagnesse.</l>
    </lg>
    <lg n="85">
     <l n="673">E ciascuna voleva confortarla</l>
     <l n="674">pur sopra quello ch'a lei non dolea;</l>
     <l n="675">parole assai dicean da consolarla</l>
     <l n="676">per la partenza la qual far dovea</l>
     <l n="677">da lor, né erano altro che grattarla</l>
     <l n="678">nelle calcagne, ove il capo prudea;</l>
     <l n="679">ché ella di lor niente si curava,</l>
     <l n="680">ma di Troiolo solo il qual lasciava.</l>
    </lg>
    <lg n="86">
     <l n="681">Ma dopo molto cinguettare invano,</l>
     <l n="682">come fanno le più, s'accomiataro</l>
     <l n="683">e girsen via, ed ella a mano a mano</l>
     <l n="684">vinta e sospinta dal dolore amaro,</l>
     <l n="685">nella camera sua piangendo piano</l>
     <l n="686">se n'entrò dentro, e sanza dar riparo</l>
     <l n="687">con consiglio nessuno al suo gran male,</l>
     <l n="688">tal pianger fé che mai non si fé tale.</l>
    </lg>
    <lg n="87">
     <l n="689">Erasi la dolente in sul suo letto</l>
     <l n="690">stesa gittata, piangendo sì forte,</l>
     <l n="691">che dir non si poria; e 'l bianco petto</l>
     <l n="692">spesso batteasi, chiamando la morte</l>
     <l n="693">che l'uccidesse, poi che 'l suo diletto</l>
     <l n="694">lasciar le convenia per dura sorte,</l>
     <l n="695">e' biondi crin tirandosi rompea,</l>
     <l n="696">e mille volte ognor morte chiedea.</l>
    </lg>
    <lg n="88">
     <l n="697">Ella diceva: — Lassa sventurata,</l>
     <l n="698">misera me dolente, ove vo io?</l>
     <l n="699">Oh, trista me, che 'n mal punto fui nata,</l>
     <l n="700">dove ti lascio, dolce l'amor mio?</l>
     <l n="701">Deh, or foss'io nel nascere affogata,</l>
     <l n="702">o non t'avessi, dolce mio disio,</l>
     <l n="703">veduto mai, poi che sì ria ventura</l>
     <l n="704">e me a te, e te a me or fura.</l>
    </lg>
    <lg n="89">
     <l n="705">Che farò io, dogliosa la mia vita,</l>
     <l n="706">allor che più non ti potrò vedere?</l>
     <l n="707">Che farò io da te, Troiol, partita?</l>
     <l n="708">Certo io non credo mai mangiar né bere,</l>
     <l n="709">e se per sé non sen va la smarrita</l>
     <l n="710">anima fuor del corpo, a mio potere</l>
     <l n="711">la caccerò con fame, perch'io veggio</l>
     <l n="712">che sempre omai andrò di male in peggio.</l>
    </lg>
    <lg n="90">
     <l n="713">Or vedova sarò io daddovero,</l>
     <l n="714">poi che da te dipartir mi conviene,</l>
     <l n="715">cuor del mio corpo, e 'l vestimento nero</l>
     <l n="716">ver testimonio fia delle mie pene.</l>
     <l n="717">Oimè lassa, che duro pensiero</l>
     <l n="718">è quello in che la partenza mi tiene!</l>
     <l n="719">Oh me, come potrò io sofferire,</l>
     <l n="720">Troiol, vedermi da te dipartire?</l>
    </lg>
    <lg n="91">
     <l n="721">Come potrò io sanza anima stare?</l>
     <l n="722">Ella si rimarrà qui per lo certo</l>
     <l n="723">col nostro amore e teco a lamentare</l>
     <l n="724">il partir doloroso, che per merto</l>
     <l n="725">di tanto buon amor ci convien fare.</l>
     <l n="726">Oh me, Troiol mio, or fia el sofferto</l>
     <l n="727">da te vedermi gir? Ché non t'ingegni,</l>
     <l n="728">per amore o per forza mi ritegni?</l>
    </lg>
    <lg n="92">
     <l n="729">Io me n'andrò, né so se fia giammai</l>
     <l n="730">ch'io ti riveggia, dolce mio amore,</l>
     <l n="731">ma tu che tanto m'ami, che farai?</l>
     <l n="732">deh, potrai tu sostenere il dolore?</l>
     <l n="733">Io già nol sosterrò, io so che guai</l>
     <l n="734">soverchi mi faran crepare il core.</l>
     <l n="735">Deh, or fosse pur tosto, perché poscia</l>
     <l n="736">io sarei fuor di questa grave angoscia.</l>
    </lg>
    <lg n="93">
     <l n="737">O padre mio, iniquo e disleale</l>
     <l n="738">alla patria tua, sia tristo il punto</l>
     <l n="739">che nel petto ti venne sì gran male</l>
     <l n="740">qual fu volere a' Greci esser congiunto,</l>
     <l n="741">e li Troian lasciar! Nell'infernale</l>
     <l n="742">valle fostù, volesse Dio, defunto,</l>
     <l n="743">iniquo vecchio, che negli ultimi anni</l>
     <l n="744">della tua vita, hai fatti tali inganni!</l>
    </lg>
    <lg n="94">
     <l n="745">Oimè lassa, trista e dolorosa,</l>
     <l n="746">ch'a me convien portar la penitenza</l>
     <l n="747">del tuo peccato! Cotanto noiosa</l>
     <l n="748">vita non meritai per mia fallenza.</l>
     <l n="749">O verità del ciel, luce pietosa,</l>
     <l n="750">come sofferi tu cotal sentenza,</l>
     <l n="751">ch'un pecchi ed altro pianga, com'io faccio,</l>
     <l n="752">che non peccai e di dolor mi sfaccio? —</l>
    </lg>
    <lg n="95">
     <l n="753">Chi potrebbe giammai narrare appieno</l>
     <l n="754">ciò che Criseida nel pianto dicea?</l>
     <l n="755">Certo non io, ch'al fatto il dir vien meno,</l>
     <l n="756">tant'era la sua noia cruda e rea.</l>
     <l n="757">Ma mentre tai lamenti si facieno</l>
     <l n="758">Pandaro venne, a cui non si tenea</l>
     <l n="759">uscio giammai, e 'n camera sen gio</l>
     <l n="760">là dov'ella faceva il pianto rio.</l>
    </lg>
    <lg n="96">
     <l n="761">El vide lei 'n sul letto avviluppata</l>
     <l n="762">ne' singhiozzi del pianto e ne' sospiri,</l>
     <l n="763">e 'l petto tutto e la faccia bagnata</l>
     <l n="764">di lagrime le vide, e due disiri</l>
     <l n="765">di pianger gli occhi suoi, e scapigliata,</l>
     <l n="766">dar vero segno degli aspri martiri.</l>
     <l n="767">La qual come lui vide, fra le braccia</l>
     <l n="768">per vergogna nascose la sua faccia.</l>
    </lg>
    <lg n="97">
     <l n="769">— Crudele il punto cominciò a dire</l>
     <l n="770">Pandar — fu quel nel qual io mi levai,</l>
     <l n="771">che dovunque oggi vo, doglia sentire,</l>
     <l n="772">tormenti, pianti, angosce ed alti guai,</l>
     <l n="773">sospiri, noia ed amaro languire</l>
     <l n="774">mi par per tutto. O Giove che farai?</l>
     <l n="775">Io credo che del ciel lagrime versi,</l>
     <l n="776">tanto ti son li nostri fatti avversi.</l>
    </lg>
    <lg n="98">
     <l n="777">E tu, o sconsolata mia sorella,</l>
     <l n="778">che credi far? Cre' tu cozzar co' fati?</l>
     <l n="779">Perché disfai la tua persona bella</l>
     <l n="780">con pianti sì crudeli e smisurati?</l>
     <l n="781">Levati su e volgiti e favella,</l>
     <l n="782">leva alto il viso, e gli occhi sconsolati</l>
     <l n="783">rasciuga alquanto, ed odi quel ch'io dico</l>
     <l n="784">a te mandato dal tuo dolce amico. —</l>
    </lg>
    <lg n="99">
     <l n="785">Voltossi allor Criseida, faccendo</l>
     <l n="786">un pianto tal che dir non si poria,</l>
     <l n="787">e rimirava Pandaro dicendo:</l>
     <l n="788">— Oh lassa me! che vuol l'anima mia,</l>
     <l n="789">la qual convienmi abbandonar piangendo,</l>
     <l n="790">né so se mai ch'io mel riveggia fia?</l>
     <l n="791">Vuol ei sospiri, o pianti o che domanda?</l>
     <l n="792">Io n'ho assai s'egli per questi manda. —</l>
    </lg>
    <lg n="100">
     <l n="793">Ell'era tale a riguardar nel viso</l>
     <l n="794">quale è colei ch'alla fossa è portata,</l>
     <l n="795">e la sua faccia fatta in paradiso,</l>
     <l n="796">tututta si vedeva trasmutata;</l>
     <l n="797">la sua vaghezza e 'l piacevole riso</l>
     <l n="798">fuggendosi, l'aveano abbandonata</l>
     <l n="799">e 'ntorno agli occhi un purpureo giro</l>
     <l n="800">dava vero segnal del suo martiro.</l>
    </lg>
    <lg n="101">
     <l n="801">Il che vedendo Pandaro, ch'avea</l>
     <l n="802">con Troiol pianto il giorno lungamente,</l>
     <l n="803">le lacrime dolenti non potea</l>
     <l n="804">tener, ma cominciò similemente,</l>
     <l n="805">lasciando star quel che parlar volea,</l>
     <l n="806">a pianger con costei dogliosamente;</l>
     <l n="807">ma poi ch'ebber ciò fatto insieme alquanto</l>
     <l n="808">temperò prima Pandaro il suo pianto.</l>
    </lg>
    <lg n="102">
     <l n="809">E disse: — Donna, io credo c'hai udito,</l>
     <l n="810">ma ne son certo, come se' richesta</l>
     <l n="811">dal padre tuo, e preso è il partito</l>
     <l n="812">di renderti dal re; sì che per questa</l>
     <l n="813">semmana ten dei gir, s'ho 'l ver sentito;</l>
     <l n="814">e quanto questo sia cosa molesta</l>
     <l n="815">a Troiolo, appien non si poria dire,</l>
     <l n="816">il qual del tutto in duol ne vuol morire.</l>
    </lg>
    <lg n="103">
     <l n="817">Ed abbiam tanto pianto oggi egli ed io,</l>
     <l n="818">ch'è maraviglia donde egli è venuto;</l>
     <l n="819">ora alla fine, pel consiglio mio,</l>
     <l n="820">alquanto s'è di pianger ritenuto,</l>
     <l n="821">e par che d'esser teco abbia disio;</l>
     <l n="822">per ch'io a dir, sì come gli è piaciuto,</l>
     <l n="823">tel son venuto, pria che vi partiate,</l>
     <l n="824">acciò ch'insieme alquanto vi sfoghiate. —</l>
    </lg>
    <lg n="104">
     <l n="825">Grande è — disse Criseida — il mio dolore,</l>
     <l n="826">come di quella che più di sé l'ama,</l>
     <l n="827">ma il suo m'è di gran lunga maggiore,</l>
     <l n="828">udendo che per me la morte brama;</l>
     <l n="829">or s'aprirà, s'aprir si dee mai core</l>
     <l n="830">per fiera doglia, il mio; ora si sfama</l>
     <l n="831">la nemica Fortuna in sui miei danni,</l>
     <l n="832">ora conosco i suoi occulti inganni.</l>
    </lg>
    <lg n="105">
     <l n="833">Grave m'è la partenza, Iddio il vede,</l>
     <l n="834">ma più m'è di veder Troiolo afflitto,</l>
     <l n="835">e incomportabil molto, per mia fede,</l>
     <l n="836">tanto ch'io, ne morrò sanza rispitto.</l>
     <l n="837">E morir vo' sanza sperar mercede,</l>
     <l n="838">poi che 'l mio Troiol veggio sì trafitto.</l>
     <l n="839">Di' che quan' vuol venir, questo mi fia</l>
     <l n="840">sommo conforto nell'angoscia mia. —</l>
    </lg>
    <lg n="106">
     <l n="841">E questo detto, ricadde supina,</l>
     <l n="842">poi 'n sulle braccia ricominciò 'l pianto.</l>
     <l n="843">A cui Pandaro disse: — Oh me, meschina,</l>
     <l n="844">or che farai? Non prenderai alquanto</l>
     <l n="845">di conforto, pensando che vicina</l>
     <l n="846">sia l'ora già che quel ch'ami cotanto</l>
     <l n="847">ti sarà 'n braccio? Leva su, racconcia</l>
     <l n="848">te, ch'esso non ti trovi così sconcia.</l>
    </lg>
    <lg n="107">
     <l n="849">Se el sapesse che così facessi,</l>
     <l n="850">esso s'uccideria, né il potrebbe</l>
     <l n="851">ritenernel nessuno; e s'io credessi</l>
     <l n="852">che così stessi, el non ci metterebbe,</l>
     <l n="853">credimi, il piè, se io far lo potessi,</l>
     <l n="854">ch'io so che vita ne gli seguirebbe.</l>
     <l n="855">Però levati su, rifatti tale</l>
     <l n="856">che tu alleggi e non creschi il suo male. —</l>
    </lg>
    <lg n="108">
     <l n="857">— Va — Criseida disse — io t'imprometto,</l>
     <l n="858">Pandaro mio, ch'io me ne sforzeraggio.</l>
     <l n="859">Come partito ti sarai, dal letto</l>
     <l n="860">sanza indugio niun mi leveraggio,</l>
     <l n="861">ed il mio male e 'l perduto diletto</l>
     <l n="862">tutto nel cor serrato mi terraggio.</l>
     <l n="863">Fa pur ch'el vegna e vegna al modo usato,</l>
     <l n="864">che troverà qual suol l'uscio appoggiato. —</l>
    </lg>
    <lg n="109">
     <l n="865">Ritrovò Pandar Troiolo pensoso,</l>
     <l n="866">e sì forte nel viso sbigottito,</l>
     <l n="867">che per pietà ne divenne doglioso,</l>
     <l n="868">ver lui dicendo: — Or se' tu sì 'nvilito</l>
     <l n="869">come tu mostri, giovin valoroso?</l>
     <l n="870">Ancor non s'è da te 'l tuo ben partito;</l>
     <l n="871">perché ancor cotanto ti sconforti</l>
     <l n="872">che gli occhi in testa ti paion già morti?</l>
    </lg>
    <lg n="110">
     <l n="873">Tu se' vivuto assai sanza costei,</l>
     <l n="874">non ti dà 'l cuor poter vivere ancora?</l>
     <l n="875">Nascesti tu al mondo pur per lei?</l>
     <l n="876">Dimostrati uomo alquanto e ti rincora,</l>
     <l n="877">caccia questi dolori e questi omei</l>
     <l n="878">almeno in parte; io non fe', poi dimora</l>
     <l n="879">in altro luogo se non qui con teco,</l>
     <l n="880">ch'io le parlai e fui gran pezza seco.</l>
    </lg>
    <lg n="111">
     <l n="881">E per quel che mi paia, tu non senti</l>
     <l n="882">la metà noia che la dolente face,</l>
     <l n="883">e' suoi sospiri son tanto cocenti,</l>
     <l n="884">e sì questa partenza le dispiace,</l>
     <l n="885">che trapassano i tuoi per ognun venti.</l>
     <l n="886">Dunque con teco datti alquanto pace,</l>
     <l n="887">ch'almen puoi tu, in questo caso amaro,</l>
     <l n="888">conoscer quanto tu a lei se' caro.</l>
    </lg>
    <lg n="112">
     <l n="889">I' ho con esso lei testé composto</l>
     <l n="890">che tu ad essa ne vadi, e stasera</l>
     <l n="891">sarai con seco, e quel c'hai già disposto</l>
     <l n="892">le mostrerai per più bella maniera</l>
     <l n="893">che tu potrai; tu t'avvedrai ben tosto</l>
     <l n="894">quel ch'a grado le fia con mente intera:</l>
     <l n="895">forse che troverete modi i quali</l>
     <l n="896">fien grandi alleggiamenti a' vostri mali. —</l>
    </lg>
    <lg n="113">
     <l n="897">A cui rispose Troiol sospirando:</l>
     <l n="898">— Tu parli bene, ed io così vo' fare. —</l>
     <l n="899">Ed altre cose assai disse, ma quando</l>
     <l n="900">tempo gli parve di dovere andare,</l>
     <l n="901">Pandaro sopra ciò lasciò pensando,</l>
     <l n="902">ed el sen gì, e mille anni gli pare</l>
     <l n="903">d'essere in braccio al suo caro conforto,</l>
     <l n="904">il qual fortuna poi gli tolse a torto.</l>
    </lg>
    <lg n="114">
     <l n="905">Criseida, quando ora e tempo fue,</l>
     <l n="906">com' era usata, con un torchio acceso</l>
     <l n="907">sen venne a lui, e nelle braccia sue</l>
     <l n="908">il ricevette, ed esso lei, compreso</l>
     <l n="909">da grieve doglia, e mutoli amendue</l>
     <l n="910">nasconder non potero il core offeso;</l>
     <l n="911">ma abbracciati sanza farsi motto</l>
     <l n="912">incominciaro un gran pianto e dirotto.</l>
    </lg>
    <lg n="115">
     <l n="913">E forte insieme amendue si stringieno</l>
     <l n="914">di lagrime bagnati tutti quanti,</l>
     <l n="915">e volendo parlarsi non potieno,</l>
     <l n="916">sì gl'impedivan gli angosciosi pianti</l>
     <l n="917">e' singhiozzi e' sospiri, e nondimeno</l>
     <l n="918">si basciavan talvolta, e le cascanti</l>
     <l n="919">lagrime si bevean, sanza aver cura</l>
     <l n="920">ch'amare fossero oltre lor natura.</l>
    </lg>
    <lg n="116">
     <l n="921">Ma poscia che gli spiriti affannati</l>
     <l n="922">per l'angoscia del pianto e de' sospiri,</l>
     <l n="923">furon nelli lor luoghi ritornati</l>
     <l n="924">per l'allentar de' noiosi martiri,</l>
     <l n="925">Criseida, ver Troiolo levati</l>
     <l n="926">gli occhi dolenti per gli aspri disiri,</l>
     <l n="927">con rotta voce disse: — O signor mio,</l>
     <l n="928">chi mi ti toglie, e dove ne vo io? —</l>
    </lg>
    <lg n="117">
     <l n="929">Poi gli ricadde col viso in sul petto</l>
     <l n="930">venendo meno, e le forze partirsi,</l>
     <l n="931">da tanta doglia fu il cor ristretto,</l>
     <l n="932">ed ingegnossi l'alma di fuggirsi;</l>
     <l n="933">e Troiolo guardando nel suo aspetto,</l>
     <l n="934">e lei chiamando e non sentendo udirsi,</l>
     <l n="935">e gli occhi suoi velati e lei cascante,</l>
     <l n="936">che morta fosse gli porser sembiante.</l>
    </lg>
    <lg n="118">
     <l n="937">Il che vedendo Troiolo, angoscioso</l>
     <l n="938">di doppia doglia, la pose a giacere,</l>
     <l n="939">spesso basciando il viso lagrimoso,</l>
     <l n="940">cercando se potesse in lei vedere</l>
     <l n="941">alcun segno di vita, e doloroso</l>
     <l n="942">ogni parte tentava, ed al parere</l>
     <l n="943">di lui, di vita così sconsolata</l>
     <l n="944">dicea piangendo ch'era trapassata.</l>
    </lg>
    <lg n="119">
     <l n="945">Ell'era fredda e sanza sentimento</l>
     <l n="946">alcun, per quel che Troiol conoscesse,</l>
     <l n="947">e questo gli parea vero argomento</l>
     <l n="948">che ella i giorni suoi finiti avesse;</l>
     <l n="949">per che, dopo lunghissimo lamento,</l>
     <l n="950">prima che ad altro atto procedesse,</l>
     <l n="951">l'asciugò 'l viso e 'l corpo suo compose,</l>
     <l n="952">come si soglion far le morte cose.</l>
    </lg>
    <lg n="120">
     <l n="953">E fatto questo, con animo forte</l>
     <l n="954">la propria spada del fodero trasse,</l>
     <l n="955">tutto disposto di prender la morte,</l>
     <l n="956">acciocché il suo spirto seguitasse</l>
     <l n="957">quel della donna con sì trista sorte,</l>
     <l n="958">e nell'inferno con lei abitasse,</l>
     <l n="959">poi che aspra fortuna e duro amore</l>
     <l n="960">di questa vita lui cacciava fore.</l>
    </lg>
    <lg n="121">
     <l n="961">Ma prima disse, acceso d'alto sdegno:</l>
     <l n="962">— O crudel Giove, e tu Fortuna ria,</l>
     <l n="963">a quel che voi volete, ecco ch'io vegno;</l>
     <l n="964">tolta m'avete Criseida mia,</l>
     <l n="965">la qual credetti che con altro ingegno</l>
     <l n="966">tor mi doveste, e dove ella si sia</l>
     <l n="967">ora non so, ma 'l corpo suo qui morto</l>
     <l n="968">veggio da voi a grandissimo torto.</l>
    </lg>
    <lg n="122">
     <l n="969">Ed io lascerò 'l mondo, e seguiraggio</l>
     <l n="970">con lo spirito lei poi ch'el vi piace;</l>
     <l n="971">forse di là miglior fortuna avraggio,</l>
     <l n="972">con lei avendo de' miei disir pace,</l>
     <l n="973">se di là s'ama, sì come io aggio</l>
     <l n="974">udito alcuna volta vi si face;</l>
     <l n="975">poi che vedermi in vita non volete,</l>
     <l n="976">l'anima mia almen con lei ponete.</l>
    </lg>
    <lg n="123">
     <l n="977">E tu città la qual io lascio in guerra,</l>
     <l n="978">e tu Priamo, e voi cari fratelli,</l>
     <l n="979">fate con Dio, ch'io me ne vo sotterra,</l>
     <l n="980">di Criseida dietro agli occhi belli;</l>
     <l n="981">e tu per cui tanto dolor mi serra</l>
     <l n="982">e che dal corpo l'anima divelli,</l>
     <l n="983">ricevimi, Criseida — volea dire,</l>
     <l n="984">già con la spada al petto per morire,</l>
    </lg>
    <lg n="124">
     <l n="985">quand'ella, risentendosi, un sospiro</l>
     <l n="986">grandissimo gittò, Troiol chiamando.</l>
     <l n="987">A cui el disse: — Dolce mio disiro,</l>
     <l n="988">or vivi tu ancora? — E lagrimando,</l>
     <l n="989">in braccio la riprese, e 'l suo martiro,</l>
     <l n="990">come potea, con parole alleggiando,</l>
     <l n="991">la confortò, e l'anima smarrita</l>
     <l n="992">tornò al core onde s'era fuggita.</l>
    </lg>
    <lg n="125">
     <l n="993">E stata alquanto tutta alienata,</l>
     <l n="994">si tacque; e poscia la spada veggendo,</l>
     <l n="995">cominciò: — Quella perché fu tirata</l>
     <l n="996">del foder fuori? — A cui Troiol, piangendo,</l>
     <l n="997">narrò qual fosse la sua vita stata.</l>
     <l n="998">Ond'ella disse: — Che è ciò ch'io 'ntendo?</l>
     <l n="999">Dunque, s'io fossi stata più un poco,</l>
     <l n="1000">ti sarestù ucciso in questo loco?</l>
    </lg>
    <lg n="126">
     <l n="1001">Oh me, dolente a me, che m'hai tu detto?</l>
     <l n="1002">Io non sarei in vita stata mai</l>
     <l n="1003">di dietro a te, ma per lo tristo petto</l>
     <l n="1004">fitta l'avrei. Or noi abbiamo assai</l>
     <l n="1005">a lodar Dio; per ora andiamo a letto,</l>
     <l n="1006">quivi ragionerem de' nostri guai;</l>
     <l n="1007">s'io considero il torchio consumato,</l>
     <l n="1008">el n'è di notte già gran pezzo andato. —</l>
    </lg>
    <lg n="127">
     <l n="1009">Come altra volta gli stretti abbracciari</l>
     <l n="1010">erano stati, così furono ora,</l>
     <l n="1011">ma questi fur più di lagrime amari,</l>
     <l n="1012">che stati fosser di dolcezza ancora</l>
     <l n="1013">piacevoli, ed i tristi ragionari</l>
     <l n="1014">fra loro incominciar sanza dimora.</l>
     <l n="1015">E cominciò Criseida: Dolce amico,</l>
     <l n="1016">ascolta bene attento quel ch'io dico.</l>
    </lg>
    <lg n="128">
     <l n="1017">Poscia ch'io seppi la trista novella</l>
     <l n="1018">del traditor del mio padre malvagio,</l>
     <l n="1019">se Dio mi guardi la tua faccia bella,</l>
     <l n="1020">nulla giammai sentì tanto disagio</l>
     <l n="1021">quant'io ho poi sentito, come quella</l>
     <l n="1022">ch'oro non curo, città né palagio,</l>
     <l n="1023">ma sol di dimorar sempre con teco</l>
     <l n="1024">in festa ed in piacere, e tu con meco.</l>
    </lg>
    <lg n="129">
     <l n="1025">E voleami del tutto disperare,</l>
     <l n="1026">non credendo giammai più rivederti,</l>
     <l n="1027">ma poi che tu la mia anima errare</l>
     <l n="1028">vedesti, e ritornar di nuovo, certi</l>
     <l n="1029">pensier mi sento per la mente andare</l>
     <l n="1030">utili forse, i quali vo' ch'aperti</l>
     <l n="1031">prima ti sien che noi più ci dogliamo,</l>
     <l n="1032">ché, forse, sperar bene ancor possiamo.</l>
    </lg>
    <lg n="130">
     <l n="1033">Tu vedi che mio padre mi richiede,</l>
     <l n="1034">al qual di girne non ubbidirei</l>
     <l n="1035">se 'l re non mi stringesse, la cui fede</l>
     <l n="1036">convien si servi, come saper dei.</l>
     <l n="1037">Per che andar men convien con Diomede,</l>
     <l n="1038">ch'è stato trattator de' patti rei,</l>
     <l n="1039">qualora tornerà: volesse Iddio</l>
     <l n="1040">né el tornasse mai né tempo rio.</l>
    </lg>
    <lg n="131">
     <l n="1041">E sai che qui è ogni mio parente</l>
     <l n="1042">fuor che mio padre, e ciascuna mia cosa</l>
     <l n="1043">ancora ci rimane, e s'alla mente</l>
     <l n="1044">mi torna ben, di questa perigliosa</l>
     <l n="1045">guerra si tratta continuamente</l>
     <l n="1046">pace tra voi e' Greci, e se la sposa</l>
     <l n="1047">si rende a Menelao, credo l'avrete,</l>
     <l n="1048">ed io so già che voi presso vi sete.</l>
    </lg>
    <lg n="132">
     <l n="1049">Qui mi ritornerò se voi la fate,</l>
     <l n="1050">però ch'altrove non ho dove gire;</l>
     <l n="1051">e se per avventura la lasciate,</l>
     <l n="1052">nel tempo delle triegue di venire</l>
     <l n="1053">ci avrò cagione, e così fatte andate</l>
     <l n="1054">sai che non s'usa alle donne disdire;</l>
     <l n="1055">e' miei parenti mi ci vederanno</l>
     <l n="1056">di buona voglia e mi c'inviteranno.</l>
    </lg>
    <lg n="133">
     <l n="1057">Allor potremo alcun sollazzo avere,</l>
     <l n="1058">come che l'aspettar sia grave noia;</l>
     <l n="1059">ma conviensi apparare a sostenere</l>
     <l n="1060">della fatica chi vuol che la gioia</l>
     <l n="1061">gli venga poscia con maggior piacere;</l>
     <l n="1062">io veggio pur che stando noi in Troia,</l>
     <l n="1063">sanza vederci più dì ci conviene</l>
     <l n="1064">talor passar con angosciose pene.</l>
    </lg>
    <lg n="134">
     <l n="1065">Ed oltre a questo, maggiore speranza,</l>
     <l n="1066">o pace o no, mi nasce del tornarci:</l>
     <l n="1067">mio padre ha ora questa disianza,</l>
     <l n="1068">e forse avvisa ch'io non possa starci,</l>
     <l n="1069">per lo suo fallo, sanza dubitanza</l>
     <l n="1070">o di forza o di biasimo acquistarci;</l>
     <l n="1071">come saprà ch'io ci sia onorata,</l>
     <l n="1072">non curerà della mia ritornata.</l>
    </lg>
    <lg n="135">
     <l n="1073">Ed a che far tra' Greci mi terrebbe,</l>
     <l n="1074">che, come vedi, son sempre nell'armi?</l>
     <l n="1075">E s'el non mi tien ivi, ove potrebbe</l>
     <l n="1076">in altra parte io nol veggio mandarmi,</l>
     <l n="1077">e s'el potesse, credo nol farebbe,</l>
     <l n="1078">però ch'a' Greci non vorria fidarmi.</l>
     <l n="1079">Qui dunque mi rimandi è opportuno,</l>
     <l n="1080">né ben ci veggio contrario alcuno.</l>
    </lg>
    <lg n="136">
     <l n="1081">Egli è, come tu sai, vecchio ed avaro,</l>
     <l n="1082">e qui ha ciò che el può fare o dire:</l>
     <l n="1083">il che io gli dirò, se el l'ha caro,</l>
     <l n="1084">per lo miglior mi ci facci reddire,</l>
     <l n="1085">mostrandogli com'io possa riparo,</l>
     <l n="1086">ad ogni caso che sopravvenire</l>
     <l n="1087">potesse, porre, ed el per avarizia</l>
     <l n="1088">della mia ritornata avrà letizia. —</l>
    </lg>
    <lg n="137">
     <l n="1089">Troiolo attento la donna ascoltava,</l>
     <l n="1090">ed il dir suo gli toccava la mente,</l>
     <l n="1091">e quasi verisimil gli sembrava</l>
     <l n="1092">dover ciò che diceva certamente</l>
     <l n="1093">esser così, ma perché molto amava,</l>
     <l n="1094">pur fede vi prestava lentamente;</l>
     <l n="1095">ma alla fin, come vago che fosse,</l>
     <l n="1096">seco cercando, a crederlo si mosse.</l>
    </lg>
    <lg n="138">
     <l n="1097">Laonde parte della grieve doglia</l>
     <l n="1098">da lor partissi, e ritornò speranza,</l>
     <l n="1099">e divenuti poi di men ria voglia,</l>
     <l n="1100">ricominciaron l'amorosa usanza;</l>
     <l n="1101">e sì come augel di foglia in foglia</l>
     <l n="1102">nel nuovo tempo prende dilettanza</l>
     <l n="1103">del canto suo, così facean costoro,</l>
     <l n="1104">di molte cose parlando fra loro.</l>
    </lg>
    <lg n="139">
     <l n="1105">Ma non potendo a Troiolo passare</l>
     <l n="1106">del cuor, che questa partir si dovea,</l>
     <l n="1107">incominciò in tal guisa a parlare:</l>
     <l n="1108">— O Criseida mia, più ch'altra dea</l>
     <l n="1109">amata assai, e più da onorare</l>
     <l n="1110">da me che dianzi uccider mi volea</l>
     <l n="1111">credendo morta te, che vita credi</l>
     <l n="1112">che sia la mia, se tosto tu non riedi?</l>
    </lg>
    <lg n="140">
     <l n="1113">Vivi sicura come del morire</l>
     <l n="1114">che io m'ucciderei, se tu penassi</l>
     <l n="1115">niente troppo di qui rivenire;</l>
     <l n="1116">né veggio bene ancor com'io mi passi</l>
     <l n="1117">sanza doglioso ed amaro languire,</l>
     <l n="1118">sentendot'io altrove; e dubbio fassi</l>
     <l n="1119">novello in me, che el non ti ritegna</l>
     <l n="1120">Calcàs, e quel che parli non avvegna.</l>
    </lg>
    <lg n="141">
     <l n="1121">Non so se pace fra noi si fia mai,</l>
     <l n="1122">ma pace o no, appena che tornarci</l>
     <l n="1123">credo che Calcàs ci voglia giammai,</l>
     <l n="1124">perché non crederia potere starci</l>
     <l n="1125">sanza infamia del fallo che assai</l>
     <l n="1126">fu, se in ciò non vogliamo ingannarci;</l>
     <l n="1127">e se con tanta istanza ti richiede,</l>
     <l n="1128">ch'el ti rimandi appena vi do fede.</l>
    </lg>
    <lg n="142">
     <l n="1129">El ti darà in fra' Greci marito,</l>
     <l n="1130">e mostreratti che stare assediata</l>
     <l n="1131">è dubbio di venire a reo partito;</l>
     <l n="1132">lusingheratti, e farà ch'onorata</l>
     <l n="1133">sarai da' Greci, ed el v'è riverito,</l>
     <l n="1134">sì com'io 'ntendo, e molto v'è pregiata</l>
     <l n="1135">la sua virtù; per che, non sanza noia,</l>
     <l n="1136">temo che tu giammai non torni in Troia.</l>
    </lg>
    <lg n="143">
     <l n="1137">E questo m'è a pensar tanto grave,</l>
     <l n="1138">che dir nol ti poria, anima bella</l>
     <l n="1139">e tu sola hai nelle tue man la chiave</l>
     <l n="1140">della mia vita e della morte, e quella</l>
     <l n="1141">so che la puoi e misera e soave</l>
     <l n="1142">come ti piace, fare, o chiara stella</l>
     <l n="1143">per cui io vado a grazioso porto;</l>
     <l n="1144">se tu mi lasci, pensa ch'io son morto.</l>
    </lg>
    <lg n="144">
     <l n="1145">Dunque, per Dio, troviam modo e cagione</l>
     <l n="1146">che tu non vadi, se trovar si puote:</l>
     <l n="1147">andiamcene in un'altra regione,</l>
     <l n="1148">né ci curiam se le promesse vote</l>
     <l n="1149">vengon del re, se la sua offensione</l>
     <l n="1150">fuggir possiamo; e' son di qui remote</l>
     <l n="1151">genti che volentieri ci vedranno,</l>
     <l n="1152">e per signori ancor sempre n'avranno.</l>
    </lg>
    <lg n="145">
     <l n="1153">Fuggiamci, dunque, quinci occultamente,</l>
     <l n="1154">e là n'andiamo insieme tu ed io,</l>
     <l n="1155">e quel che noi abbiam di rimanente</l>
     <l n="1156">nel mondo a viver, cuor del corpo mio,</l>
     <l n="1157">viviamlo con diletto insiememente.</l>
     <l n="1158">Questo vorrei, e questo ho in disio,</l>
     <l n="1159">s'el ti paresse, e questo è più sicuro,</l>
     <l n="1160">ed ogni altro partito mi par duro. —</l>
    </lg>
    <lg n="146">
     <l n="1161">Criseida sospirando gli rispose:</l>
     <l n="1162">— Caro mio bene e del mio cor diletto,</l>
     <l n="1163">tutte potrebbon esser quelle cose,</l>
     <l n="1164">ed ancor più, nella forma c'hai detto;</l>
     <l n="1165">ma io ti giuro per quelle amorose</l>
     <l n="1166">saette che per te m'entrar nel petto,</l>
     <l n="1167">comandamenti, lusinghe o marito,</l>
     <l n="1168">non torceran da te mai l'appetito.</l>
    </lg>
    <lg n="147">
     <l n="1169">Ma ciò che d'andar via tu ragionavi,</l>
     <l n="1170">non è savio consiglio al mio parere:</l>
     <l n="1171">pensar si deon questi tempi gravi,</l>
     <l n="1172">e di te e de' tuoi ti dee calere.</l>
     <l n="1173">Se n'andassimo via, come parlavi,</l>
     <l n="1174">tre cose ree ne potresti vedere:</l>
     <l n="1175">l'una verrebbe della rotta fede,</l>
     <l n="1176">che porta più di mal ch'altri non crede.</l>
    </lg>
    <lg n="148">
     <l n="1177">E ciò sarebbe de' tuoi il periglio,</l>
     <l n="1178">che sé per una femmina lasciati</l>
     <l n="1179">vedendo fuor d'aiuto e di consiglio,</l>
     <l n="1180">darian paura agli altri degli agguati;</l>
     <l n="1181">e se io ben con meco m'assottiglio,</l>
     <l n="1182">voi ne sareste molto biasimati,</l>
     <l n="1183">né vi saria il ver giammai creduto</l>
     <l n="1184">da chi avesse sol questo veduto.</l>
    </lg>
    <lg n="149">
     <l n="1185">E se tempo niuno fede o leanza</l>
     <l n="1186">richiede, quel della guerra par esso,</l>
     <l n="1187">perciocché nullo ha tanto di possanza,</l>
     <l n="1188">che guari possa per sé solo stesso;</l>
     <l n="1189">aggiungonvisi molti ad isperanza</l>
     <l n="1190">che quel che metton per altrui sia messo</l>
     <l n="1191">per lor, che sé 'n aver ed in persona</l>
     <l n="1192">mettono, e 'n ciò sperando s'abbandona.</l>
    </lg>
    <lg n="150">
     <l n="1193">D'altra parte, che pensi tra le genti</l>
     <l n="1194">della partita tua si ragionasse?</l>
     <l n="1195">E' non dirien ch'Amor co' suoi ferventi</l>
     <l n="1196">dardi a cotal partito ti recasse,</l>
     <l n="1197">ma paura e viltà: dunque ritienti</l>
     <l n="1198">da tal pensier se mai nel cor t'entrasse,</l>
     <l n="1199">se el t'è punto la tua fama cara,</l>
     <l n="1200">che del valor tuo suona tanto chiara.</l>
    </lg>
    <lg n="151">
     <l n="1201">Appresso pensa la mia onestate</l>
     <l n="1202">e la mia castità, somme tenute</l>
     <l n="1203">di quanta infamia sarien maculate,</l>
     <l n="1204">anzi del tutto disfatte e perdute</l>
     <l n="1205">sarieno in me, né giammai rilevate</l>
     <l n="1206">per iscusa sarieno, o per virtute</l>
     <l n="1207">ch'io potessi operar che ch'io facessi,</l>
     <l n="1208">se anni centomila in vita stessi.</l>
    </lg>
    <lg n="152">
     <l n="1209">Ed oltre a questo vo' che tu riguardi</l>
     <l n="1210">a ciò che quasi d'ogni cosa avviene:</l>
     <l n="1211">non è cosa sì vil, pur ben si guardi,</l>
     <l n="1212">che non si faccia disiar con pene,</l>
     <l n="1213">e quanto tu più di possederla ardi,</l>
     <l n="1214">più tosto abbominio nel cor ti viene,</l>
     <l n="1215">se larga potestate di vederla</l>
     <l n="1216">fatta ti fia, ed ancor di tenerla.</l>
    </lg>
    <lg n="153">
     <l n="1217">Il nostro amor che cotanto ti piace,</l>
     <l n="1218">è per ch'el ti convien furtivamente</l>
     <l n="1219">e di rado venire a questa pace;</l>
     <l n="1220">ma se tu m'averai liberamente,</l>
     <l n="1221">tosto si spegnerà l'ardente face</l>
     <l n="1222">che or t'accende, e me similemente;</l>
     <l n="1223">per che, se 'l nostro amor vogliam che duri,</l>
     <l n="1224">com'or facciam, convien sempre si furi.</l>
    </lg>
    <lg n="154">
     <l n="1225">Dunque prendi conforto, e la Fortuna</l>
     <l n="1226">col dare il dosso vinci e rendi stanca;</l>
     <l n="1227">non soggiacette a lei giammai nessuna</l>
     <l n="1228">persona in cui trovasse anima franca.</l>
     <l n="1229">Seguiamo il corso suo, fingiti alcuna</l>
     <l n="1230">andata in questo mezzo, e 'n quella manca</l>
     <l n="1231">li tuoi sospiri, ch'al decimo giorno,</l>
     <l n="1232">sanza alcun fallo, qui farò ritorno. —</l>
    </lg>
    <lg n="155">
     <l n="1233">— Se tu — disse allor Troiol — ci sarai</l>
     <l n="1234">infra 'l decimo giorno, i' son contento,</l>
     <l n="1235">ma 'n questo mezzo, i miei dolenti guai</l>
     <l n="1236">da cui avranno alcun alleggiamento?</l>
     <l n="1237">Io non posso ora, sì come tu sai,</l>
     <l n="1238">passare un'ora sanza gran tormento</l>
     <l n="1239">s'io non ti veggio; come dieci giorni</l>
     <l n="1240">passar potrò infin che tu ritorni?</l>
    </lg>
    <lg n="156">
     <l n="1241">Deh, per Dio, trova modo a rimanere,</l>
     <l n="1242">deh, non andar, se tu vedi alcun modo;</l>
     <l n="1243">io ti conosco d'arguto sapere,</l>
     <l n="1244">se bene intendo ciò che da te odo;</l>
     <l n="1245">e se tu m'ami, tu puoi ben vedere</l>
     <l n="1246">che pur di ciò pensar tutto mi rodo,</l>
     <l n="1247">cioè che tu ten vada; veder puoi,</l>
     <l n="1248">se tu ten vai, qual fia mia vita poi. —</l>
    </lg>
    <lg n="157">
     <l n="1249">— Oh me, — disse Criseida — tu m'uccidi,</l>
     <l n="1250">ed oltre al creder tuo malinconia</l>
     <l n="1251">troppa mi dai, e veggio non ti fidi</l>
     <l n="1252">quant'io credea nella promessa mia.</l>
     <l n="1253">Deh, ben mio dolce, perché sì diffidi?</l>
     <l n="1254">Perché a te di te to' la balia?</l>
     <l n="1255">Chi crederia che uomo in arme forte,</l>
     <l n="1256">un aspettar dieci dì non comporte?</l>
    </lg>
    <lg n="158">
     <l n="1257">Io credo di gran lunga sia 'l migliore</l>
     <l n="1258">di prendere il partito ch'io t'ho detto;</l>
     <l n="1259">siene contento, dolce mio signore,</l>
     <l n="1260">e cappiati per certo dentro al petto</l>
     <l n="1261">ch'el me ne piange l'anima nel core</l>
     <l n="1262">d'allontanarmi dal tuo dolce aspetto,</l>
     <l n="1263">forse più che non credi e non ti pensi;</l>
     <l n="1264">ben lo sent'io per tutti quanti i sensi.</l>
    </lg>
    <lg n="159">
     <l n="1265">Lo spender tempo è utile talvolta</l>
     <l n="1266">per tempo guadagnare, anima mia;</l>
     <l n="1267">io non ti son, come tu mostri, tolta</l>
     <l n="1268">perch'io al padre mio renduta sia;</l>
     <l n="1269">né ti cappia nel cuor ch'io sia sì stolta</l>
     <l n="1270">che non sappia trovare e modo e via</l>
     <l n="1271">di ritornare a te, cui io più bramo</l>
     <l n="1272">che la mia vita, e vie più troppo t'amo.</l>
    </lg>
    <lg n="160">
     <l n="1273">Ond'io ti priego, se 'l mio priego vale,</l>
     <l n="1274">e per lo grande amore il qual mi porti,</l>
     <l n="1275">per quel ch'io porto a te ch'è altrettale,</l>
     <l n="1276">che tu di questa andata ti conforti,</l>
     <l n="1277">ché s' tu sapessi quanto mi fa male</l>
     <l n="1278">veder li pianti e li sospiri forti</l>
     <l n="1279">che tu ne gitti, el te ne 'ncrescerebbe,</l>
     <l n="1280">e di farne cotanti ti dorrebbe.</l>
    </lg>
    <lg n="161">
     <l n="1281">Per te in allegrezza ed in disio</l>
     <l n="1282">spero di vivere e di tornar tosto,</l>
     <l n="1283">e trovar modo al tuo diletto e mio.</l>
     <l n="1284">Fa ch'io ti veggia in tal guisa disposto,</l>
     <l n="1285">pria che da te io mi diparta, ch'io</l>
     <l n="1286">non abbia più dolor, che quel che posto</l>
     <l n="1287">m'ha nella mente amor troppo focoso;</l>
     <l n="1288">fallo, ten priego, dolce mio riposo.</l>
    </lg>
    <lg n="162">
     <l n="1289">E priegoti, mentr'io sarò lontana,</l>
     <l n="1290">che prender non ti lasci dal piacere</l>
     <l n="1291">d'alcuna donna, o da vaghezza strana;</l>
     <l n="1292">ché, s'io 'l sapessi, dei per certo avere</l>
     <l n="1293">che io m'ucciderei sì come insana,</l>
     <l n="1294">dolendomi di te ch'oltre al dovere</l>
     <l n="1295">mi lasceresti per altra, che sai</l>
     <l n="1296">che t'amo più ch'uom donna amasse mai. —</l>
    </lg>
    <lg n="163">
     <l n="1297">A quest'ultima parte sospirando</l>
     <l n="1298">rispose Troiol: — S'io far lo volessi</l>
     <l n="1299">ciò che tu ora tocchi sospicando,</l>
     <l n="1300">non so veder com'io giammai potessi,</l>
     <l n="1301">sì m'ha per te ghermito Amore amando;</l>
     <l n="1302">né so veder come in vita si cessi</l>
     <l n="1303">questo amor ch'io ti porto, e la ragione</l>
     <l n="1304">ti spiegherò, ed in brieve sermone.</l>
    </lg>
    <lg n="164">
     <l n="1305">Non mi sospinse ad amarti bellezza,</l>
     <l n="1306">la quale spesso altrui suole irretire;</l>
     <l n="1307">non mi trasse ad amarti gentilezza</l>
     <l n="1308">che suol pigliar de' nobili il disire;</l>
     <l n="1309">non ornamento ancora né ricchezza</l>
     <l n="1310">mi fé per te amor nel cor sentire;</l>
     <l n="1311">delle quai tutte sei più copiosa,</l>
     <l n="1312">che altra fosse mai donna amorosa;</l>
    </lg>
    <lg n="165">
     <l n="1313">ma gli atti tuoi altieri e signorili,</l>
     <l n="1314">il valore e 'l parlar cavalleresco,</l>
     <l n="1315">i tuoi costumi più ch'altra gentili,</l>
     <l n="1316">ed il vezzoso tuo sdegno donnesco,</l>
     <l n="1317">per lo quale apparien d'esserti vili</l>
     <l n="1318">ogni appetito ed oprar popolesco,</l>
     <l n="1319">qual tu mi sei, o donna mia possente,</l>
     <l n="1320">con amor mi ti miser nella mente.</l>
    </lg>
    <lg n="166">
     <l n="1321">E queste cose non posson tor gli anni</l>
     <l n="1322">con mobile fortuna, laond'io,</l>
     <l n="1323">con più angoscia e con maggiori affanni,</l>
     <l n="1324">sempre d'averti spero nel disio.</l>
     <l n="1325">Oimè lasso, qual fia de' miei danni</l>
     <l n="1326">ristoro, se ten vai, dolce amor mio?</l>
     <l n="1327">Certo nessun, se non la morte omai,</l>
     <l n="1328">questa fia sola fine de' miei guai. —</l>
    </lg>
    <lg n="167">
     <l n="1329">Poscia ch'essi ebber molto ragionato</l>
     <l n="1330">e pianto insieme, perché s'appressava</l>
     <l n="1331">già l'aurora, quello hanno lasciato,</l>
     <l n="1332">e strettamente l'un l'altro abbracciava.</l>
     <l n="1333">Ma poi che' galli molto ebber cantato,</l>
     <l n="1334">dopo ben mille basci si levava</l>
     <l n="1335">ciascun, l'un l'altro sé raccomandando</l>
     <l n="1336">e così dipartirsi lagrimando.</l>
    </lg>
   </lg>
  </body>
 </text>
</TEI>