<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 39**</title>
    <author>Giovanni Boccaccio</author>
   </titleStmt>
   <extent>
    <measure unit="stanza">7</measure>
    <measure unit="line">83</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-39</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 39**</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 39**</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O fior d'ogni città, donna del mondo,</l>
     <l n="2">o degna imperiosa monarchia,</l>
     <l n="3">o quale in tua balia</l>
     <l n="4">Asia tenesti, Africa e Europa,</l>
     <l n="5">come di sì alta se' tornata al fondo?</l>
     <l n="6">com'io non veggio sì gran signoria?</l>
     <l n="7">come tua baronia</l>
     <l n="8">non par che al tuo voler si mostri o scuopra?</l>
     <l n="9">Ahi sangue sparso di figliuol di lupa</l>
     <l n="10">tu fosti cagion prima a tanti mali!</l>
     <l n="11">Tu li colpi mortali</l>
     <l n="12">poi riducesti alla civil battaglia,</l>
     <l n="13">qual fu di Mario, Silla o di Tessaglia.</l>
    </lg>
    <lg n="2">
     <l n="14">Ove i due gentili Scipioni,</l>
     <l n="15">ov'è il tuo grande Cesare possente?</l>
     <l n="16">ove Bruto valente</l>
     <l n="17">che vendicò lo strupro di Lucrezia,</l>
     <l n="18">Furio Camillo e gli due Curioni,</l>
     <l n="19">Marco Valerio e quel tribun saccente</l>
     <l n="20">Quinto, Fabio seguente,</l>
     <l n="21">Cornelio, quel che vinse Pirro e Grezia,</l>
     <l n="22">Publio Sempron colla vinta Boezia?</l>
     <l n="23">Il fedel Fabrizio, Fulvo, Quinto Gneo</l>
     <l n="24">Metel, Marco, Pompeo,</l>
     <l n="25">Porcio Caton, Marcel, Quinto Cecilio,</l>
     <l n="26">Tito Flaminio e il buon Floro Lucilio?</l>
    </lg>
    <lg n="3">
     <l n="27">Ov'è il gran consolato e' senatori,</l>
     <l n="28">ove quel grazioso Ottaviano,</l>
     <l n="29">ove il grande Traiano,</l>
     <l n="30">e Costantino valoroso Augusto?</l>
     <l n="31">ove le dignitadi e gli altri onori,</l>
     <l n="32">ove quel Tito e quel Vespasiano,</l>
     <l n="33">e 'l magno Aureliano,</l>
     <l n="34">e Marco Antonio, sì benigno e giusto?</l>
     <l n="35">ov'è il nobil oratore Sallusto,</l>
     <l n="36">ove il facondo Cicero primero?</l>
     <l n="37">e il Massimo Valero</l>
     <l n="38">e Tito Livio e gli altri signor grandi?</l>
     <l n="39">dove son l'ali tue, che non le spandi?</l>
    </lg>
    <lg n="4">
     <l n="40">O iddea Giunon, nimica de' troiani,</l>
     <l n="41">o misero il tuo duca di Cartagine,</l>
     <l n="42">o dolorosa imagine,</l>
     <l n="43">quanto fu amara nel tuo tristo lume!</l>
     <l n="44">quando Appio Claudio con gli altri romani</l>
     <l n="45">della tua gente fer tanta voragine,</l>
     <l n="46">come con certa imagine</l>
     <l n="47">mostrò il Metauro, sanguinoso fiume.</l>
     <l n="48">Tu vedesti per l'aere far velume</l>
     <l n="49">ne' tuo castelli la fraterna testa.</l>
     <l n="50">Deh, dov'è la gran festa,</l>
     <l n="51">ov'è 'l trionfo di Sempronio Gracco</l>
     <l n="52">che fé degli affrican così gran fiacco?</l>
    </lg>
    <lg n="5">
     <l n="53">Reggevi Macedonia con Galazia,</l>
     <l n="54">Egitto, soriani e cappadoci,</l>
     <l n="55">li franceschi feroci,</l>
     <l n="56">bitini, lusitani, iberi e persi,</l>
     <l n="57">illirici, celtiberi e Dalmazia,</l>
     <l n="58">li numantini e li parti veloci,</l>
     <l n="59">e variate voci</l>
     <l n="60">d'altri reami e paesi diversi!</l>
     <l n="61">Ove sardeschi e mauritan conversi,</l>
     <l n="62">ircani, arcadii e pelasgoni,</l>
     <l n="63">armeni, libani e calcedoni,</l>
     <l n="64">indi, mesopotami, arabi e scite,</l>
     <l n="65">e gente, più che qui sono, infinite?</l>
    </lg>
    <lg n="6">
     <l n="66">Or se' senza l'imperiale bacchetta,</l>
     <l n="67">e papa e imperador di te non cura:</l>
     <l n="68">or se' rimasa scura</l>
     <l n="69">e senza luce di cotanto pregio.</l>
     <l n="70">D'ogni scienza fosti madre eletta,</l>
     <l n="71">della morale e poi della natura:</l>
     <l n="72">or te la toglie e fura</l>
     <l n="73">Parigi e' bolognesi, come io veggio.</l>
     <l n="74">Firenze e' perugin dell'alto seggio</l>
     <l n="75">t'han già cacciata e tolta la corona;</l>
     <l n="76">e ogni altra persona</l>
     <l n="77">di te si beffa, perché 'l ben comune</l>
     <l n="78">ciascun ti toglie, e 'l mal far non si pune.</l>
    </lg>
    <lg n="7">
     <l n="79">Chiunque che ami tanto questa donna,</l>
     <l n="80">e poi ciascun, ch'è suo ver cittadino,</l>
     <l n="81">Colui che è uno e trino,</l>
     <l n="82">umilemente preghi, ch'El si degni</l>
     <l n="83">renderle parte de' perduti regni.</l>
    </lg>
   </lg>
  </body>
 </text>
</TEI>