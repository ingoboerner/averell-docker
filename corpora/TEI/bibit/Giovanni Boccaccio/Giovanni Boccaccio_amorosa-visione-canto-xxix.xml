<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXIX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXIX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Riversata piangendo quivi appresso</l>
     <l n="2">si stava Dido in sul misero letto,</l>
     <l n="3">dov'era già dormitasi con esso,</l>
    </lg>
    <lg n="2">
     <l n="4">maladicendo sé e 'l tristo petto</l>
     <l n="5">pien d'aspre cure aspramente battendo,</l>
     <l n="6">ripetendo ivi il perduto diletto.</l>
    </lg>
    <lg n="3">
     <l n="7">In atto mi parea così dicendo:</l>
     <l n="8">«O doloroso luogo nel qual fui</l>
     <l n="9">già con Enea, tanta gioia sentendo,</l>
    </lg>
    <lg n="4">
     <l n="10">omè, perché come ci avesti dui,</l>
     <l n="11">due non ci tieni? perché consentisti</l>
     <l n="12">che te giammai vedessi sanza lui?</l>
    </lg>
    <lg n="5">
     <l n="13">A' miei sconsolati membri e tristi</l>
     <l n="14">porgi con falsa immagine letizia,</l>
     <l n="15">quando per te li spando, ove copristi</l>
    </lg>
    <lg n="6">
     <l n="16">molte fiate già quel che 'n tristizia</l>
     <l n="17">ora mi fa sanza cagione stare</l>
     <l n="18">per lo suo inganno e coperta malizia».</l>
    </lg>
    <lg n="7">
     <l n="19">Oh come trista lì ramaricare</l>
     <l n="20">la vi vedea con quella spada in mano</l>
     <l n="21">che fé poi la sua vita terminare!</l>
    </lg>
    <lg n="8">
     <l n="22">Rompendosi le nere veste, invano</l>
     <l n="23">chiamando il nome d'Enea che l'atasse,</l>
     <l n="24">si pose quella al suo petto non sano:</l>
    </lg>
    <lg n="9">
     <l n="25">e poi sopr'essa parve si lasciasse</l>
     <l n="26">cader piangendo e sospirando forte,</l>
     <l n="27">perché la spada di sopra passasse.</l>
    </lg>
    <lg n="10">
     <l n="28">Forata quivi, dolorosa morte</l>
     <l n="29">l'occupò sopra 'l letto ove sedea</l>
     <l n="30">prima piangendo sua misera sorte.</l>
    </lg>
    <lg n="11">
     <l n="31">Appresso questo, al mio parer, vedea</l>
     <l n="32">tanto contenti Florio e Biancifiore,</l>
     <l n="33">quantunque più ciascuno esser potea:</l>
    </lg>
    <lg n="12">
     <l n="34">tututto il lor trapassato dolore</l>
     <l n="35">vera dipinto, degno di memoria,</l>
     <l n="36">pensando al lor perfettissimo amore.</l>
    </lg>
    <lg n="13">
     <l n="37">E dopo questa piacevole storia,</l>
     <l n="38">vi vidi Lancilotto effigiato</l>
     <l n="39">con quella che sì lunga fu sua gloria.</l>
    </lg>
    <lg n="14">
     <l n="40">Lì dopo lui, dal suo destro lato,</l>
     <l n="41">era Tristano e quella di cui elli</l>
     <l n="42">fu più che d'altra mai innamorato;</l>
    </lg>
    <lg n="15">
     <l n="43">e più assai ancora dopo a quelli</l>
     <l n="44">n'avea ch'io non conobbi, o che la mente</l>
     <l n="45">non mi ridice bene i nomi d'elli.</l>
    </lg>
    <lg n="16">
     <l n="46">Ond'io, che 'n maggior parte la presente</l>
     <l n="47">faccia compresa avea, ritornai 'l viso</l>
     <l n="48">a quella donna più ch'altra piacente.</l>
    </lg>
    <lg n="17">
     <l n="49">Nol so, ma credol che di Paradiso</l>
     <l n="50">ella venisse, come io già dissi,</l>
     <l n="51">tant'ha biltà, valore e dolce riso.</l>
    </lg>
    <lg n="18">
     <l n="52">– Oh felice colui –, con gli occhi fissi</l>
     <l n="53">a lei allora a dire incominciai,</l>
     <l n="54">– cui tu del tuo piacer degno coprissi!</l>
    </lg>
    <lg n="19">
     <l n="55">Ringraziato possa esser sempre mai</l>
     <l n="56">il tuo Fattore, sì com'elli è degno,</l>
     <l n="57">veggendo le bellezze che tu hai.</l>
    </lg>
    <lg n="20">
     <l n="58">Se un'altra volta il suo beato ingegno</l>
     <l n="59">ponesse a far sì bella creatura,</l>
     <l n="60">credo che lieto il doloroso regno</l>
    </lg>
    <lg n="21">
     <l n="61">E' metterebbe in gioia fuor di misura,</l>
     <l n="62">che' santi scenderieno alla tua luce</l>
     <l n="63">e que' d'abisso verrieno in altura –.</l>
    </lg>
    <lg n="22">
     <l n="64">– Con quanta gioia, credo, si conduce</l>
     <l n="65">ciascun di questi ch'è pien della grazia</l>
     <l n="66">di quel –, ricominciai, – che qui è duce.</l>
    </lg>
    <lg n="23">
     <l n="67">Oh quanto è glorioso chi si spazia</l>
     <l n="68">ne' suoi disii mediante questo,</l>
     <l n="69">se con vile atto tosto non si sazia!</l>
    </lg>
    <lg n="24">
     <l n="70">Non è occulto ciò, poscia che presto</l>
     <l n="71">chi più ha pena più oltre s'invia</l>
     <l n="72">a volerne sentir, ben che molesto,</l>
    </lg>
    <lg n="25">
     <l n="73">dolendo sé, altrui dica che sia:</l>
     <l n="74">dunque se questo martire è soave,</l>
     <l n="75">la pace che ne segue chente fia?</l>
    </lg>
    <lg n="26">
     <l n="76">Oh quanti e quali già il tenner grave</l>
     <l n="77">ch'avrieno il collo a via maggior gravezza</l>
     <l n="78">posto, sappiendo il dolce che 'n sé have!</l>
    </lg>
    <lg n="27">
     <l n="79">Invidiosi alcuni dicon mattezza</l>
     <l n="80">esser seguir con ragion quello stile</l>
     <l n="81">che dà questo signor di gentilezza,</l>
    </lg>
    <lg n="28">
     <l n="82">lo qual discaccia via ogni atto vile:</l>
     <l n="83">piacevole, cortese e valoroso</l>
     <l n="84">fa chi lui segue e più ch'altro gentile.</l>
    </lg>
    <lg n="29">
     <l n="85">Superbia abatte, onde ciascun ritroso</l>
     <l n="86">o di vil condizione esser non puote</l>
     <l n="87">di sua schiera, e quinci invidioso</l>
    </lg>
    <lg n="30">
     <l n="88">va ischernendo que' cui e' percuote –.</l>
    </lg>
   </lg>
  </body>
 </text>
</TEI>