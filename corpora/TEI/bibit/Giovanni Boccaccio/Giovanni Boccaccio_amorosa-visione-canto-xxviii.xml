<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXVIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXVIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non so chi sì crudel si fosse stato</l>
     <l n="2">che, quel ch'io vidi appresso rimirando,</l>
     <l n="3">di pietà non avesse lagrimato.</l>
    </lg>
    <lg n="2">
     <l n="4">Pareva quivi apertamente quando</l>
     <l n="5">Dido partissi in fuga dal fratello,</l>
     <l n="6">e similmente come, edificando</l>
    </lg>
    <lg n="3">
     <l n="7">a più poter, Cartagine nel bello</l>
     <l n="8">e util sito faceva avanzare,</l>
     <l n="9">e come a 'ngegno l'abitava quello.</l>
    </lg>
    <lg n="4">
     <l n="10">Ricever quivi Enea ed onorare</l>
     <l n="11">lui e' suoi ancor vi si vedea</l>
     <l n="12">liberamente; e sanza dimorare</l>
    </lg>
    <lg n="5">
     <l n="13">oltre mirando, ancora mi parea</l>
     <l n="14">vederle in braccio molto stretto Amore,</l>
     <l n="15">ben che Ascanio aver vi si credea;</l>
    </lg>
    <lg n="6">
     <l n="16">lo qual basciando spesso, del suo ardore</l>
     <l n="17">prendea gran quantità occultamente,</l>
     <l n="18">tuttor tenendol nel segreto core.</l>
    </lg>
    <lg n="7">
     <l n="19">Eravi poi come insiememente</l>
     <l n="20">costei con Enea ed altri assai</l>
     <l n="21">a caval giva onorevolmente,</l>
    </lg>
    <lg n="8">
     <l n="22">ripetend'ella in sé quel che giammai</l>
     <l n="23">più non pareva a lei aver sentito,</l>
     <l n="24">fuor per Sicceo, sì com'io avisai.</l>
    </lg>
    <lg n="9">
     <l n="25">Il chiaro viso bello e colorito,</l>
     <l n="26">mirando Enea con benigno aspetto,</l>
     <l n="27">tornava bianco spesso e scolorito.</l>
    </lg>
    <lg n="10">
     <l n="28">Ma pervenuti quivi ad un boschetto,</l>
     <l n="29">lasciando i cani a' cerbi paurosi</l>
     <l n="30">di dietro, incominciaro il lor diletto.</l>
    </lg>
    <lg n="11">
     <l n="31">Altri cornavano ed altri animosi</l>
     <l n="32">correvan dietro, e gridando faceano</l>
     <l n="33">i can più per lo grido valorosi.</l>
    </lg>
    <lg n="12">
     <l n="34">Tutto un gran monte già compreso aveano</l>
     <l n="35">i cacciatori, e 'n una valle oscura</l>
     <l n="36">Dido ed Enea rimasi pareano.</l>
    </lg>
    <lg n="13">
     <l n="37">E sì faccendo, fuor d'ogni misura</l>
     <l n="38">un vento quivi pareva levato,</l>
     <l n="39">che di nuvoli avea già la pianura</l>
    </lg>
    <lg n="14">
     <l n="40">chiuso ed il monte ancora: onde tornato</l>
     <l n="41">pareva il sole indietro e divenuto</l>
     <l n="42">oscura notte il dì in ogni lato.</l>
    </lg>
    <lg n="15">
     <l n="43">Horribili e gran tuon ciascun sentuto</l>
     <l n="44">aveva, e lampi venivano ardenti</l>
     <l n="45">con piover tal che mai non fu veduto.</l>
    </lg>
    <lg n="16">
     <l n="46">Enea e Dido là fuggian correnti</l>
     <l n="47">in una grotta, e la lor compagnia</l>
     <l n="48">perduta avean, di ciò forse contenti.</l>
    </lg>
    <lg n="17">
     <l n="49">Ivi parea che Dido ad Enea pria</l>
     <l n="50">parlasse molte parole amorose,</l>
     <l n="51">dopo le quali suo disio scopria:</l>
    </lg>
    <lg n="18">
     <l n="52">ove Enea ascoltar quelle cose</l>
     <l n="53">vedeasi, lei abracciata tenere,</l>
     <l n="54">e quel fornir che ella li propose.</l>
    </lg>
    <lg n="19">
     <l n="55">Venuti poi al lor reale ostiere</l>
     <l n="56">ed in tal gioia lungo tempo stati,</l>
     <l n="57">l'uno adempiendo dell'altro il piacere,</l>
    </lg>
    <lg n="20">
     <l n="58">in quel luogo medesimo cambiati</l>
     <l n="59">vi si vedea dell'uno i sembianti</l>
     <l n="60">e dell'altro i voleri esser mutati.</l>
    </lg>
    <lg n="21">
     <l n="61">Molto affrettando li suoi navicanti</l>
     <l n="62">Enea vi si vedea per mar fuggire,</l>
     <l n="63">le vele date all'aure soffianti.</l>
    </lg>
    <lg n="22">
     <l n="64">A cui Dido parea di dietro dire:</l>
     <l n="65">«Omè, Enea, or che t'aveva io fatto</l>
     <l n="66">che fuggendo disii il mio morire?</l>
    </lg>
    <lg n="23">
     <l n="67">Non è questo servar tra noi quel patto</l>
     <l n="68">che tu mi promettesti: or m'è palese</l>
     <l n="69">lo 'nganno c'hai coperto con falso atto.</l>
    </lg>
    <lg n="24">
     <l n="70">Deh, non fuggir! Se l'essermi cortese</l>
     <l n="71">forse non vuogli, vincati pietate</l>
     <l n="72">almen de' tuoi, ché vedi quante offese</l>
    </lg>
    <lg n="25">
     <l n="73">ognora ti minaccian le salate</l>
     <l n="74">onde del mar, per lo verno noioso</l>
     <l n="75">ch'ora 'ncomincia; e già hanno lasciate</l>
    </lg>
    <lg n="26">
     <l n="76">qualunque leggi nel tempo amoroso</l>
     <l n="77">sogliono avere i venti, e ciascheduno</l>
     <l n="78">esce a sua posta e torna furioso.</l>
    </lg>
    <lg n="27">
     <l n="79">Vedi ch'ad ora ad or ritorna bruno</l>
     <l n="80">l'aere e nebuloso e molti tuoni</l>
     <l n="81">e lampi lui percuotono, e nessuno</l>
    </lg>
    <lg n="28">
     <l n="82">impeto è che or non s'abandoni</l>
     <l n="83">e faccia danno; e tu col tuo figliuolo</l>
     <l n="84">ora cercate nuove regioni!</l>
    </lg>
    <lg n="29">
     <l n="85">Posati adunque tu ed il tuo stuolo,</l>
     <l n="86">lasciami almeno apparare a biasmarmi</l>
     <l n="87">immaginando il mio etterno duolo:</l>
    </lg>
    <lg n="30">
     <l n="88">e poi, se tu vorrai, potrai lasciarmi».</l>
    </lg>
   </lg>
  </body>
 </text>
</TEI>