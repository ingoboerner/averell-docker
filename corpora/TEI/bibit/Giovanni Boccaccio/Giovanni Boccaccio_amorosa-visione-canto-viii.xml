<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto VIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto VIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mirando avanti con ferma intenzione,</l>
     <l n="2">veder mi parve quel re eccellente</l>
     <l n="3">che fu sì savio, io dico Salamone.</l>
    </lg>
    <lg n="2">
     <l n="4">Eravi ancora Sanson, che possente</l>
     <l n="5">di forza corporal più ch'altro mai</l>
     <l n="6">fu che nascesse fra l'umana gente.</l>
    </lg>
    <lg n="3">
     <l n="7">Nel riguardar più innanzi affigurai</l>
     <l n="8">il viso d'Ansalon, che più bellezza</l>
     <l n="9">ebbe che altro nel mondo giammai.</l>
    </lg>
    <lg n="4">
     <l n="10">Tra questi pien d'orgoglio e di fierezza</l>
     <l n="11">seguendo cavalcava Campaneo,</l>
     <l n="12">che ne' suoi atti ancora Iddio sprezza.</l>
    </lg>
    <lg n="5">
     <l n="13">Etiocle era quivi con Tideo,</l>
     <l n="14">Adastro re pensante e doloroso</l>
     <l n="15">del perder che dintorno a Tebe feo.</l>
    </lg>
    <lg n="6">
     <l n="16">Ancora si mostrava il valoroso</l>
     <l n="17">Pollinice; broccando il seguitava</l>
     <l n="18">el re Ligurgo e Giansone animoso.</l>
    </lg>
    <lg n="7">
     <l n="19">Di rietro al quale Pelleo cavalcava,</l>
     <l n="20">con quella lancia in man che prima morte</l>
     <l n="21">poi medicina a sua ferita dava.</l>
    </lg>
    <lg n="8">
     <l n="22">Veniva appresso vigoroso e forte</l>
     <l n="23">Achille col figliuol, che sì spietata</l>
     <l n="24">vendetta fé quando l'antiche porte</l>
    </lg>
    <lg n="9">
     <l n="25">non serraron più Troia, che l'entrata</l>
     <l n="26">aveva data al gran caval ripieno</l>
     <l n="27">della nimica gente tutta armata.</l>
    </lg>
    <lg n="10">
     <l n="28">Questo crudel sanza mezzo seguieno</l>
     <l n="29">Diomede ed Ulisse, e ad agguati</l>
     <l n="30">andare ancor pensando mi parieno.</l>
    </lg>
    <lg n="11">
     <l n="31">Vigoroso di dietro a loro armati</l>
     <l n="32">Patrocolo veniva ed Antenore,</l>
     <l n="33">ciascun con gli occhi ver la donna alzati.</l>
    </lg>
    <lg n="12">
     <l n="34">Ercule v'era, il cui sommo valore</l>
     <l n="35">lungo saria a voler recitare,</l>
     <l n="36">per ch'ebbe già d'assai battaglie onore.</l>
    </lg>
    <lg n="13">
     <l n="37">Anteo dopo lui vi vidi stare,</l>
     <l n="38">ch'ancor parea che 'n atto si dolesse</l>
     <l n="39">di ciò che già li fé Ercule provare.</l>
    </lg>
    <lg n="14">
     <l n="40">Veniva poi Minòs, come se stesse</l>
     <l n="41">ancor davanti Atene tutto armato,</l>
     <l n="42">né d'Androgeo parea più li dolesse.</l>
    </lg>
    <lg n="15">
     <l n="43">Oh quanto d'ira pareva infiammato,</l>
     <l n="44">d'ira e di mal talento Menelao</l>
     <l n="45">seguendo Agamenòn dal destro lato!</l>
    </lg>
    <lg n="16">
     <l n="46">Il qual seguiva poi Protesselao,</l>
     <l n="47">bello e grazioso nello aspetto;</l>
     <l n="48">e dopo lui cavalcava Anfirao,</l>
    </lg>
    <lg n="17">
     <l n="49">che' suoi lasciò ad oste nel conspetto</l>
     <l n="50">di Tebe, ruvinando a' dolorosi</l>
     <l n="51">c'hanno perduto il ben dello 'ntelletto.</l>
    </lg>
    <lg n="18">
     <l n="52">Venian dopo costui, molto animosi,</l>
     <l n="53">insieme con Teseo Demofonte,</l>
     <l n="54">di toccar quella donna disiosi.</l>
    </lg>
    <lg n="19">
     <l n="55">I qua' seguia con dolorosa fronte</l>
     <l n="56">Egeo, che per veder le vele nere</l>
     <l n="57">si gittò in mar dell'alta torre sponte.</l>
    </lg>
    <lg n="20">
     <l n="58">Turno pareva quivi che di vere</l>
     <l n="59">lagrime avesse tutto molle il viso,</l>
     <l n="60">dogliendose del troian forestiere.</l>
    </lg>
    <lg n="21">
     <l n="61">Eurialo ancora vera e Niso,</l>
     <l n="62">mostrandosi piagati come foro</l>
     <l n="63">ciascun di lor, l'un per l'altro conquiso.</l>
    </lg>
    <lg n="22">
     <l n="64">Non molto spazio poi dietro a costoro</l>
     <l n="65">Latino sen veniva a piccol passo,</l>
     <l n="66">Pallante e Creso poi, e dopo loro</l>
    </lg>
    <lg n="23">
     <l n="67">Giarba veniva nello aspetto lasso,</l>
     <l n="68">andandosi di Dido ancor dolendo</l>
     <l n="69">perché ad altro om di lui fece trapasso.</l>
    </lg>
    <lg n="24">
     <l n="70">Helena dopo lui portava ardendo</l>
     <l n="71">di foco un gran tizzone, e pur costei</l>
     <l n="72">miravan molti se stessi offendendo.</l>
    </lg>
    <lg n="25">
     <l n="73">Oreste niquitoso dopo lei</l>
     <l n="74">con un coltello in man seguiva fello,</l>
     <l n="75">nell'atto minacciando ancor colei</l>
    </lg>
    <lg n="26">
     <l n="76">del corpo a cui uscì; e poi dop'ello</l>
     <l n="77">venia broccando la Pantasilea</l>
     <l n="78">lieta nel viso grazioso e bello.</l>
    </lg>
    <lg n="27">
     <l n="79">Oh quanto ardita e fiera mi parea,</l>
     <l n="80">armata tutta, con un arco in mano,</l>
     <l n="81">con più compagne ch'ella seco avea!</l>
    </lg>
    <lg n="28">
     <l n="82">Non era lì alcun che del sovrano</l>
     <l n="83">ed altier portamento maraviglia</l>
     <l n="84">non si facesse, tenendolo strano.</l>
    </lg>
    <lg n="29">
     <l n="85">Non molto dopo lei venia la figlia</l>
     <l n="86">del re Latino lieta, e dopo Iole;</l>
     <l n="87">poi Deianira con bassate ciglia</l>
    </lg>
    <lg n="30">
     <l n="88">ancora quivi d'Ercule si dole.</l>
    </lg>
   </lg>
  </body>
 </text>
</TEI>