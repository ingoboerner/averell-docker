<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Doctrina d'acort - Nominatio «hic amics», </title>
    <author>Terramagnino da Pisa</author>
   </titleStmt>
   <extent>
    <measure unit="stanza">1</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Terramagnino da Pisa_doctrina-d-acort-nominatio-hic</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Doctrina d'acort - Nominatio «hic amics», </title>
     <author>Terramagnino da Pisa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Doctrina d'acort - Nominatio «hic amics», </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dich ai con en aluoignamen </l>
     <l n="2">es ditz e'n abreviamen </l>
     <l n="3">le parlars adretz mascolis, </l>
     <l n="4">ara dirai dels femnis. </l>
     <l n="5">La parladura femnina</l>
     <l n="6">
tals en a fenis, e·s declina </l>
     <l n="7">aisi con domna, blanca, bella,</l>
     <l n="8">gaia, poma, e isnella, </l>
     <l n="9">e mantas de cestui anar </l>
     <l n="10">con savis hom pot esgarar.</l>
     <l n="11">E con dirai, va·ssos cors </l>
     <l n="12">ses alcunas autras colors, </l>
     <l n="13">e es breus els cars singulars </l>
     <l n="14">e longs els plurals variars. </l>
     <l n="15">Dels singulars vos dauc aitals </l>
     <l n="16">semblanç com dis Peire Vidals, </l>
     <l n="17">qui no hac la valor manca: </l>
     <l n="18">«Car' amia dos' e franca </l>
     <l n="19">convinenz e bell' e bona, </l>
     <l n="20">mos cors a vos s'abandona.» </l>
     <l n="21">Encara dis Fabres d'Uzes le bos: </l>
     <l n="22">«No·m platz rics hom si no es amoros, </l>
     <l n="23">ni·m plai domna si gent no acuellis, </l>
     <l n="24">ni·m plai donzelz si de gauch no servis.»</l>
     <l n="25">Dich ai con·s deu abreviar, </l>
     <l n="26">ara dic con·s deu aluoignar. </l>
     <l n="27">D'En Bernat de Ventador, q'hac </l>
     <l n="28">pretz sobre·ls bos, ieu vos retrac, </l>
     <l n="29">qar dis en sa chanson en ver: </l>
     <l n="30">
«De las domnas me dezesper».</l>
     <l n="31">Encara vos don semblanz </l>
     <l n="32">aisi con dis En Andrianz: </l>
     <l n="33">«Ai domnas e seignor </l>
     <l n="34">de Proens' e d'aillor»;</l>
     <l n="35">eu voil que vos dejatz garar</l>
     <l n="36">si con ieu vari son anar. </l>
    </lg>
   </lg>
  </body>
 </text>
</TEI>