<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Doctrina d'acort - Començament de doctrina provincial
vera e de razonable locucio.</title>
    <author>Terramagnino da Pisa</author>
   </titleStmt>
   <extent>
    <measure unit="stanza">1</measure>
    <measure unit="line">206</measure>
   </extent>
   <publicationStmt>
    <publisher>UNED University</publisher>
    <idno>Terramagnino da Pisa_doctrina-d-acort-comencament-d</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Doctrina d'acort - Començament de doctrina provincial
vera e de razonable locucio.</title>
     <author>Terramagnino da Pisa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Doctrina d'acort - Començament de doctrina provincial
vera e de razonable locucio.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tot enaisi con le rubis </l>
     <l n="2">sobre totas peiras es fis </l>
     <l n="3">a l'aurs sobre·ls metals cars, </l>
     <l n="4">sobre totz razonatz parlars </l>
     <l n="5">parladura lemoizina</l>
     <l n="6">
es mais avinenz e fina, </l>
     <l n="7">quar elha quais se razona </l>
     <l n="8">con la gramatica bona; </l>
     <l n="9">per tots los nombres sengulars </l>
     <l n="10">e per tots los plurals anars </l>
     <l n="11">e per cas e per drech genre </l>
     <l n="12">la deu dir qui l'am' apenre, </l>
     <l n="13">e per paraulas ajectivas </l>
     <l n="14">e per finas substantivas, </l>
     <l n="15">per comunas, oblics e retz, </l>
     <l n="16">masculis jes e femnis dretz, </l>
     <l n="17">per personas e per temps, </l>
     <l n="18">e per motz eisegatz ensemps </l>
     <l n="19">e per razon continuada </l>
     <l n="20">qui per obs no sia biaisada, </l>
     <l n="21">e per totas veraias parts </l>
     <l n="22">d'oracion cui grazid' arts</l>
     <l n="23">
ren lo sieu cami ubert,</l>
     <l n="24">del parlar razonat per cert:</l>
     <l n="25">so es pels verbs e per los noms,</l>
     <l n="26">pels particips e pels pronoms,</l>
     <l n="27">averbis, prepozicions,</l>
     <l n="28">conjunsions, enteriesions.</l>
     <l n="29">Perque vuoil sapchatz, amador</l>
     <l n="30">qui deziratz haver valor,</l>
     <l n="31">que totas paraulas bonas </l>
     <l n="32">substantivas, jes, personas </l>
     <l n="33">demostron puramen e genz, </l>
     <l n="34">e sostenon grazidamenz </l>
     <l n="35">e sostengudas son veztal </l>
     <l n="36">e sustansi' han natural.</l>
     <l n="37">
Las ajectivas son del nom, </l>
     <l n="38">del particip e del pronom, </l>
     <l n="39">qui non podon sens nom estar </l>
     <l n="40">e han plural e sengular </l>
     <l n="41">e mostron calitat e gen </l>
     <l n="42">e person' en entendimen. </l>
     <l n="43">De preposicions aqui </l>
     <l n="44">e dels averbis atressi</l>
     <l n="45">e conjunsion, jes vos dic,</l>
     <l n="46">e enteriession, amic, </l>
     <l n="47">quar singulars ni plurals han, </l>
     <l n="48">ni demostron jen ni van </l>
     <l n="49">per personas ni per temps jes, </l>
     <l n="50">la lur parladura no es </l>
     <l n="51">sostenguda per alcun fach, </l>
     <l n="52">ni sosten, tan ha flat contrach.</l>
     <l n="53">Las sustantivas aitals son: </l>
     <l n="54">emperaire, reis, e baron,</l>
     <l n="55">
e totas autras qui en ver </l>
     <l n="56">mostron substansa qui vezer </l>
     <l n="57">se pot o qui vezer no·s pot. </l>
     <l n="58">Don ieu vos dic en cestui mot </l>
     <l n="59">qu'an nom per ço sustantivas </l>
     <l n="60">car sostenon ajectivas; </l>
     <l n="61">e podets far oracion </l>
     <l n="62">ses ajectivas ab razon, </l>
     <l n="63">ab lo verb, aisi com ieu dic: </l>
     <l n="64">«Seigner sui del castel de Vic». </l>
     <l n="65">Encara: «Cavalliers melura </l>
     <l n="66">per jutg' Ogolim de Galura.»</l>
     <l n="67">Ajectivas hom appella </l>
     <l n="68">aisi com bos, bels, bona, bella, </l>
     <l n="69">fortz, plazens, sufrens e vils,</l>
     <l n="70">
avinenz, temenz e sotils, </l>
     <l n="71">e las autras per semblansa </l>
     <l n="72">qui mostron quals es substansa, </l>
     <l n="73">o que canta, o que fai, </l>
     <l n="74">o que sufre, o com vai; </l>
     <l n="75">ajectivas hom las clama </l>
     <l n="76">quar dreig entendimen brama </l>
     <l n="77">le lur labors ses valedor </l>
     <l n="78">de la substantiva color.</l>
     <l n="79">De los ajectius parlars </l>
     <l n="80">de tres maneiras es l'afars: </l>
     <l n="81">masculin apella hom l'un, </l>
     <l n="82">l'autre femnin l'autre comun.</l>
     <l n="83">Mascolis con bos e blancs,</l>
     <l n="84">guis e bels e larcs e francs, </l>
     <l n="85">e tuit cill qui mascle mostron. </l>
     <l n="86">Le femnis es tot aisi con</l>
     <l n="87">
ieu devisi aqui: franca, </l>
     <l n="88">bona, bella, gaia, blanca, </l>
     <l n="89">e tuit acill q'hom repauza </l>
     <l n="90">ges en la femnina cauza.</l>
     <l n="91">Le comuns es si con sufrenz, </l>
     <l n="92">fortz, vils, e sotils e plazenz, </l>
     <l n="93">e tots ceils de tal maniera </l>
     <l n="94">obs es q'hom comuns enquiera, </l>
     <l n="95">car los pot hom tan ben asir </l>
     <l n="96">ab mascle com ab femne dir.</l>
     <l n="97">Ara tot aiso voil sapchatz </l>
     <l n="98">que gramatica, en vertatz, </l>
     <l n="99">cincs genres razonatz fai: </l>
     <l n="100">masculin e femnin verai, </l>
     <l n="101">neutre, comu e omne cert. </l>
     <l n="102">Mas si con hai enanç profert, </l>
     <l n="103">las paraulas substantivas </l>
     <l n="104">e totas las ajectivas</l>
     <l n="105">
son en totz chanz masculinas </l>
     <l n="106">o comunas o femninas, </l>
     <l n="107">e en la lur entenson </l>
     <l n="108">petitas e grandas son, </l>
     <l n="109">e hom las grandas asetar </l>
     <l n="110">ben pot e breumen pauzar </l>
     <l n="111">el sengular nominatiu </l>
     <l n="112">e encar' el vocatiu </l>
     <l n="113">pel neutre qu'es tant adautz, </l>
     <l n="114">con dis d'Aurenga Rembautz: </l>
     <l n="115">«Assats m'es bel que de novel», </l>
     <l n="116">e con dic: «Mal m'es q'has castel </l>
     <l n="117">e bon mi saupr' anar vas Piza»; </l>
     <l n="118">si van li autre d'aital guiza. </l>
     <l n="119">Gramatica fai femnina </l>
     <l n="120">arbres e chanz mascolina,</l>
     <l n="121">
e en chanz es femnin' amors, </l>
     <l n="122">en gramatic' a mascle cors, </l>
     <l n="123">en gramatica neutre amar </l>
     <l n="124">e comuns es ditz en chantar. </l>
     <l n="125">Aisi totas autras del mon </l>
     <l n="126">paraulas masculinas son, </l>
     <l n="127">o femninas o comunas, </l>
     <l n="128">que no ne romanen alcunas </l>
     <l n="129">enforas aicellas totas </l>
     <l n="130">de las quals hai fachas notas, </l>
     <l n="131">qui per cert han breviamenz </l>
     <l n="132">pel neutre, so sapcha la jenz, </l>
     <l n="133">e no·s pot noms substantius </l>
     <l n="134">abreviar mas l'ajectius. </l>
     <l n="135">Ben devetz tuit saber ara </l>
     <l n="136">lo parlar qui non esgara </l>
     <l n="137">e celui qu'entendimen fin </l>
     <l n="138">ha de mascolin e femnin. </l>
     <l n="139">
La parladur' ajectiva </l>
     <l n="140">e tota la substantiva </l>
     <l n="141">s'aluoigna enls nombres amdos </l>
     <l n="142">e dels ses cas es la razos; </l>
     <l n="143">so es dels singulars retz rics </l>
     <l n="144">e de tots los plurals oblics </l>
     <l n="145">quar ensemps se ressemblon </l>
     <l n="146">e atressi s'abrevion </l>
     <l n="147">en tots los oblics sengulars, </l>
     <l n="148">encar' en los rets plurals cars, </l>
     <l n="149">car se semblon eizamen; </l>
     <l n="150">don vos darai semblan parven </l>
     <l n="151">de totz retz e oblics complitz </l>
     <l n="152">con dis us trobaire grazitz, </l>
     <l n="153">ch' ac nom En Giraudos le Ros:</l>
     <l n="154">«e qui es mos amics bos </l>
     <l n="155">mostre sa bella semblança </l>
     <l n="156">quar jur que long' esperança».</l>
     <l n="157">
Amics es le nominatius </l>
     <l n="158">singulars. Mas vocatius </l>
     <l n="159">es, con dis cell qui fes l'Acort: </l>
     <l n="160">«Amics, q'has dich? No sabs confort? </l>
     <l n="161">Son egieignos e gallart </l>
     <l n="162">miei dich e miei sotil dart.» </l>
     <l n="163">Encar' escriu en aquest fueil </l>
     <l n="164">si con dis En Pons de Capdueill: </l>
     <l n="165">«Amics Beutranz, lo trop amar </l>
     <l n="166">no vullatz, ni lonc esperar.» </l>
     <l n="167">E le pros En Peire Vidals </l>
     <l n="168">els oblics plurals ditz motz tals: </l>
     <l n="169">«E mos cars filz, le coms Henrics, </l>
     <l n="170">ha destrutz totz sos enemics.» </l>
     <l n="171">Ara vuoill dir dels plurals retz </l>
     <l n="172">q'auzitz los sengulars havetz, </l>
     <l n="173">con dis Andrianz del Palais, </l>
     <l n="174">trobaire bos e verais: </l>
     <l n="175">«Per qu'ieu part egalmenz</l>
     <l n="176">
lo mal qui·m fai doler. </l>
     <l n="177">Que·l terç vuoll retener, </l>
     <l n="178">quar totz es trop cozenz. </l>
     <l n="179">L'autte terç, per m'amor, </l>
     <l n="180">partan tot entre lor </l>
     <l n="181">miei amic a lur taill; </l>
     <l n="182">qui non ha, no·s baraill.» </l>
     <l n="183">Gauselm Faiditz, qui hac pretz fi, </l>
     <l n="184">dis el nominatiu aisi: </l>
     <l n="185">«Quan dui amic s'acordon d'un voler, </l>
     <l n="186">so que l'us vol, zo deu l'autre voler.» </l>
     <l n="187">Del vocatiu plural retraire </l>
     <l n="188">vuoill con dis N'Ucs, fis trobaire: </l>
     <l n="189">«Amic verai a vos me plaign </l>
     <l n="190">quar fin' amors no me refraign». </l>
     <l n="191">L'oblic singular vos desveill </l>
     <l n="192">com dis En Girautz de Borneil: </l>
     <l n="193">«A tot home qui ben ames, </l>
     <l n="194">hagr'obs q'un bon amic trobes </l>
     <l n="195">en cui no s'anes duptan.» </l>
     <l n="196">E dis Folquetz de pretz prezan, </l>
     <l n="197">qui dis sobre tots chantars amoros: </l>
     <l n="198">«Mas trop servirs ten dan mantas sazos </l>
     <l n="199">
quar son amic en pert hom, so auch dir.» </l>
     <l n="200">Per que eu vuoill que dejatz presumir </l>
     <l n="201">de conoiser ben o mai </l>
     <l n="202">lo parlar tot q'aisi vai, </l>
     <l n="203">quar totz per aital semblan </l>
     <l n="204">se parla con dic denan; </l>
     <l n="205">e per que mai entendimen </l>
     <l n="206">n'ajatz, dic son variamen. </l>
    </lg>
   </lg>
  </body>
 </text>
</TEI>