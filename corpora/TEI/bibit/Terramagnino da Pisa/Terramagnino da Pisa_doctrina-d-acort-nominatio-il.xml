<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Doctrina d'acort - Nominatio «il», </title>
    <author>Terramagnino da Pisa</author>
   </titleStmt>
   <extent>
    <measure unit="stanza">1</measure>
    <measure unit="line">315</measure>
   </extent>
   <publicationStmt>
    <publisher>UNED University</publisher>
    <idno>Terramagnino da Pisa_doctrina-d-acort-nominatio-il</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Doctrina d'acort - Nominatio «il», </title>
     <author>Terramagnino da Pisa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Doctrina d'acort - Nominatio «il», </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Las autras d'aital conven </l>
     <l n="2">paraulas vai eizamen.</l>
     <l n="3">Oimai dels averbis vuoill </l>
     <l n="4">ieu parlar, e jes no m'en tuoill, </l>
     <l n="5">que tals hi a q'hom deu en ver</l>
     <l n="6">dir breus e loncs, segons q'obs er,</l>
     <l n="7">dir breus e loncs, segons q'obs er, </l>
     <l n="8">aisi con als, al, mais e mai, </l>
     <l n="9">e aillor e allors n'ai, </l>
     <l n="10">e finamen e finamenz, </l>
     <l n="11">li autre van eizamenz. </l>
     <l n="12">L'autra tota parladura </l>
     <l n="13">de l'averbi, gai' e pura,</l>
     <l n="14">
e de la preposision, </l>
     <l n="15">e tota la conjuntsion </l>
     <l n="16">ab la interiession jes, </l>
     <l n="17">totz hom qui prims e savis es </l>
     <l n="18">si ben l'esgar', ha obs que sia </l>
     <l n="19">d'un sol semblan tota via.</l>
     <l n="20">Oimai en los parlars durs</l>
     <l n="21">del verb, per qu'es fortz e oscurs, </l>
     <l n="22">vuoill que ma obra s'espanda </l>
     <l n="23">per haver largessa granda; </l>
     <l n="24">so es de trac, tras e trai, </l>
     <l n="25">retrac, retras e retrai; </l>
     <l n="26">encara crei, cres e cre, </l>
     <l n="27">recrei, recres e recre, </l>
     <l n="28">mescrei, mescres, mescre jes; </l>
     <l n="29">encara sui, es e es, </l>
     <l n="30">e los quals parlars han fallit </l>
     <l n="31">mant bon trobador e grazit, </l>
     <l n="32">per ço car son mai salvatge </l>
     <l n="33">a cels qui no han lo lengatge </l>
     <l n="34">adrech del proensal parlar,</l>
     <l n="35">
q'alcun autre q'auga contar. </l>
     <l n="36">E per aquo en lo prezen </l>
     <l n="37">del indicatiu veramen </l>
     <l n="38">trac e retrac variarai: </l>
     <l n="39">ieu trac, tu tras, aquell trai. </l>
     <l n="40">Retrac es de guizas aitals, </l>
     <l n="41">mas i fallic Peire Vidals </l>
     <l n="42">en aquest chan qu'es tan plazenz: </l>
     <l n="43">«Jes car estius es bels e genz» </l>
     <l n="44">e dis: «Per qu'eu hai dol esmai </l>
     <l n="45">tant que per pauc los huoilz non trai»; </l>
     <l n="46">quar ell la tersa persona </l>
     <l n="47">en luec de prima razona. </l>
     <l n="48">E'n luec de trai degra dir trac, </l>
     <l n="49">mas Peire d'aiso gach no hac. </l>
     <l n="50">Bernatz de Ventador valenç </l>
     <l n="51">dis e fallic eizamenz </l>
     <l n="52">en lo sieu chan verai e fi</l>
     <l n="53">qui comensa e dis aisi: </l>
     <l n="54">«Qan vei la lauzeta mover;</l>
     <l n="55">
d'aiso fai ben femnas parer </l>
     <l n="56">ma domna, per q'eu li retrai.» </l>
     <l n="57">Mas aquest parlars mal vai, </l>
     <l n="58">qar tersa persona pauzet </l>
     <l n="59">en luec de prim' e razonet; </l>
     <l n="60">qar s'ell retrac hagues dich </l>
     <l n="61">nulls l'hagra jes contradich. </l>
     <l n="62">Ara dic aqi con vai cre: </l>
     <l n="63">ieu crei, tu cres, aquell cre, </l>
     <l n="64">mescre e recre aisi cor; </l>
     <l n="65">mas dis Bernatz de Ventador </l>
     <l n="66">mal en cella sieua chanson: </l>
     <l n="67">«D'aiso que·m destrui e·m confon </l>
     <l n="68">totas l'autras en mescre». </l>
     <l n="69">Mas Girautz de Borneill, qui be </l>
     <l n="70">passet totz los bons trobadors, </l>
     <l n="71">segon lo dich d'homes mellors, </l>
     <l n="72">fallic en la chanson sa jen </l>
     <l n="73">q'aisi comensa: «Jen m'aten», </l>
     <l n="74">e dis aisi con dirai:</l>
     <l n="75">
«Que·m trai vas tal, ieu sai, </l>
     <l n="76">qu'a la mia fe be·m cre», </l>
     <l n="77">e aiso chascus savis ve. </l>
     <l n="78">Folquetz de Marseila le fis </l>
     <l n="79">fallic en sa chanson, e dis </l>
     <l n="80">aisi: «Be·m plai e m'es jen </l>
     <l n="81">d'amic qu'en joi s'acen». </l>
     <l n="82">D'aquest chan en la cobla quarta, </l>
     <l n="83">si con dic en cesta carta: </l>
     <l n="84">«E no·m semblon be </l>
     <l n="85">qu'ieu sai e pens e cre». </l>
     <l n="86">E en un autre sieu chantar </l>
     <l n="87">lo fez aquest cre pecar, </l>
     <l n="88">e dis aisi: «Sai e cre </l>
     <l n="89">ques cuciet far de me». </l>
     <l n="90">Encar en un autre son chan </l>
     <l n="91">fallic, si con doni semblan: </l>
     <l n="92">«Que l'us l'autre mal i ve </l>
     <l n="93">mas tan sai ieu e cre». </l>
     <l n="94">E le valenç Peire Vidals </l>
     <l n="95">qui fo trobaire molt cabals, </l>
     <l n="96">fallic en cre eizamen, </l>
     <l n="97">
si con dirai a prezen: </l>
     <l n="98">«E doncs pois tan l'am e la cre, </l>
     <l n="99">ja no i dei trobar mala fe». </l>
     <l n="100">En Rembautz qui d'Orenga fo </l>
     <l n="101">fallic en la seua chanso </l>
     <l n="102">q'aisi comença en vertat: </l>
     <l n="103">«Eizamen hai guerrejat», </l>
     <l n="104">en cella cobla qui ditz jes: </l>
     <l n="105">«Domna be sai si merces </l>
     <l n="106">quar no puesc far tan ric don co·us cove </l>
     <l n="107">d'amic qu'ieu am, e per tant no·m recre». </l>
     <l n="108">E En Rembautz fallic encara </l>
     <l n="109">en sa chanson, e qui l'esgara </l>
     <l n="110">la ditz hom: «Nuls e re no·m faill» </l>
     <l n="111">e dis: «Tan sufri grieu trabaill </l>
     <l n="112">qu'ieu a pauc no·m recre </l>
     <l n="113">mas aiso·m fai gran be». </l>
     <l n="114">Tuit aquest trobador valen </l>
     <l n="115">ieu dic q'an fallic malamen, </l>
     <l n="116">qar en loc de prim' an parlada</l>
     <l n="117">
tersa person' e razonada, </l>
     <l n="118">q'hom deu dir crei e recrei, </l>
     <l n="119">en prima person' e mescrei. </l>
     <l n="120">Ara de sui, es, es vuoill dir, </l>
     <l n="121">per que nuls i puesca fallir </l>
     <l n="122">qar ja mant trobador plazen </l>
     <l n="123">i han fallit eizamen, </l>
     <l n="124">qar il no han fach esqiu </l>
     <l n="125">de dir el indicatiu </l>
     <l n="126">del temps prezon en plural car, </l>
     <l n="127">si con auzirez razonar, </l>
     <l n="128">son, en la tersa persona, </l>
     <l n="129">en luec de prima qi·s razona </l>
     <l n="130">sui el indicatiu prezen; </l>
     <l n="131">mas Folquetz le bos malamen </l>
     <l n="132">fallic el chantar que retrai, </l>
     <l n="133">e enaisi con vos dirai: </l>
     <l n="134">«True que m'esfortz de far una canson </l>
     <l n="135">qui me resit d'aquest tormen on son». </l>
     <l n="136">En luec de son, sui devia dir; </l>
     <l n="137">
so sapcha chascus ses fallir. </l>
     <l n="138">Q'hom lo deu variar jes </l>
     <l n="139">ieu sui, tu es, aquel es, </l>
     <l n="140">plural nos em, vos etz, cill son, </l>
     <l n="141">qar el vai d'aital razon.</l>
     <l n="142">Ara vuoil dir de grazi,</l>
     <l n="143">sufri, parti, trahi, noiri.</l>
     <l n="144">Aisi en la persona prima </l>
     <l n="145">la deu dir, cell qui s'aprima, </l>
     <l n="146">del preterit perfech singular </l>
     <l n="147">en l'endicatiu parlar; </l>
     <l n="148">e aicel qui no vol fallir </l>
     <l n="149">deu en tersa persona dir: </l>
     <l n="150">partic, sufric, feric, trahic, </l>
     <l n="151">grazic, muric, vic e noiric; </l>
     <l n="152">mas En Folquetz trobaire fis </l>
     <l n="153">i fallic en son chan e dis </l>
     <l n="154">en una cobl' ab tal comensame:</l>
     <l n="155">
«On trobaretz mai tan de bona fe? </l>
     <l n="156">quant mai nuls hom se meteis no trai </l>
     <l n="157">son e sieu com ieu quis seru trai». </l>
     <l n="158">Mas trahic deuri'aver retrach </l>
     <l n="159">si el volgues haver ben fach. </l>
     <l n="160">E si alcus er demandatz </l>
     <l n="161">con pot anar aquest fatz, </l>
     <l n="162">pois que la rima cor en i, </l>
     <l n="163">que puesc' anar en ic aisi, </l>
     <l n="164">adoncs le prims deu respondre </l>
     <l n="165">que alcuns no deu confondre </l>
     <l n="166">del parlar la drecha via </l>
     <l n="167">per rima qui obs li sia, </l>
     <l n="168">mas ell si deu percassar </l>
     <l n="169">de tal paraula trobar </l>
     <l n="170">que la rima cora en i, </l>
     <l n="171">aisi con fai parti, sufri, </l>
     <l n="172">e qui no sia biaissada </l>
     <l n="173">
ni en nombre descordada, </l>
     <l n="174">ni en persona ni en temps, </l>
     <l n="175">pois li er l'adretz ademps. </l>
     <l n="176">Ben sai q'hai gran ardimen dich </l>
     <l n="177">d'aiso q'eu hai contradich </l>
     <l n="178">lo dich q'aitan bon trobador </l>
     <l n="179">han dich, mas li entendedor </l>
     <l n="180">d'aiso q'ieu hai dich m'amaran, </l>
     <l n="181">q'aitals paraulas aisi van; </l>
     <l n="182">e qui volgues ben esgarar </l>
     <l n="183">en tot l'autre grazit chantar </l>
     <l n="184">d'aquests meteis trobadors, </l>
     <l n="185">si fos dels prims entendedors, </l>
     <l n="186">certanament maiors falsuras </l>
     <l n="187">i trobera ab drechuras. </l>
     <l n="188">Si aital trobador grazit </l>
     <l n="189">en lo lur chantar han fallit, </l>
     <l n="190">chascus en lo sieu cor albir</l>
     <l n="191">
so q'hom pogues dels malvatz dir. </l>
     <l n="192">L'autra del verb parladura </l>
     <l n="193">no poiria dir sens rancura </l>
     <l n="194">ni ses granz afans e pena, </l>
     <l n="195">mas esgaratz con s'amena </l>
     <l n="196">per los trobadors verais </l>
     <l n="197">en totz los lur chantars gais. </l>
     <l n="198">E si trobaretz alcun mot </l>
     <l n="199">qui per vos no s'entenda tot </l>
     <l n="200">ab tot lo var' entendimen, </l>
     <l n="201">i metatz lo cor e la men; </l>
     <l n="202">e si vos no havetz poder </l>
     <l n="203">d'entendre celui e vezer, </l>
     <l n="204">ja no·us devetz vergoignar </l>
     <l n="205">de los plus savis demandar, </l>
     <l n="206">q'asatz deu haver maior </l>
     <l n="207">vergoigna cel qu'a dezhonor</l>
     <l n="208">
jes de demandar s'atrai, </l>
     <l n="209">qu'aicel qui demandan vai, </l>
     <l n="210">car nuls es qui sapcha tan </l>
     <l n="211">q'us autre no sapch' atrestan. </l>
     <l n="212">Doncs chascus en la sa obra </l>
     <l n="213">per aital razon se cobra, </l>
     <l n="214">quar cert ben fora fortz cauza </l>
     <l n="215">q'us hagues en cor clauza </l>
     <l n="216">tota la sciens' ab lo sen; </l>
     <l n="217">mas ben crei que no ha talen </l>
     <l n="218">d'apenre qui no demanda </l>
     <l n="219">totas cellas res a randa </l>
     <l n="220">las qals per se meteis no sab, </l>
     <l n="221">e qui d'aiso tem algun gab, </l>
     <l n="222">quar nulls pot saber per se sol </l>
     <l n="223">totas las res q'ama ni vol.</l>
     <l n="224">Per ço qu'ajatz maior menbransa, </l>
     <l n="225">vos donarai aital semblansa</l>
     <l n="226">
del parlar q'en doas rimas cor </l>
     <l n="227">si con l'han dich li trobador,</l>
     <l n="228">si con leial, chascun, talan, </l>
     <l n="229">fin e chanson e vilan, </l>
     <l n="230">e pot hom dir encar' aisi:</l>
     <l n="231">leiau, tala, vila e fi,</l>
     <l n="232">chanso; mas aquest parlar jes </l>
     <l n="233">con le primiers adretz no es. </l>
     <l n="234">Ara chascus entendeire </l>
     <l n="235">a cui es sabers valeire </l>
     <l n="236">deu ben conoisser oimai </l>
     <l n="237">si con aquest parlars vai, </l>
     <l n="238">e con si deu aluoignar </l>
     <l n="239">abreviar e variar; </l>
     <l n="240">e chascus qu'es fis trobaire </l>
     <l n="241">
no·l deu de sa rim' estraire </l>
     <l n="242">ni de la sa drecha via </l>
     <l n="243">per rima qui obs li sia. </l>
     <l n="244">E si ell comensa chanson </l>
     <l n="245">deu continuar sa razon </l>
     <l n="246">enaisi com l'encomensa, </l>
     <l n="247">si ell no vol far fallensa; </l>
     <l n="248">car mai mi plai e agrada </l>
     <l n="249">razos ben continuada, </l>
     <l n="250">que mot qan alcus los entresca </l>
     <l n="251">ab rimas e entrebesca; </l>
     <l n="252">e si en la tersa persona </l>
     <l n="253">l'encomens' e la razona, </l>
     <l n="254">tota d'aicella maniera </l>
     <l n="255">que l'encomensa, l'enquiera; </l>
     <l n="256">e si em prim' o en segonda </l>
     <l n="257">tocha ops qu'aisi responda, </l>
     <l n="258">
e celui nombre q'el en ver </l>
     <l n="259">i comensa, deu mantener.</l>
     <l n="260">E nulls perl proensal diga </l>
     <l n="261">alcun mot frances, qar eniga </l>
     <l n="262">es aital parladura dir </l>
     <l n="263">ab lo proensal, ses mentir; </l>
     <l n="264">e a chascun verb son conduch </l>
     <l n="265">i don segon que l'ha construch, </l>
     <l n="266">per los oblics e per los retz </l>
     <l n="267">si con enquier lo sieu dretz, </l>
     <l n="268">con s'eschai en aluoignamen, </l>
     <l n="269">encar' en abreviamen. </l>
     <l n="270">Eu voil qe visi barbarisme </l>
     <l n="271">no i meta ni solecisme, </l>
     <l n="272">tot que mant trobador prezat </l>
     <l n="273">hi an en lur chantar pauzat; </l>
     <l n="274">mas per aqo s'en escuzon </l>
     <l n="275">qar qan alcus i fai lo son, </l>
     <l n="276">chantan lo pot abreviar, </l>
     <l n="277">si con se tain, e aluoignar. </l>
     <l n="278">Eu vuoill qe en la scrichura</l>
     <l n="279">
meta primamen sa cura. </l>
     <l n="280">Encara sia perceubutz </l>
     <l n="281">que meta los accens agutz </l>
     <l n="282">e los greus si con s'eschai</l>
     <l n="283">en celui chantar qe fai; </l>
     <l n="284">en lonc chantar no s'aluoign </l>
     <l n="285">mas ieu ami que se poign </l>
     <l n="286">de trobar razon tan gaia </l>
     <l n="287">e tan prima q'a totz plaia. </l>
     <l n="288">Oimai chascus entendenz, </l>
     <l n="289">deu saber veraiamenz </l>
     <l n="290">qals es l'avinenz parlars </l>
     <l n="291">qu'es pro grazitz en chantars, </l>
     <l n="292">e si con lo deu retrar </l>
     <l n="293">le bos trobair 'e amenar, </l>
     <l n="294">e si con se deu penre gach </l>
     <l n="295">el trobar de celui empach </l>
     <l n="296">de cui hai dit e parlat </l>
     <l n="297">e, mel q'ieu saup, razonat. </l>
     <l n="298">E per aiso finirai </l>
     <l n="299">mon Acort com mel sabrai, </l>
     <l n="300">enaisi con l'encomensei, </l>
     <l n="301">qar, per cert, aisi far dei. </l>
     <l n="302">Si eu vuoill jes prezumir </l>
     <l n="303">
de ben lo mieu labor finir, </l>
     <l n="304">m'en torn vas lo seignor Dieu </l>
     <l n="305">a lei d'ome de pecat grieu; </l>
     <l n="306">qar si dirai o hai ren dicha </l>
     <l n="307">qui per Lui sia contradicha, </l>
     <l n="308">Lui prec qe m'en deja donar </l>
     <l n="309">lo sieu perdon e autrejar. </l>
     <l n="310">E soplei totz vos amans, </l>
     <l n="311">que qan vos a midon denans </l>
     <l n="312">seretz, dejatz clamar pro me, </l>
     <l n="313">qar ieu mi muer: «merce! merce!», </l>
     <l n="314">e qar il mi donet conort </l>
     <l n="315">e gieign de far aquest Acort. </l>
    </lg>
   </lg>
  </body>
 </text>
</TEI>