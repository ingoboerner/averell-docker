<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - LA GIOVINEZZA</title>
    <author>Ippolito Pindemonte</author>
   </titleStmt>
   <extent>
    <measure unit="stanza">10</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-la-giovinezza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - LA GIOVINEZZA</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - LA GIOVINEZZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Di folto e largo faggio</l>
     <l n="2">Sotto l'intreccio verde,</l>
     <l n="3">Per cui varcando perde</l>
     <l n="4">Il più cocente raggio,</l>
     <l n="5">Un bel mattin di Maggio</l>
     <l n="6">Vidi posare il fianco</l>
     <l n="7">Bellissima una Donna:</l>
     <l n="8">Il color della gonna</l>
     <l n="9">Era purpureo, e bianco.</l>
    </lg>
    <lg n="2">
     <l n="10">	In questo, e in quel colore</l>
     <l n="11">La guancia si tingea:</l>
     <l n="12">Nelle pupille ardea</l>
     <l n="13">Un tremolo fulgore.</l>
     <l n="14">Par che il seren del core</l>
     <l n="15">Su la fronte si spanda,</l>
     <l n="16">E passi in chi la mira;</l>
     <l n="17">E intorno al crin le gira</l>
     <l n="18">Di rose una ghirlanda.</l>
    </lg>
    <lg n="3">
     <l n="19">	È dunque invan ch'io scampo,</l>
     <l n="20">Amor, dalla tua mano,</l>
     <l n="21">Ed io qui fuggo invano</l>
     <l n="22">Della tua face il lampo.</l>
     <l n="23">Se tra la selva e il campo</l>
     <l n="24">S'offron tai rischi al ciglio,</l>
     <l n="25">Per pace invan qui movo,</l>
     <l n="26">Poi che maggior non trovo</l>
     <l n="27">Nelle città periglio.</l>
    </lg>
    <lg n="4">
     <l n="28">	Levossi allora, e il viso,</l>
     <l n="29">Come se letto intero</l>
     <l n="30">Avesse il mio pensiero,</l>
     <l n="31">Colei vestì d'un riso.</l>
     <l n="32">Poi, guardandomi fiso,</l>
     <l n="33">Fece volar tal suono:</l>
     <l n="34">Non dubitar, più mai</l>
     <l n="35">Tu non mi rivedrai,</l>
     <l n="36">La Giovinezza io sono.</l>
    </lg>
    <lg n="5">
     <l n="37">	E volte a me le spalle</l>
     <l n="38">Si pose tosto in via.</l>
     <l n="39">Degli occhi io la seguìa,</l>
     <l n="40">Ch'iva di valle in valle;</l>
     <l n="41">E lei veggendo il calle</l>
     <l n="42">Premer con gran prestezza,</l>
     <l n="43">Né su la propria traccia</l>
     <l n="44">Rivolger mai la faccia,</l>
     <l n="45">Dissi: è la Giovinezza.</l>
    </lg>
    <lg n="6">
     <l n="46">	Dunque i bei dì fuggiro?</l>
     <l n="47">Io Primavera ovunque</l>
     <l n="48">Volgo le ciglia dunque,</l>
     <l n="49">Fuor che in me stesso, or miro?</l>
     <l n="50">Ragion, con te m'adiro:</l>
     <l n="51">Quel volator selvaggio</l>
     <l n="52">Canta, e non sente affanno,</l>
     <l n="53">Che tolto gli abbia un anno</l>
     <l n="54">Il ritornato Maggio.</l>
    </lg>
    <lg n="7">
     <l n="55">	Del tempo ancor non giunto,</l>
     <l n="56">Di quel per sempre scorso</l>
     <l n="57">Né tema, né rimorso</l>
     <l n="58">Lo tiranneggia punto.</l>
     <l n="59">D'amico, o di congiunto</l>
     <l n="60">Nell'imbianchito crine,</l>
     <l n="61">Nel viso trasformato</l>
     <l n="62">Non legge il proprio fato,</l>
     <l n="63">Non legge il proprio fine.</l>
    </lg>
    <lg n="8">
     <l n="64">	Ma tal meco rampogna</l>
     <l n="65">Usa un pensier: Son questi</l>
     <l n="66">Gli affetti alti ed onesti,</l>
     <l n="67">A cui tuo spirto agogna?</l>
     <l n="68">Deh gli occhi util vergogna</l>
     <l n="69">Ti schiuda, e le Compagne</l>
     <l n="70">Riguarda omai di quella</l>
     <l n="71">Bellissima Donzella,</l>
     <l n="72">Che ora da te si piagne.</l>
    </lg>
    <lg n="9">
     <l n="73">	Una di queste getta</l>
     <l n="74">Qua e là gli sguardi ognora,</l>
     <l n="75">Muta spesso dimora,</l>
     <l n="76">Ed Incostanza è detta.</l>
     <l n="77">Vedi quell'altra? In fretta</l>
     <l n="78">Tutto far suol, né, come</l>
     <l n="79">Su la mal nota strada</l>
     <l n="80">Pianti il suo piè, mai bada,</l>
     <l n="81">Ed Imprudenza ha nome.</l>
    </lg>
    <lg n="10">
     <l n="82">	Ah tolgano le stelle,</l>
     <l n="83">Che, partita la Diva,</l>
     <l n="84">Teco su questa riva</l>
     <l n="85">Rimangano le Ancelle.</l>
     <l n="86">Tutte l'età son belle:</l>
     <l n="87">E la Saggezza vera</l>
     <l n="88">Gode, benché sul crine</l>
     <l n="89">Biancheggino le brine,</l>
     <l n="90">Gioconda Primavera.</l>
    </lg>
   </lg>
  </body>
 </text>
</TEI>