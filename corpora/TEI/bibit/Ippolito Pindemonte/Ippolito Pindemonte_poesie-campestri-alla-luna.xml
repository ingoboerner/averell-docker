<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - ALLA LUNA</title>
    <author>Ippolito Pindemonte</author>
   </titleStmt>
   <extent>
    <measure unit="stanza">15</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-alla-luna</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - ALLA LUNA</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - ALLA LUNA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Grato al piacer, che move</l>
     <l n="2">Da te, vergine Diva, e in sen mi piove,</l>
     <l n="3">Te canterò: m'insegna</l>
     <l n="4">Deh tu quell'armonia,</l>
     <l n="5">Che del pudico indegna</l>
     <l n="6">Orecchio tuo non sia,</l>
     <l n="7">Che parte stillar possa in cor del Saggio</l>
     <l n="8">Di quel dolce, ond'è pieno il tuo bel raggio.</l>
    </lg>
    <lg n="2">
     <l n="9">	Oh quante volte il giorno</l>
     <l n="10">Insultai col desìo del tuo ritorno!</l>
     <l n="11">L'Ore in oscuro ammanto,</l>
     <l n="12">E con viole ai crini,</l>
     <l n="13">T'imbrigliavano intanto</l>
     <l n="14">I destrieri divini,</l>
     <l n="15">E su l'apparecchiata argentea biga</l>
     <l n="16">Il Silenzio salìa, tuo fido auriga.</l>
    </lg>
    <lg n="3">
     <l n="17">	Perché sola ti vede,</l>
     <l n="18">Sola l'ignaro vulgo in ciel ti crede:</l>
     <l n="19">Ma il Riposo, la Calma,</l>
     <l n="20">Del meditar Vaghezza,</l>
     <l n="21">Ogni Piacer dell'alma,</l>
     <l n="22">La gioconda Tristezza,</l>
     <l n="23">E la Pietà, con dolce stilla all'occhio,</l>
     <l n="24">Ti stanno taciturne intorno al cocchio.</l>
    </lg>
    <lg n="4">
     <l n="25">	Cieco io divenga, s'io</l>
     <l n="26">Di levare a te lascio il guardo mio:</l>
     <l n="27">O che in cammin notturno</l>
     <l n="28">Per fosca ombrata sponda</l>
     <l n="29">Vegga il tuo viso eburno</l>
     <l n="30">Splender tra fronda e fronda,</l>
     <l n="31">O sieda in riva di tranquillo fiume,</l>
     <l n="32">Che l'onde sue rincrespi entro il tuo lume.</l>
    </lg>
    <lg n="5">
     <l n="33">	Meglio, se in riva a un lago</l>
     <l n="34">Custode più fedel della tua imago.</l>
     <l n="35">Talor quell'onda blanda,</l>
     <l n="36">Tuo specchio, ti consiglia,</l>
     <l n="37">Quando la tua ghirlanda</l>
     <l n="38">Di ligustro, e giunchiglia,</l>
     <l n="39">Se turbolla per via rabido vento,</l>
     <l n="40">Tu ricomponi con la man d'argento.</l>
    </lg>
    <lg n="6">
     <l n="41">	Steso sul verde margo</l>
     <l n="42">D'obblìo soave ogn'altro loco io spargo.</l>
     <l n="43">Quai care ivi memorie</l>
     <l n="44">Trovo de' miei prim'anni,</l>
     <l n="45">Quai trovo antiche storie</l>
     <l n="46">De' miei giocondi affanni!</l>
     <l n="47">Ah no, che Amor d'ogni dolcezza avaro</l>
     <l n="48">Sempre non mesce i nappi suoi d'amaro.</l>
    </lg>
    <lg n="7">
     <l n="49">	E ancor che a quella unita</l>
     <l n="50">Di Zelinda or non più sia la mia vita,</l>
     <l n="51">Con bel piacer ritorna</l>
     <l n="52">Spesso a quel giorno il core,</l>
     <l n="53">Che pria la vide, adorna</l>
     <l n="54">Di grazia e di pudore,</l>
     <l n="55">Cortese, e grave il guardo e la favella,</l>
     <l n="56">Luna, quale sei tu, modesta, e bella.</l>
    </lg>
    <lg n="8">
     <l n="57">	Ma se la faccia pura</l>
     <l n="58">Talora involvi d'una nube oscura,</l>
     <l n="59">E ripercuoton l'onde</l>
     <l n="60">Luce più scarsa, e mesta,</l>
     <l n="61">E annerasi ogni fronde</l>
     <l n="62">Della muta foresta,</l>
     <l n="63">Più l'alma è trista, e sotto nube anch'essa</l>
     <l n="64">D'atri pensier si riconcentra oppressa.</l>
    </lg>
    <lg n="9">
     <l n="65">	Allor, come dubbiosa,</l>
     <l n="66">Ed instabile qui giri ogni cosa;</l>
     <l n="67">Come, Dea sorda e forte,</l>
     <l n="68">Necessità qui regni,</l>
     <l n="69">E sieno al fin di morte</l>
     <l n="70">Preda i più bei disegni,</l>
     <l n="71">L'alma volgendo va gelida e bruna.</l>
     <l n="72">Esci, ah tosto esci di tua nube, o Luna.</l>
    </lg>
    <lg n="10">
     <l n="73">	Te ricomparsa appena,</l>
     <l n="74">Torna teco a brillar l'alma serena.</l>
     <l n="75">Qual d'Oriente vaga</l>
     <l n="76">Sposa, che il vel rimova,</l>
     <l n="77">Onde ogni volta piaga</l>
     <l n="78">Nel suo Signor fa nova:</l>
     <l n="79">Tal esci dalla tua veste superba</l>
     <l n="80">Per quelle tue lucenti orme, che serba.</l>
    </lg>
    <lg n="11">
     <l n="81">	Mutasi allor la negra</l>
     <l n="82">Scena in un punto, e terra, e ciel s'allegra:</l>
     <l n="83">E con piacer l'erbette,</l>
     <l n="84">Pria tutte a brun dipinte,</l>
     <l n="85">Mirano le caprette</l>
     <l n="86">In pallid'or ritinte;</l>
     <l n="87">Gli occhi sovra le cose errar già ponno,</l>
     <l n="88">Ed è più bello di natura il sonno.</l>
    </lg>
    <lg n="12">
     <l n="89">	Volge stagion talora</l>
     <l n="90">Che in ciel t'incontri con l'altera Aurora.</l>
     <l n="91">Placida Dea, tu poco</l>
     <l n="92">A pugnar seco aspiri,</l>
     <l n="93">Ma cedi pronta il loco,</l>
     <l n="94">E il raggio tuo ritiri,</l>
     <l n="95">Paga che tanto a lei dell'emisfero</l>
     <l n="96">Men lungo sia, che non a te, l'impero.</l>
    </lg>
    <lg n="13">
     <l n="97">	Però che alquanto albeggia</l>
     <l n="98">Pria quella Diva, e alquanto indi rosseggia:</l>
     <l n="99">Ma tosto il Sol l'ha colta,</l>
     <l n="100">Tosto per lui dell'aria</l>
     <l n="101">La signorìa l'è tolta:</l>
     <l n="102">Trapassa solitaria,</l>
     <l n="103">Sconosciuta trapassa entro il suo velo</l>
     <l n="104">Nel color tinto, in cui si tinge il cielo.</l>
    </lg>
    <lg n="14">
     <l n="105">	O al lume tuo sereno</l>
     <l n="106">Sieda l'Estate, discoperta il seno,</l>
     <l n="107">O il Verno assiderato</l>
     <l n="108">Vada i tuoi rai cercando,</l>
     <l n="109">Alcun tepor bramato</l>
     <l n="110">Quasi trovar sognando,</l>
     <l n="111">Così tu mia sia destra, inno canoro</l>
     <l n="112">Batterà sino a te le penne d'oro.</l>
    </lg>
    <lg n="15">
     <l n="113">	E allor che infermo e stanco</l>
     <l n="114">Trarrò nelle giornate ultime il fianco,</l>
     <l n="115">Che al tuo silenzio opaco</l>
     <l n="116">Mi fia l'errar fatica,</l>
     <l n="117">Mi fia la selva, e il laco</l>
     <l n="118">Solo delizia antica,</l>
     <l n="119">Nel mio ritiro un de' tuoi rai discenda,</l>
     <l n="120">E sul bianco mio crin dolce risplenda.</l>
    </lg>
   </lg>
  </body>
 </text>
</TEI>