<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - AL SIGNOR GUGLIELMO PARSONS</title>
    <author>Ippolito Pindemonte</author>
   </titleStmt>
   <extent>
    <measure unit="stanza">1</measure>
    <measure unit="line">133</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-al-signor-gug</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - AL SIGNOR GUGLIELMO PARSONS</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - AL SIGNOR GUGLIELMO PARSONS</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Concittadin di Pope, e di Miltono</l>
     <l n="2">Degno concittadin, che d'Arno in riva</l>
     <l n="3">Guidi per mano le Britanne Muse,</l>
     <l n="4">E col bel suon delle straniere voci</l>
     <l n="5">Ogni attonita svegli eco Toscana,</l>
     <l n="6">O Guglielmo, mia cura, e in questa verde,</l>
     <l n="7">Ov'or men vivo, solitaria piaggia,</l>
     <l n="8">Lungo alla pensierosa alma soggetto,</l>
     <l n="9">M'è dolce il flebil suon d'un ruscel lento,</l>
     <l n="10">Dolce la gaia musica del bosco,</l>
     <l n="11">Ma più dolci a me fur quell'auree tutte,</l>
     <l n="12">Che volar festi a me, Delfiche note,</l>
     <l n="13">Cui bella cortesia del nettar suo</l>
     <l n="14">Sparse, e sparse amistà, ch'è ancor più bella.</l>
     <l n="15">Perché la stessa via correr non posso,</l>
     <l n="16">E volarmene a te? Certo se l'anno</l>
     <l n="17">Cocente, e l'arte del figliuol d'Apollo,</l>
     <l n="18">Cui di mia vita vacillante in mano</l>
     <l n="19">Bo posto il fren, me scolorito e magro</l>
     <l n="20">Non consigliasse alla quiete, e il puro</l>
     <l n="21">A respirar de' campi aere odorato,</l>
     <l n="22">Certo non mi starei; ma lunge i piani</l>
     <l n="23">Lombardi, e in cima d'Apennin ventoso,</l>
     <l n="24">Date a' pronti corsier tutte le briglie,</l>
     <l n="25">Or sarei teco. O colli ameni, o rive</l>
     <l n="26">Care alle Grazie, al Genio Italo, all'Arti,</l>
     <l n="27">O già d'Ausonia, anzi del Mondo Atene,</l>
     <l n="28">Vaga Fiorenza, e agli occhi miei pel nuovo</l>
     <l n="29">Ospite tuo gentile ora più vaga,</l>
     <l n="30">Ben godrei rivederti, e la tua sacra</l>
     <l n="31">Ribaciar terra, che cotanta polve</l>
     <l n="32">Chiude di man famose, onde parlanti</l>
     <l n="33">Uscìan le tele, uscìa ne' bronzi e marmi</l>
     <l n="34">Il pensier degli eroi fuso e scolpito.</l>
     <l n="35">Felice chi ammirar può l'opre grandi,</l>
     <l n="36">E di grande città l'aure respira,</l>
     <l n="37">La bella degl'ingegni, e al vulgo ignota</l>
     <l n="38">Vita vivendo. Ma felice ancora</l>
     <l n="39">Chi del bel di natura il core acceso</l>
     <l n="40">Sua gioia umìle, e che nessun gl'invidia,</l>
     <l n="41">Cela sotto le fresche ombre romite,</l>
     <l n="42">E or curvo su le prische illustri carte</l>
     <l n="43">I morti ascolta, e l'età scorse vive,</l>
     <l n="44">Or pensoso tra il dolce orror de' boschi</l>
     <l n="45">Rintraccia ogni dover del Saggio in terra,</l>
     <l n="46">Si raffronta con sé, tien sempre il mezzo,</l>
     <l n="47">E a viver caro a sé medesmo impara:</l>
     <l n="48">O quando regna la stellata Notte,</l>
     <l n="49">Tra i penduli dal ciel lucidi Mondi</l>
     <l n="50">Fa spaziar la liber'alma, ad essa</l>
     <l n="51">Ravvisar la sua patria, e creder certo</l>
     <l n="52">A que' lidi, a que' porti il suo ritorno.</l>
     <l n="53">E pur giocondo mi sarebbe, o nato</l>
     <l n="54">A me da sì remota isola Amico,</l>
     <l n="55">Amoreggiar con teco la soave</l>
     <l n="56">Terribil Diva d'Amatunta, or molle</l>
     <l n="57">Nel Greco marmo e respirante, ed ora</l>
     <l n="58">Ne' Veneti color tepida e viva.</l>
     <l n="59">Quindi le logge passeggiar di Pitti</l>
     <l n="60">Braccio con braccio, e del maggior Fiammingo</l>
     <l n="61">Condannando ammirar le tinte audaci,</l>
     <l n="62">E quai veggiamo a Silia, ed a Quartilla</l>
     <l n="63">Tutti raccesi di cinabro i volti.</l>
     <l n="64">Ma dove lascio io te, non pinta, o sculta,</l>
     <l n="65">Ma viva e vera d'Albiòn Minerva,</l>
     <l n="66">Che ora di tua presenza orni il natio</l>
     <l n="67">Nido del Precursor del tuo Neutono?</l>
     <l n="68">Scarco mi sentirei del mortal peso,</l>
     <l n="69">Se Fortuna tra voi terzo mi fesse,</l>
     <l n="70">Qual già mi feo sovra l'Adriache sponde,</l>
     <l n="71">Dolce ed amara rimembranza! Oh come</l>
     <l n="72">Correria pronta la mia mano al plettro</l>
     <l n="73">Presso all'inclita Donna, e a quel, che donna</l>
     <l n="74">Giunse a chiamarla sua, Spirto canoro,</l>
     <l n="75">Sovra le cui nettaree labbra, e sotto</l>
     <l n="76">Le cui tremole dita ogni più bella</l>
     <l n="77">Spinta e fiorisce Italica armonia.</l>
     <l n="78">Men dunque io stupirò, se in mezzo a tanta</l>
     <l n="79">Aura Castalia, che a te spira intorno,</l>
     <l n="80">Le neghittose ali Febée riapri.</l>
     <l n="81">Ma loderò, che alle lusinghe sordo</l>
     <l n="82">De' Piacer, che sì dolce han la favella,</l>
     <l n="83">La qual sotto del molle Adriaco cielo</l>
     <l n="84">T'era forse nel core alquanto scesa,</l>
     <l n="85">Drizzi a più bello ed onorato segno</l>
     <l n="86">Quella mente, che a te, solo de' vaghi</l>
     <l n="87">Per favellar misteriosi nulla,</l>
     <l n="88">Onde suo dire il gentil Mondo intesse,</l>
     <l n="89">Non t'infuse nel capo il tuo Pianeta.</l>
     <l n="90">E loderò, che il più bel fior traendo</l>
     <l n="91">Dall'opre di Natura, una sovrana</l>
     <l n="92">Ideale beltà ti formi, e questa</l>
     <l n="93">Purissimo amator vagheggi e inchini,</l>
     <l n="94">E quindi passi a riguardarla in tela,</l>
     <l n="95">O in marmo espressa, e a meditar com'arte</l>
     <l n="96">La sua madre e maestra emuli e vinca:</l>
     <l n="97">Né pago ancora, i lavor suoi più rari</l>
     <l n="98">Celebri in carte, che non temon notte.</l>
     <l n="99">Seguì, Guglielmo: contra i tanti mali</l>
     <l n="100">Della vita mortal gli Dei pietosi</l>
     <l n="101">Non ci dier forse le celesti Muse?</l>
     <l n="102">Ma se movi talor per via solinga,</l>
     <l n="103">Al raggio amico di tacente Luna,</l>
     <l n="104">O tra le Imperiali erbe, o tra quelle</l>
     <l n="105">Di Boboli Dedaleo, e in folta selva</l>
     <l n="106">Con piè non consapevole ti metti,</l>
     <l n="107">Mormorando tuoi sensi, e col pensiero</l>
     <l n="108">Tutto levato sovra il corso umano,</l>
     <l n="109">Chi sa che al guardo non ti s'offra un'Ombra,</l>
     <l n="110">Qual ben saresti di mirar contento?</l>
     <l n="111">Coteste rive dal Britanno Omero</l>
     <l n="112">Fur viste, e amate; e nel divin suo canto</l>
     <l n="113">Suona, e ognor sonerà Fiesole, ed Arno,</l>
     <l n="114">Ed i ruscei di Vallombrosa, e il nome</l>
     <l n="115">Del gran Saggio d'Etruria. Oh se la grande</l>
     <l n="116">Alma onorata veder puoi, ritienla</l>
     <l n="117">Tu che puoi farlo, e per me ancor le parla.</l>
     <l n="118">Dille, come tra l'acque, e all'odoroso</l>
     <l n="119">Pezzo del suo cantato Eden io vado</l>
     <l n="120">Con piacer redivivo errando sempre:</l>
     <l n="121">Come spesso a veder torno e ritorno</l>
     <l n="122">Quelle caste bellezze, ond'ei le membra</l>
     <l n="123">Infiorar seppe dell'angelica Eva;</l>
     <l n="124">Gli atti, le grazie, e il portamento, e quella</l>
     <l n="125">Non finta ritrosìa, pudor non finto,</l>
     <l n="126">Ritrosìa dolce, e lusinghier pudore,</l>
     <l n="127">Ed i sospir non falseggiati, e ad arte</l>
     <l n="128">Gli occhi non volti, o meditato il riso;</l>
     <l n="129">E tanti vezzi d'innocenza pieni,</l>
     <l n="130">Leggiadrie tanto pure, o sieda, o mova,</l>
     <l n="131">O parli, o taccia, o stia pensosa, o lieta:</l>
     <l n="132">E dille al fin, come in un Eden vero,</l>
     <l n="133">Suoi canti udendo, la mia stanza io muto.</l>
    </lg>
   </lg>
  </body>
 </text>
</TEI>