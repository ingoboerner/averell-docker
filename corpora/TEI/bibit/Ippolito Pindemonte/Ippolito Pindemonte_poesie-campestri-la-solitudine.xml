<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - LA SOLITUDINE</title>
    <author>Ippolito Pindemonte</author>
   </titleStmt>
   <extent>
    <measure unit="stanza">45</measure>
    <measure unit="line">133</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-la-solitudine</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - LA SOLITUDINE</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - LA SOLITUDINE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Pien d'un caro pensier, che mi rapiva,</l>
     <l n="2">Giunto io mi vidi ove sorgean d'antica</l>
     <l n="3">Magion gli avanzi su deserta riva.</l>
    </lg>
    <lg n="2">
     <l n="4">	Cinge le mura intorno alta l'ortica,</l>
     <l n="5">E tra le vie della cornice infranta</l>
     <l n="6">L'arbusto fischia, e tremola la spica.</l>
    </lg>
    <lg n="3">
     <l n="7">	Scherza in cima la vite, o ad altra pianta</l>
     <l n="8">In giù cadendo si congiunge e allaccia,</l>
     <l n="9">E di ghirlande il nudo sasso ammanta:</l>
    </lg>
    <lg n="4">
     <l n="10">	E con verde di musco estinta faccia</l>
     <l n="11">Sculto Nume qui giace, e l'umil rovo</l>
     <l n="12">Là gran pilastro rovesciato abbraccia.</l>
    </lg>
    <lg n="5">
     <l n="13">	M'arresto; e poi tra la folt'erba movo:</l>
     <l n="14">Troppo di cardo o spina al piè non cale,</l>
     <l n="15">E nel vóto palagio ecco mi trovo.</l>
    </lg>
    <lg n="6">
     <l n="16">	Stillan le volte, e per l'aperte sale</l>
     <l n="17">Passa ululando l'Aquilon, né tace</l>
     <l n="18">Nel cavo sen dell'oziose scale.</l>
    </lg>
    <lg n="7">
     <l n="19">	E pender dalle travi odo loquace</l>
     <l n="20">Nido, entro cui tenera madre stassi</l>
     <l n="21">I frutti del suo amor covando in pace.</l>
    </lg>
    <lg n="8">
     <l n="22">	Quindi sul campo con gli erranti passi,</l>
     <l n="23">Per via diversa dalla prima, io torno.</l>
     <l n="24">Veggo persona tra i cespugli e i sassi.</l>
    </lg>
    <lg n="9">
     <l n="25">	Sedea sovra il maggior masso, che un giorno</l>
     <l n="26">Sorse nobil meta d'alta colonna:</l>
     <l n="27">Abbarbicata or gli è l'edera intorno.</l>
    </lg>
    <lg n="10">
     <l n="28">	M'appresso; ed era ossequiabil Donna:</l>
     <l n="29">Scendea sul petto il crine in due diviso,</l>
     <l n="30">E bianca la copria semplice gonna.</l>
    </lg>
    <lg n="11">
     <l n="31">	Par che lo sguardo al ciel rivolto e fiso</l>
     <l n="32">Nelle nubi si pasca, e tutta pósi</l>
     <l n="33">L'alma rapita nel beato viso.</l>
    </lg>
    <lg n="12">
     <l n="34">	Chi sei? le dico; ed ella, i rai pensosi</l>
     <l n="35">Chinando, Solitudine m'appello:</l>
     <l n="36">Diva, sempre io t'onorai, risposi.</l>
    </lg>
    <lg n="13">
     <l n="37">	Mettea dal mento appena il fior novello;</l>
     <l n="38">Ed uscendo, tu sai che parlo il vero,</l>
     <l n="39">Dal folleggiar d'un giovanil drappello,</l>
    </lg>
    <lg n="14">
     <l n="40">	In disparte io traeva; e se un sentiero</l>
     <l n="41">Muto e solingo a me s'apria, per esso</l>
     <l n="42">Mi lasciava condur dal mio pensiero.</l>
    </lg>
    <lg n="15">
     <l n="43">	Poscia delle città lodai più spesso</l>
     <l n="44">Rustico asilo, e più che loggia ed arco,</l>
     <l n="45">Piacquemi un largo faggio e un brun cipresso.</l>
    </lg>
    <lg n="16">
     <l n="46">	Questo so ben: ma che sovente al varco</l>
     <l n="47">Un Nume t'aspettò, pur mi rammento,</l>
     <l n="48">Rispose, e che per te sonar fe' l'arco.</l>
    </lg>
    <lg n="17">
     <l n="49">	E stato fora allor parlar col vento</l>
     <l n="50">Il parlarti de' campi, e morte stato</l>
     <l n="51">Far un passo lontan dal tuo tormento.</l>
    </lg>
    <lg n="18">
     <l n="52">	Ma tutto de' tuoi giorni era il gran fato</l>
     <l n="53">Seguir la tua giovine Maga, e meno</l>
     <l n="54">Curar la vita, che lo starle a lato,</l>
    </lg>
    <lg n="19">
     <l n="55">	E dal torbido sempre, o dal sereno</l>
     <l n="56">Lume degli occhi suoi pendendo, berne</l>
     <l n="57">L'incendioso lor dolce veleno.</l>
    </lg>
    <lg n="20">
     <l n="58">	È vero, è ver: ma chi mirar l'eterne</l>
     <l n="59">Può in man d'Amor terribili quadrella,</l>
     <l n="60">E non alcuna in mezzo al cor tenerne,</l>
    </lg>
    <lg n="21">
     <l n="61">	S'egli al fianco si pon d'una donzella,</l>
     <l n="62">Che ad una fronte, che qual astro raggia,</l>
     <l n="63">Giunga in sé stessa ogni virtù più bella,</l>
    </lg>
    <lg n="22">
     <l n="64">	Che modesta ci sembri, e non selvaggia,</l>
     <l n="65">Varia, né mai volubile, che l'ore</l>
     <l n="66">Viva tra i libri, e pur rimanga saggia?</l>
    </lg>
    <lg n="23">
     <l n="67">	Ora l'età, l'esperienza, e il core</l>
     <l n="68">Già stanco, ed il pensier, che ad altro è vólto,</l>
     <l n="69">Di me stesso potran farmi signore.</l>
    </lg>
    <lg n="24">
     <l n="70">	Sorrise allor sorriso tal, che al volto</l>
     <l n="71">Senza tor maestà crebbe dolcezza,</l>
     <l n="72">La casta Diva; e così dir l'ascolto:</l>
    </lg>
    <lg n="25">
     <l n="73">	Molti di me seguir punge vaghezza;</l>
     <l n="74">Ma vidi ognor, come a poche alme infondo</l>
     <l n="75">Fiamma verace della mia bellezza.</l>
    </lg>
    <lg n="26">
     <l n="76">	Alcun mi segue, perché scorge immondo</l>
     <l n="77">Di vizi e di viltà quantunque ei mira:</l>
     <l n="78">Questi non ama me, detesta il Mondo.</l>
    </lg>
    <lg n="27">
     <l n="79">	Non ama me, chi del suo Prence l'ira</l>
     <l n="80">Contro destossi, ed in romita villa</l>
     <l n="81">Esule volontario il piè ritira;</l>
    </lg>
    <lg n="28">
     <l n="82">	Ma la luce del trono, onde scintilla</l>
     <l n="83">Su lui non balza, egli odia, odia l'aspetto</l>
     <l n="84">Del felice rival, che ne sfavilla.</l>
    </lg>
    <lg n="29">
     <l n="85">	Non chi la lontananza d'un oggetto</l>
     <l n="86">Piange, che prima il fea contento e pago,</l>
     <l n="87">E gli trasse partendo il cor del petto;</l>
    </lg>
    <lg n="30">
     <l n="88">	Ma d'un romito ciel si mostra vago,</l>
     <l n="89">Per poter vagheggiar libero e oscuro</l>
     <l n="90">Pinta nell'aere l'adorata imago.</l>
    </lg>
    <lg n="31">
     <l n="91">	Questi voti d'un cor, che non è puro,</l>
     <l n="92">Odio; e di lui, che in me cerca me stessa,</l>
     <l n="93">Solo gli altari e i sagrifizi io curo.</l>
    </lg>
    <lg n="32">
     <l n="94">	Ma quanto a pochi è dagli Dei concessa</l>
     <l n="95">Alma, che sol di sé si nutre e pasce?</l>
     <l n="96">Che ogni dì, che a lei spunta, è sempre dessa?</l>
    </lg>
    <lg n="33">
     <l n="97">	Che ognor vive a sé cara? Uom, che le ambasce</l>
     <l n="98">Del rimorso, torcendo in sé la vista,</l>
     <l n="99">Paventerà, questi per me non nasce.</l>
    </lg>
    <lg n="34">
     <l n="100">	Questi sol qualche ben nel vario acquista</l>
     <l n="101">Tumulto, perché in lui strugge e disperde</l>
     <l n="102">La conoscenza di sé stesso trista.</l>
    </lg>
    <lg n="35">
     <l n="103">	Ma su lucido colle, o per la verde</l>
     <l n="104">Notte d'un bosco, co' pensieri insieme,</l>
     <l n="105">E co' suoi dolci sogni, in cui si perde,</l>
    </lg>
    <lg n="36">
     <l n="106">	Passeggia il mio fedele, e duol nol preme,</l>
     <l n="107">Se faccia d'uom non gli vien contro alcuna,</l>
     <l n="108">Perché sé stesso ritrovar non teme;</l>
    </lg>
    <lg n="37">
     <l n="109">	E nel silenzio della notte bruna</l>
     <l n="110">Estatiche fissar gode le ciglia</l>
     <l n="111">Nel tuo volto soave, o argentea Luna;</l>
    </lg>
    <lg n="38">
     <l n="112">	E per l'ampia degli astri aurea famiglia</l>
     <l n="113">Gode volar, di Mondo in Mondo passa,</l>
     <l n="114">Passa di meraviglia in meraviglia.</l>
    </lg>
    <lg n="39">
     <l n="115">	Levando allor la fronte trista e bassa,</l>
     <l n="116">Deh! grido, se ti spiace il culto mio,</l>
     <l n="117">E che pensi di me, saper mi lassa.</l>
    </lg>
    <lg n="40">
     <l n="118">	Il tuo culto sprezzar, no, non poss'io:</l>
     <l n="119">Ma scosso appena dalle gialle fronde</l>
     <l n="120">Avrà l'Autunno il lor ramo natio,</l>
    </lg>
    <lg n="41">
     <l n="121">	Che tu darai le spalle a queste sponde,</l>
     <l n="122">E d'altro filo tesserai la vita</l>
     <l n="123">Ove Città sovrana esce dell'onde.</l>
    </lg>
    <lg n="42">
     <l n="124">	Né però dal tuo core andrà sbandita</l>
     <l n="125">La voglia di tornare al bosco e al campo,</l>
     <l n="126">Tosto che torni la stagion fiorita.</l>
    </lg>
    <lg n="43">
     <l n="127">	E se nol vieta di due ciglia il lampo,</l>
     <l n="128">Se una dolce eloquenza non ti lega,</l>
     <l n="129">Ti rivedrò; né temo d'altro inciampo.</l>
    </lg>
    <lg n="44">
     <l n="130">	Ciò detto, in piè levossi; ed io: Deh! spiega,</l>
     <l n="131">Se ancor mi s'apparecchia al core un dardo.</l>
     <l n="132">Ella già mossa: Il labbro tuo mi prega</l>
    </lg>
    <lg n="45">
     <l n="133">	Di quel, che dubbio pende anco al mio sguardo.</l>
    </lg>
   </lg>
  </body>
 </text>
</TEI>