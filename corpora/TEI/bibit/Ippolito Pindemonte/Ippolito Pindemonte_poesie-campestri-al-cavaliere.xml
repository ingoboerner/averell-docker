<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - AL CAVALIERE CLEMENTINO VANNETTI</title>
    <author>Ippolito Pindemonte</author>
   </titleStmt>
   <extent>
    <measure unit="stanza">1</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-al-cavaliere</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - AL CAVALIERE CLEMENTINO VANNETTI</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - AL CAVALIERE CLEMENTINO VANNETTI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Clementino, del cadente onore</l>
     <l n="2">Dell'Italico stil fermo sostegno,</l>
     <l n="3">Sotto qual ombra le lunghe ore estive</l>
     <l n="4">Vai sagace ingannando? Obblìo ti prese</l>
     <l n="5">Di Pindo amato? O la sonante cetra</l>
     <l n="6">Scotendo vai, pien di furor giocondo,</l>
     <l n="7">E immemore del tuo fedele Amico,</l>
     <l n="8">Che né lieto, né mesto, per le belle</l>
     <l n="9">Avesane colline si raggira</l>
     <l n="10">E legge tua gentil Prosa, che adorna</l>
     <l n="11">Del chiaro tuo concittadin le Rime?</l>
     <l n="12">Scuri cipressi, che a quel colle in cima</l>
     <l n="13">Fate dell'Eremita al sacro albergo</l>
     <l n="14">Di triste, e pur soavi ombre corona;</l>
     <l n="15">Sapete voi, se dell'Amico il nome</l>
     <l n="16">Odon queste fontane e queste rupi,</l>
     <l n="17">O che l'oriental Sole dispieghi</l>
     <l n="18">Tutta la pompa dell'ardente luce,</l>
     <l n="19">O che in partendo le montane cime</l>
     <l n="20">Pinga ed inauri di più dolce foco.</l>
     <l n="21">Sapete ancor, se dal frondoso ramo</l>
     <l n="22">Staccai per altri le sonore corde</l>
     <l n="23">Dal dì, che la pietosa arte di Coo</l>
     <l n="24">Dure leggi m'impose, e vietò il caro</l>
     <l n="25">Succo dell'uva, allegrator dell'alme,</l>
     <l n="26">E di note Febée maestro altero.</l>
     <l n="27">Ma tazza colma di salubre latte</l>
     <l n="28">Mi viene innanzi sul mattin rosato,</l>
     <l n="29">E sul caldo meriggio in gelid'acque</l>
     <l n="30">Mi raccapriccio: indi m'assido a mensa,</l>
     <l n="31">Non che frugal, presso che nuda, e quale</l>
     <l n="32">Non disdiria d'uom penitente al labbro.</l>
     <l n="33">Oh! quando fia che ritornare io veggia</l>
     <l n="34">(Come tutta di brame e di speranze</l>
     <l n="35">Si regge, e si mantien nostra natura)</l>
     <l n="36">Autunno pampinoso, il qual per mano</l>
     <l n="37">Tenga, e rimeni a me l'alma Salute,</l>
     <l n="38">Vaga Dea, se a noi mostra il roseo volto,</l>
     <l n="39">Dea, se da noi l'asconde, ancor più vaga.</l>
     <l n="40">Liete vendemmie allor faremo: al suono</l>
     <l n="41">De' crepitanti cembali, ed a quella</l>
     <l n="42">Di rurale canzon grazia selvaggia,</l>
     <l n="43">Con Lalage, e con Delia, unite al coro</l>
     <l n="44">Delle contadinelle, quasi Dive</l>
     <l n="45">Tra mortali fanciulle, allegri balli</l>
     <l n="46">Condur saprò: di Bacco i rossi doni</l>
     <l n="47">Succederanno ai candidi di Pale,</l>
     <l n="48">E allor fia tempo da stancar la cetra.</l>
     <l n="49">Intanto giovi a me questo securo,</l>
     <l n="50">Che ingannare non sa, viver tranquillo,</l>
     <l n="51">E i piacer solitari, onde son cinto;</l>
     <l n="52">Contento pur, se alle mie nari il grato</l>
     <l n="53">Odor dell'ammontata erba recisa</l>
     <l n="54">Recan le passeggiere aure cortesi;</l>
     <l n="55">Se al vicin faggio, sotto conscia notte,</l>
     <l n="56">Memore l'usignuol farà ritorno,</l>
     <l n="57">Non imparate a scior musiche voci,</l>
     <l n="58">Gli amor suoi gorgheggiando, e i miei diletti.</l>
     <l n="59">Qualunque vita, sia ridente, o grave,</l>
     <l n="60">Tumultuosa, o cheta, oscura, o chiara,</l>
     <l n="61">Porta in sé stessa i suoi piaceri, e il folle,</l>
     <l n="62">Che d'altri beni vuole ornarla, sempre</l>
     <l n="63">Del piacer troverà maggior l'affanno.</l>
     <l n="64">O cieca stirpe di Prometeo, quando</l>
     <l n="65">Di gridar cesserai contro le date</l>
     <l n="66">Sorti ineguali? Un comun senso, Amico,</l>
     <l n="67">E un contento comune havvi non meno,</l>
     <l n="68">Ed in ogni destin, quant'uomo il puote,</l>
     <l n="69">Felice è l'uom; sol che virtù non fugga:</l>
     <l n="70">Virtù, Ninfa bellissima, che a tazze</l>
     <l n="71">Bee, dove nulla mai d'amaro ha il dolce,</l>
     <l n="72">Che del par gode se riceve, o dona.</l>
     <l n="73">Danzar la vedi? Un fortunato evento</l>
     <l n="74">Coronò l'opra, che da lei tentossi.</l>
     <l n="75">Ebbe triste novelle? Oscura dogiia</l>
     <l n="76">Non spiega in fronte; e se talvolta piange,</l>
     <l n="77">Non è letizia d'altra Ninfa, o riso</l>
     <l n="78">Che più soave di quel pianto sia,</l>
     <l n="79">Di quel pianto, onde torna anche più bella.</l>
     <l n="80">Suda, né stanca è mai; ricca, ma parca,</l>
     <l n="81">Fruisce il ben, né però sazia resta.</l>
     <l n="82">Nulla le manca: ché bramar non puote,</l>
     <l n="83">Ch'esser più bella ancora, e sol che l'aggia</l>
     <l n="84">Bramato, ei basta; già più bella è fatta.</l>
    </lg>
   </lg>
  </body>
 </text>
</TEI>