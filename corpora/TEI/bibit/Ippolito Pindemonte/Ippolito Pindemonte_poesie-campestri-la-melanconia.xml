<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - LA MELANCONIA</title>
    <author>Ippolito Pindemonte</author>
   </titleStmt>
   <extent>
    <measure unit="stanza">9</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-la-melanconia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - LA MELANCONIA</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - LA MELANCONIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fonti, e colline</l>
     <l n="2">	Chiesi agli Dei:</l>
     <l n="3">	M'udiro al fine,</l>
     <l n="4">	Pago io vivrò.</l>
     <l n="5"> Né mai quel fonte</l>
     <l n="6"> Co' desir miei,</l>
     <l n="7"> Né mai quel monte</l>
     <l n="8"> Trapasserò.</l>
    </lg>
    <lg n="2">
     <l n="9">Gli onor che sono?</l>
     <l n="10">	Che val ricchezza?</l>
     <l n="11">	Di miglior dono</l>
     <l n="12">	Vommene altier:</l>
     <l n="13"> D'un'alma pura,</l>
     <l n="14"> Che la bellezza</l>
     <l n="15"> Della Natura</l>
     <l n="16"> Gusta, e del Ver.</l>
    </lg>
    <lg n="3">
     <l n="17">Né può di tempre</l>
     <l n="18">	Cangiar mio fato:</l>
     <l n="19">	Dipinto sempre</l>
     <l n="20">	Il ciel sarà.</l>
     <l n="21"> Ritorneranno</l>
     <l n="22"> I fior nel prato</l>
     <l n="23"> Sin che a me l'anno</l>
     <l n="24"> Ritornerà.</l>
    </lg>
    <lg n="4">
     <l n="25">Melanconia,</l>
     <l n="26">	Ninfa gentile,</l>
     <l n="27">	La vita mia</l>
     <l n="28">	Consegno a te.</l>
     <l n="29"> I tuoi piaceri</l>
     <l n="30"> Chi tiene a vile,</l>
     <l n="31"> Ai piacer veri</l>
     <l n="32"> Nato non è.</l>
    </lg>
    <lg n="5">
     <l n="33">O sotto un faggio</l>
     <l n="34">	Io ti ritrovi</l>
     <l n="35">	Al caldo raggio</l>
     <l n="36">	Di bianco ciel;</l>
     <l n="37"> Mentre il pensoso</l>
     <l n="38"> Occhio non movi</l>
     <l n="39"> Dal frettoloso</l>
     <l n="40"> Noto ruscel:</l>
    </lg>
    <lg n="6">
     <l n="41">O che ti piaccia</l>
     <l n="42">	Di dolce Luna</l>
     <l n="43">	L'argentea faccia</l>
     <l n="44">	Amoreggiar;</l>
     <l n="45"> Quando nel petto</l>
     <l n="46"> La Notte bruna</l>
     <l n="47"> Stilla il diletto</l>
     <l n="48"> Del meditar:</l>
    </lg>
    <lg n="7">
     <l n="49">Non rimarrai,</l>
     <l n="50">	No, tutta sola:</l>
     <l n="51">	Me ti vedrai</l>
     <l n="52">	Sempre vicin.</l>
     <l n="53"> Oh come è bello</l>
     <l n="54"> Quel di viola</l>
     <l n="55"> Tuo manto, e quello</l>
     <l n="56"> Sparso tuo crin!</l>
    </lg>
    <lg n="8">
     <l n="57">Più dell'attorta</l>
     <l n="58">	Chioma, e del manto,</l>
     <l n="59">	Che roseo porta</l>
     <l n="60">	La Dea d'Amor:</l>
     <l n="61"> E del vivace</l>
     <l n="62"> Suo sguardo oh quanto</l>
     <l n="63"> Più il tuo mi piace</l>
     <l n="64"> Contemplator!</l>
    </lg>
    <lg n="9">
     <l n="65">Mi guardi amica</l>
     <l n="66">	la tua pupilla</l>
     <l n="67">	Sempre, o pudica</l>
     <l n="68">	Ninfa gentil;</l>
     <l n="69"> E a te, soave</l>
     <l n="70"> Ninfa tranquilla,</l>
     <l n="71"> Fia sacro il grave</l>
     <l n="72"> Nuovo mio stil.</l>
    </lg>
   </lg>
  </body>
 </text>
</TEI>