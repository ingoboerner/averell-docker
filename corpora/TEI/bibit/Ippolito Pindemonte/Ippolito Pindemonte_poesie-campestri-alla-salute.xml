<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - ALLA SALUTE</title>
    <author>Ippolito Pindemonte</author>
   </titleStmt>
   <extent>
    <measure unit="stanza">8</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-alla-salute</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - ALLA SALUTE</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - ALLA SALUTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Figlia del Ciel, da quella</l>
     <l n="2">Gran mano uscita, allor che l'uom n'usciva,</l>
     <l n="3">Chi fia cotanto bella,</l>
     <l n="4">Che di beltà teco contenda, o Diva?</l>
     <l n="5">Sono le guance tue porpora viva,</l>
     <l n="6">Grande a mirar diletto,</l>
     <l n="7">Agile è il piè, sereno</l>
     <l n="8">L'occhio, e la fronte, e pieno</l>
     <l n="9">Di naturale orgoglio il colmo petto,</l>
     <l n="10">Ed aprirsi, e brillar suol nel tuo viso,</l>
     <l n="11">Qual fiore in prato, e in cielo stella, il riso.</l>
    </lg>
    <lg n="2">
     <l n="12">	In quella prima etade,</l>
     <l n="13">Non che mover preghiera, e templi alzarti,</l>
     <l n="14">Cieco alla tua beltade</l>
     <l n="15">Né rivolgeasi pur l'uomo a mirarti.</l>
     <l n="16">Ma poi che aperto il fatal vaso, e sparti</l>
     <l n="17">Fur su la terra i mali,</l>
     <l n="18">Di te com'ei s'accese!</l>
     <l n="19">Come a seguir ti prese!</l>
     <l n="20">Te giusta ira premea contro i mortali,</l>
     <l n="21">E d'allor cominciasti a far che scenda</l>
     <l n="22">Frequente sul tuo viso invida benda.</l>
    </lg>
    <lg n="3">
     <l n="23">	Sorsero poi superbe</l>
     <l n="24">Rocche e città; ma più, che l'alte mura,</l>
     <l n="25">Piace a te il campo, e l'erbe,</l>
     <l n="26">Piace l'intatta vergine natura.</l>
     <l n="27">Qui sovente ti fai, Dea sobria e pura,</l>
     <l n="28">All'arator dappresso</l>
     <l n="29">Tra Fatica, cui mille</l>
     <l n="30">Escon del petto stille,</l>
     <l n="31">E Pace, che ognor serba un volto istesso:</l>
     <l n="32">Qui la gota a fanciul del tuo cinabro</l>
     <l n="33">Colorir godi, o a villanella il labro.</l>
    </lg>
    <lg n="4">
     <l n="34">	Mentre in lucente gonna,</l>
     <l n="35">Ma con tremuli nervi, e cor non sano,</l>
     <l n="36">Ricca nobile donna</l>
     <l n="37">Dalla città ti chiama, e chiama invano.</l>
     <l n="38">D'arcane tazze a lei medica mano</l>
     <l n="39">Invan mesce conforto,</l>
     <l n="40">Invan fra tepid'acque</l>
     <l n="41">Nuda discese e giacque:</l>
     <l n="42">Disfiorata è la guancia, e l'occhio è morto,</l>
     <l n="43">Cui par non basti a ravvivar l'usata</l>
     <l n="44">Di mentir tuoi color polve rosata.</l>
    </lg>
    <lg n="5">
     <l n="45">	Ti chiamò Dea nemica</l>
     <l n="46">L'umana gente, e il labbro tuo rispose:</l>
     <l n="47">Sai, che più destra e amica</l>
     <l n="48">M'ebber de' padri tuoi le dure spose.</l>
     <l n="49">Sai, che raro io sedei sovra le rose</l>
     <l n="50">Del molle Sibarita:</l>
     <l n="51">Cinta di pelli intatte,</l>
     <l n="52">E un nappo in man di latte,</l>
     <l n="53">Più spesso sovra il carro errai del Scita.</l>
     <l n="54">Mentre la madre il fanciullin tuffava,</l>
     <l n="55">Per le fredde del Tanai onde io notava.</l>
    </lg>
    <lg n="6">
     <l n="56">	Deh qua rivolgi il passo,</l>
     <l n="57">E la schiera fedel ti cinga il fianco,</l>
     <l n="58">Il buon Vigor, non lasso</l>
     <l n="59">Del vagar mai, del meditar mai stanco,</l>
     <l n="60">Quella, cui fosco dì par sempre bianco,</l>
     <l n="61">Ed è Letizia il nome,</l>
     <l n="62">E il Gioco, e il Riso, e terzo</l>
     <l n="63">Il moltiforme Scherzo,</l>
     <l n="64">Con Venere creduti, io non so come,</l>
     <l n="65">Poi che quei tre, chiedo alla Dea perdono,</l>
     <l n="66">Se teco ella non è, con lei non sono.</l>
    </lg>
    <lg n="7">
     <l n="67">	Te fuggono le meste</l>
     <l n="68">Veglie, cui pioggia i sonni invan prepara,</l>
     <l n="69">Te le Nause moleste,</l>
     <l n="70">Cui non è tazza che non sembri amara.</l>
     <l n="71">Vienne: il campestre loco, e questa avara</l>
     <l n="72">Mia mensa, o Dea, ti chiama;</l>
     <l n="73">Né alcun de' tuoi nemici</l>
     <l n="74">Hanno queste pendici,</l>
     <l n="75">Tema inquieta, impaziente Brama,</l>
     <l n="76">Né Amor, né Gelosia, che in suo tormento</l>
     <l n="77">Spalanca cento lumi, e orecchie cento.</l>
    </lg>
    <lg n="8">
     <l n="78">	L'Ira né men, ch'esangui</l>
     <l n="79">Or ha le guance, or tutta in foco è tinta,</l>
     <l n="80">E non l'Invidia, d'angui</l>
     <l n="81">Che si rivolgon contra lei, ricinta.</l>
     <l n="82">O tu di natio minio i labbri pinta,</l>
     <l n="83">Tu vita sei del Mondo:</l>
     <l n="84">Ma, senza te, nel Saggio</l>
     <l n="85">Langue il celeste raggio,</l>
     <l n="86">E il lungo meditar torna ingiocondo,</l>
     <l n="87">Ma d'un Monarca in man pesa lo scettro,</l>
     <l n="88">Ma di man cade ad un Poeta il plettro.</l>
    </lg>
   </lg>
  </body>
 </text>
</TEI>