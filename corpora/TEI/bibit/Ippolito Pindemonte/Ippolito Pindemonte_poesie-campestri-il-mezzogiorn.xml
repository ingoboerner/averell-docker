<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie campestri - IL MEZZOGIORNO</title>
    <author>Ippolito Pindemonte</author>
   </titleStmt>
   <extent>
    <measure unit="stanza">15</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Ippolito Pindemonte_poesie-campestri-il-mezzogiorn</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie campestri - IL MEZZOGIORNO</title>
     <author>Ippolito Pindemonte</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie campestri - IL MEZZOGIORNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Là 've gode uno stuol di folte piante</l>
     <l n="2">Ramo con ramo unir, fronda con fronda,</l>
     <l n="3">Ora condur mi piace il passo errante,</l>
     <l n="4">E del fiume vicin premer la sponda:</l>
     <l n="5">Del fiume, a cui di verde ombra tremante</l>
     <l n="6">Quelle spargendo van la rapid'onda,</l>
     <l n="7">Mentre sul pinto suol tessono un arco,</l>
     <l n="8">Che alle fiamme del ciel chiude ogni varco.</l>
    </lg>
    <lg n="2">
     <l n="9">	Di meriggiar tra il folto ban pur costume</l>
     <l n="10">Ora i più vispi volator canori:</l>
     <l n="11">Ma tema alcuna dell'ardente lume</l>
     <l n="12">Non turba, o farfallette, i vostri errori.</l>
     <l n="13">Parte battendo in faccia al Sol le piume</l>
     <l n="14">Fa varia pompa di pitture e d'ori,</l>
     <l n="15">Parte di fiore in fiore si trastulla,</l>
     <l n="16">Come se tutto lor piacesse, e nulla.</l>
    </lg>
    <lg n="3">
     <l n="17">	Ed ora, che l'acuto ardor del giorno</l>
     <l n="18">Fuori all'erbe ed ai fior l'ambrosia tragge,</l>
     <l n="19">Non più carche di cera, ma ritorno</l>
     <l n="20">Fanno gravi di mel le pecchie sagge.</l>
     <l n="21">Farfallette oziose, il meglio adorno</l>
     <l n="22">Cedete a lor di queste verdi piagge:</l>
     <l n="23">Questa è gente operosa, e le giornate</l>
     <l n="24">Spende in util fatica; e voi scherzate.</l>
    </lg>
    <lg n="4">
     <l n="25">	Rassomigliate voi quelle donzelle,</l>
     <l n="26">Che, non salendo all'onor mai di donne,</l>
     <l n="27">Godon sol di mostrarsi ornate e belle,</l>
     <l n="28">E di vari color spiegar le gonne:</l>
     <l n="29">Ma gareggian le industri api con quelle,</l>
     <l n="30">Che, delle case lor vere colonne,</l>
     <l n="31">Sudano in bei lavori, e i frutti sanno</l>
     <l n="32">Mostrar delle lor cure al fin dell'anno.</l>
    </lg>
    <lg n="5">
     <l n="33">	Sediam: della stagion non tempra il foco</l>
     <l n="34">Anche il solo mirar dell'onda fresca,</l>
     <l n="35">Su la cui faccia il ventolin del loco</l>
     <l n="36">La punta all'ali sue bagna e rinfresca?</l>
     <l n="37">Onda, che la città vedrai tra poco,</l>
     <l n="38">Dì, prego, al dolce Idalio mio, ch'ei n'esca;</l>
     <l n="39">Lasci le ignite mura, e un giorno almeno</l>
     <l n="40">Tenti qui meco all'amistade in seno.</l>
    </lg>
    <lg n="6">
     <l n="41">	Che s'egli manca, e qua non drizza il piede,</l>
     <l n="42">Solo non io però vivo quest'ore:</l>
     <l n="43">Ché meco all'ospitale ombra qui siede</l>
     <l n="44">O il divin dell'Eridano cantore,</l>
     <l n="45">O quel, su le cui carte ancor si vede</l>
     <l n="46">Arder la più gentil fiamma d'amore,</l>
     <l n="47">Qual mai non arse in uom dopo, né prima,</l>
     <l n="48">Né fu versata così dolce in rima.</l>
    </lg>
    <lg n="7">
     <l n="49">	Tale è l'incanto de' celesti carmi,</l>
     <l n="50">Tal dolcezza nel sen mi serpe ed erra,</l>
     <l n="51">Che un nuovo Mondo allor mi cinge, e parmi</l>
     <l n="52">Nuove forme vestir l'aere e la terra.</l>
     <l n="53">Già tutto mi s'avviva: i tronchi, i marmi,</l>
     <l n="54">Ogni erba e fronda un'anima rinserra;</l>
     <l n="55">L'onda d'amor, d'amor mormora l'aura,</l>
     <l n="56">E intenerito il cor chiede una Laura.</l>
    </lg>
    <lg n="8">
     <l n="57">	Né men con l'altro di vagar mi giova</l>
     <l n="58">Per abitata, o per solinga strada,</l>
     <l n="59">E veder dame, e cavalieri in prova</l>
     <l n="60">Di cortesia venir, venir di spada,</l>
     <l n="61">Mostri di forma inusitata e nova,</l>
     <l n="62">Castel, che sorga d'improvviso, o cada,</l>
     <l n="63">Opre d'incanto, ove maggior si chiude,</l>
     <l n="64">Che tosto non appar, senso e virtude.</l>
    </lg>
    <lg n="9">
     <l n="65">	Poi rivolgo lo sguardo, e sul pendio</l>
     <l n="66">Della collina, ove son d'oro i campi,</l>
     <l n="67">Le falci in man de' mietitor vegg'io,</l>
     <l n="68">Sotto il pendulo Sol, dar lampi e lampi.</l>
     <l n="69">Ma tu, buon mietitor, frena il desio,</l>
     <l n="70">E non dolerti, che di man ti scampi,</l>
     <l n="71">E alle povere man della pudica</l>
     <l n="72">Spigolatrice resti alcuna spica.</l>
    </lg>
    <lg n="10">
     <l n="73">	Se, tua mercede, sostener nel verno</l>
     <l n="74">Potrà sé stessa tra le angustie avvolta,</l>
     <l n="75">Solleverà di te prece all'Eterno,</l>
     <l n="76">Che sempre quella d'un cor grato ascolta:</l>
     <l n="77">Ed anco di stagion nemica a scherno</l>
     <l n="78">La nuova tua s'indorerà ricolta,</l>
     <l n="79">E vedrai, che la tua d'altrui pietade,</l>
     <l n="80">Più che le piogge e il Sol, giova alle biade.</l>
    </lg>
    <lg n="11">
     <l n="81">	Or leggendo talor mi piace ancora</l>
     <l n="82">Qualche bella d'amore istoria finta,</l>
     <l n="83">Cui di dolce eloquenza orna e colora</l>
     <l n="84">Penna in anglici inchiostri, o in franchi tinta.</l>
     <l n="85">Qui più d'una mia propria, e più talora</l>
     <l n="86">D'una vicenda tua chiara e distinta,</l>
     <l n="87">Zenofila gentil, legger m'è avviso;</l>
     <l n="88">E di lagrime dolci aspergo il viso.</l>
    </lg>
    <lg n="12">
     <l n="89">	O tu, tu, la cui sorte ai destin miei</l>
     <l n="90">Parea pur che dovesse ir sempre unita,</l>
     <l n="91">Chi detto avrebbe un dì, ch'io condurrei</l>
     <l n="92">Dalla tua sì diversa or la mia vita?</l>
     <l n="93">Mentr'io questo ragiono, appena sei</l>
     <l n="94">Tu forse di tue piume al giorno uscita,</l>
     <l n="95">Ed ora siedi al lungo specchio, dove</l>
     <l n="96">Mediti nuove fogge, e piaghe nuove.</l>
    </lg>
    <lg n="13">
     <l n="97">	Visita un dì le mie romite sponde:</l>
     <l n="98">Ecco venirti ad incontrar per via</l>
     <l n="99">Con le più rosee frutta, e le più bionde</l>
     <l n="100">Le forosette della villa mia.</l>
     <l n="101">T'attende questo Zefiro, che l'onde</l>
     <l n="102">Agitar del tuo crin forse desia,</l>
     <l n="103">E più che da' fior suoi, spera diletto</l>
     <l n="104">Da quanto ti fiorisce in volto e in petto.</l>
    </lg>
    <lg n="14">
     <l n="105">	Meravigliando Cromi al dì novello</l>
     <l n="106">Parmi immobile star sovra l'aratro,</l>
     <l n="107">Veggendo il campo rivestito e bello,</l>
     <l n="108">Ove prima giacea più nudo ed atro.</l>
     <l n="109">Sai, gli dirò, qual magico pennello</l>
     <l n="110">Questo di colli rabbellì teatro?</l>
     <l n="111">Vedi tu questa rosa, e là quel giglio?</l>
     <l n="112">La mano qui posò, là volse il ciglio.</l>
    </lg>
    <lg n="15">
     <l n="113">	Frutto de' suoi sorrisi, e non del Sole,</l>
     <l n="114">È quest'aere sì lucido e sereno.</l>
     <l n="115">De' fiati suoi, non d'erbe e di viole,</l>
     <l n="116">Frutto è quest'aere di fragranza pieno.</l>
     <l n="117">Un dolce resto delle sue parole</l>
     <l n="118">Ondeggia ancor del liquid'aere in seno.</l>
     <l n="119">Deh serbi a lungo di quel suon la traccia,</l>
     <l n="120">E taccia intanto il rivo, e il bosco taccia.</l>
    </lg>
   </lg>
  </body>
 </text>
</TEI>