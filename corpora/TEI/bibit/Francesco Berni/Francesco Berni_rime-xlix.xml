<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLIX</title>
    <author>Francesco Berni</author>
   </titleStmt>
   <extent>
    <measure unit="stanza">25</measure>
    <measure unit="line">77</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xlix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLIX</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	O spirito bizzarro del Pistoia,</l>
     <l n="2">dove sei tu? Ché ti perdi un soggetto,</l>
     <l n="3">un'opra da compor, non che un sonetto,</l>
     <l n="4">più bella del Danese e dell'Ancroia.</l>
    </lg>
    <lg n="2">
     <l n="5">	Noi abbiam qui l'ambasciador del boia,</l>
     <l n="6">un medico, maestro Guazzalletto,</l>
     <l n="7">che, se m'ascolti infin ch'io abbia detto,</l>
     <l n="8">vo' che tu rida tanto che tu moia.</l>
    </lg>
    <lg n="3">
     <l n="9">	Egli ha una beretta, adoperata</l>
     <l n="10">più che non è lo breviar d'un prete</l>
     <l n="11">ch'abbia assai divozione e poca entrata;</l>
    </lg>
    <lg n="4">
     <l n="12">	sonvi ritratte su certe comete</l>
     <l n="13">con quel che si condisce l'insalata,</l>
     <l n="14">di varie sorti, come le monete.</l>
    </lg>
    <lg n="5">
     <l n="15">	Mi fa morir di sete,</l>
     <l n="16">di sudore, di spasimo e d'affanno</l>
     <l n="17">una sua vesta che fu già di panno,</l>
    </lg>
    <lg n="6">
     <l n="18">	c'ha forse ottant'un anno</l>
     <l n="19">e bonissima robba è nondimanco,</l>
     <l n="20">che non ha pelo e pende in color bianco.</l>
    </lg>
    <lg n="7">
     <l n="21">	Mi fanno venir manco</l>
     <l n="22">li castroni, ancor debiti al beccaio,</l>
     <l n="23">che porta il luglio in cambio del gennaio.</l>
    </lg>
    <lg n="8">
     <l n="24">	Quegli li scusan saio,</l>
     <l n="25">cappa, mantel, stivali e covertoio;</l>
     <l n="26">intorno al collo par che sia di coio.</l>
    </lg>
    <lg n="9">
     <l n="27">	Saria buon colatoio:</l>
     <l n="28">un che l'avesse a gli occhi vedria lume,</l>
     <l n="29">se non gli desse noia già l'untume;</l>
    </lg>
    <lg n="10">
     <l n="30">	di peluzzi e di piume</l>
     <l n="31">piena è tutta e di sprazzi di ricotte,</l>
     <l n="32">come le berettaccie della notte.</l>
    </lg>
    <lg n="11">
     <l n="33">	Son forte vaghe e ghiotte</l>
     <l n="34">le maniche in un certo modo fesse:</l>
     <l n="35">volsero esser dogal e fûr brachesse.</l>
    </lg>
    <lg n="12">
     <l n="36">	Piangeria chi vedesse</l>
     <l n="37">un povero giubbon ch'ei porta indosso,</l>
     <l n="38">che 'l sudor fatto ha bigio, giallo e rosso;</l>
    </lg>
    <lg n="13">
     <l n="39">	ché mai non se l'ha mosso</l>
     <l n="40">da sedici anni in qua che se lo fece</l>
     <l n="41">e par che sia attaccato con la pece.</l>
    </lg>
    <lg n="14">
     <l n="42">	Chi lo vede e non rece,</l>
     <l n="43">lo stomaco ha di porco o di gallina,</l>
     <l n="44">che mangion gli scorpion per medicina.</l>
    </lg>
    <lg n="15">
     <l n="45">	La mula è poi divina:</l>
     <l n="46">aiutatemi, Muse, a dir ben d'essa.</l>
     <l n="47">Una barcaccia par vecchia dismessa,</l>
    </lg>
    <lg n="16">
     <l n="48">	scassinata e scommessa:</l>
     <l n="49">se le contan le coste ad una ad una,</l>
     <l n="50">pàssala il sole, le stelle e la luna;</l>
    </lg>
    <lg n="17">
     <l n="51">	e vigilie digiuna,</l>
     <l n="52">che 'l calendario memoria non fanne;</l>
     <l n="53">come un cinghial di bocca ha fuor le sanne.</l>
    </lg>
    <lg n="18">
     <l n="54">	Chi la vendesse a canne,</l>
     <l n="55">et a libre, anzi a ceste, la sua lana,</l>
     <l n="56">si faria ricco in una settimana.</l>
    </lg>
    <lg n="19">
     <l n="57">	Per parer cortigiana,</l>
     <l n="58">in cambio di basciar la gente, morde</l>
     <l n="59">e dà co' pie' certe zampate sorde.</l>
    </lg>
    <lg n="20">
     <l n="60">	Ha più stringhe e più corde,</l>
     <l n="61">intorno a' fornimenti sgangherati,</l>
     <l n="62">che non han sei navilî ben armati.</l>
    </lg>
    <lg n="21">
     <l n="63">	Non la vorrieno i frati.</l>
     <l n="64">Quando salir le vuol sopra il padrone,</l>
     <l n="65">geme che par d'una piva il bordone.</l>
    </lg>
    <lg n="22">
     <l n="66">	Allor, chi mente pone,</l>
     <l n="67">vede le calze sfondate al maestro</l>
     <l n="68">e la camiscia ch'esce del canestro</l>
    </lg>
    <lg n="23">
     <l n="69">	con la fede del destro;</l>
     <l n="70">scorge, chi ha la vista più profonda,</l>
     <l n="71">il coliseo, l'aguglia e la ritonda.</l>
    </lg>
    <lg n="24">
     <l n="72">	Dà una volta tonda</l>
     <l n="73">la mula e va zoppicando e traendo;</l>
     <l n="74">dice il maestro: “Vobis me commendo”.</l>
    </lg>
    <lg n="25">
     <l n="75">	Non so s'io me n'intendo,</l>
     <l n="76">ma certo a me ne par che costui sia</l>
     <l n="77">colui che va bandendo la moria.</l>
    </lg>
   </lg>
  </body>
 </text>
</TEI>