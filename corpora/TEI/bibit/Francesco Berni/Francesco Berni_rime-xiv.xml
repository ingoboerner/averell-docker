<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIV</title>
    <author>Francesco Berni</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Tutta l'età d'un uomo intera intera,</l>
     <l n="2">se la fusse ben quella di Titone,</l>
     <l n="3">non basterebbe a dir della primiera;</l>
    </lg>
    <lg n="2">
     <l n="4">	non ne direbbe affatto Cicerone,</l>
     <l n="5">né colui ch'ebbe, come dice Omero,</l>
     <l n="6">voce per ben nove millia persone:</l>
    </lg>
    <lg n="3">
     <l n="7">	un che volesse dirne daddovero,</l>
     <l n="8">bisognere' ch'avesse più cervello</l>
     <l n="9">che chi trovò gli scacchi e 'l tavoliero.</l>
    </lg>
    <lg n="4">
     <l n="10">	La primiera è un gioco tanto bello</l>
     <l n="11">e tanto travagliato, tanto vario,</l>
     <l n="12">che l'età nostra non basta a sapello;</l>
    </lg>
    <lg n="5">
     <l n="13">	non lo ritroverebbe il calendario</l>
     <l n="14">né 'l messal ch'è sì lungo, né la messa,</l>
     <l n="15">né tutto quanto insieme il breviario.</l>
    </lg>
    <lg n="6">
     <l n="16">	Dica le lode sue dunque ella stessa,</l>
     <l n="17">però ch'un ignorante nostro pari</l>
     <l n="18">oggi fa ben assai se vi s'appressa;</l>
    </lg>
    <lg n="7">
     <l n="19">	e chi non ne sa altro, almanco impari</l>
     <l n="20">che colui ha la via vera e perfetta</l>
     <l n="21">che gioca a questo gioco i suoi danari.</l>
    </lg>
    <lg n="8">
     <l n="22">	Chi dice egli è più bella la bassetta</l>
     <l n="23">per esser presto e spacciativo gioco,</l>
     <l n="24">fa un gran male a giocar se gli ha fretta.</l>
    </lg>
    <lg n="9">
     <l n="25">	Questa fa le sue cose a poco a poco;</l>
     <l n="26">quell'altra, perché ell'è troppo bestiale,</l>
     <l n="27">pone ad un tratto troppo carne a foco,</l>
    </lg>
    <lg n="10">
     <l n="28">	come fanno color c'han poco sale</l>
     <l n="29">e que' che son disperati e falliti</l>
     <l n="30">e fanno conto di capitar male.</l>
    </lg>
    <lg n="11">
     <l n="31">	Nella primiera è mille buon partiti,</l>
     <l n="32">mille speranze da tenere a bada,</l>
     <l n="33">come dire “carte a monte” e “carte e 'nviti”,</l>
    </lg>
    <lg n="12">
     <l n="34">	“chi l'ha” e “chi non l'ha”, “vada” e “non vada”,</l>
     <l n="35">star a flusso, a primiera e dire: “A voi”,</l>
     <l n="36">e non venir al primo a mezza spada:</l>
    </lg>
    <lg n="13">
     <l n="37">	ché, se tu vòi tener l'invito, puoi;</l>
     <l n="38">se tu no 'l vuoi tener, lasciarlo andare,</l>
     <l n="39">metter forte e pian pian, come tu vuoi;</l>
    </lg>
    <lg n="14">
     <l n="40">	puoi far con un compagno anche a salvare,</l>
     <l n="41">se tu avessi paura del resto,</l>
     <l n="42">et a tua posta fuggire e cacciare.</l>
    </lg>
    <lg n="15">
     <l n="43">	Puossi far a primiera in quinto e 'n sesto,</l>
     <l n="44">che non avvien così ne gli altri giochi,</l>
     <l n="45">che son tutte novelle a petto a questo;</l>
    </lg>
    <lg n="16">
     <l n="46">	anzi son proprio cose da dapochi,</l>
     <l n="47">uomini da niente, uomini sciocchi,</l>
     <l n="48">come dir messi e birri et osti e cuochi.</l>
    </lg>
    <lg n="17">
     <l n="49">	S'io perdessi a primiera il sangue e gli occhi</l>
     <l n="50">non me ne curo; dove a sbaraglino</l>
     <l n="51">rinnego Dio s'io perdo tre baiocchi.</l>
    </lg>
    <lg n="18">
     <l n="52">	Non è uom sì fallito e sì meschino,</l>
     <l n="53">che s'egli ha voglia di fare a primiera,</l>
     <l n="54">non truovi d'accattar sempre un fiorino.</l>
    </lg>
    <lg n="19">
     <l n="55">	Ha la primiera sì allegra cera</l>
     <l n="56">che la si fa per forza ben volere</l>
     <l n="57">per la sua grazia e per la sua maniera.</l>
    </lg>
    <lg n="20">
     <l n="58">	Et io per me non truovo altro piacere</l>
     <l n="59">che, quando non ho il modo da giocare,</l>
     <l n="60">star dirieto ad un altro per vedere;</l>
    </lg>
    <lg n="21">
     <l n="61">	e stare'vi tre dì senza mangiare,</l>
     <l n="62">dico bene a disagio, ritto ritto,</l>
     <l n="63">come s'io non avessi altro che fare;</l>
    </lg>
    <lg n="22">
     <l n="64">	e per suo amore andrei fin in Egitto</l>
     <l n="65">et anche credo ch'io combatterei,</l>
     <l n="66">defendendola a torto et a diritto.</l>
    </lg>
    <lg n="23">
     <l n="67">	Ma s'io facessi e dicessi per lei</l>
     <l n="68">tutto quel ch'io potessi fare e dire,</l>
     <l n="69">non arei fatto quel ch'io doverei;</l>
    </lg>
    <lg n="24">
     <l n="70">	però, s'a questo non si può venire,</l>
     <l n="71">io per me non vo' innanzi per sì poco</l>
     <l n="72">durar fatica per impoverire:</l>
    </lg>
    <lg n="25">
     <l n="73">	basta che la primiera è un bel gioco.</l>
    </lg>
   </lg>
  </body>
 </text>
</TEI>