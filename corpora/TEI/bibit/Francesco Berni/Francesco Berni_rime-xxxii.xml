<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXII</title>
    <author>Francesco Berni</author>
   </titleStmt>
   <extent>
    <measure unit="stanza">16</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Tu ne dirai e farai tante e tante,</l>
     <l n="2">lingua fracida, marcia, senza sale,</l>
     <l n="3">che al fin si troverà pur un pugnale</l>
     <l n="4">meglior di quel d'Achille e più calzante.</l>
    </lg>
    <lg n="2">
     <l n="5">	Il papa è papa e tu sei un furfante,</l>
     <l n="6">nodrito del pan d'altri e del dir male;</l>
     <l n="7">hai un pie' in bordello e l'altro in ospitale,</l>
     <l n="8">storpiataccio, ignorante e arrogante.</l>
    </lg>
    <lg n="3">
     <l n="9">	Giovan Mateo e gli altri che gli ha appresso,</l>
     <l n="10">che per grazia de Dio son vivi e sani,</l>
     <l n="11">ti metteran ancor un dì in un cesso.</l>
    </lg>
    <lg n="4">
     <l n="12">	Boia, scorgi i costumi tuoi ruffiani</l>
     <l n="13">e se pur vòi cianciar, di' di te stesso:</l>
     <l n="14">guàrdati il petto, la testa e le mani.</l>
    </lg>
    <lg n="5">
     <l n="15">	Ma tu fai come i cani,</l>
     <l n="16">che, dà pur lor mazzate se tu sai,</l>
     <l n="17">come l'han scosse, son più bei che mai.</l>
    </lg>
    <lg n="6">
     <l n="18">	Vergognati oramai,</l>
     <l n="19">prosontuoso, porco, mostro infame,</l>
     <l n="20">idol del vituperio e della fame,</l>
    </lg>
    <lg n="7">
     <l n="21">	ché un monte di letame</l>
     <l n="22">t'aspetta, manegoldo, sprimacciato,</l>
     <l n="23">perché tu moia a tue sorelle allato;</l>
    </lg>
    <lg n="8">
     <l n="24">	quelle due, sciagurato,</l>
     <l n="25">c'hai nel bordel d'Arezzo a grand'onore,</l>
     <l n="26">a gambettar: “Che fa lo mio amore?”</l>
    </lg>
    <lg n="9">
     <l n="27">	Di quelle, traditore,</l>
     <l n="28">dovevi far le frottole e novelle</l>
     <l n="29">e non del Sanga che non ha sorelle.</l>
    </lg>
    <lg n="10">
     <l n="30">	Queste saranno quelle</l>
     <l n="31">che mal vivendo ti faran le spese,</l>
     <l n="32">e 'l lor, non quel di Mantova, marchese;</l>
    </lg>
    <lg n="11">
     <l n="33">	ch'ormai ogni paese</l>
     <l n="34">hai amorbato, ogni omo, ogni animale:</l>
     <l n="35">il ciel, Iddio, il diavol ti vol male.</l>
    </lg>
    <lg n="12">
     <l n="36">	Quelle veste ducale,</l>
     <l n="37">o ducali, acattate e furfantate,</l>
     <l n="38">che ti piangon in dosso sventurate,</l>
    </lg>
    <lg n="13">
     <l n="39">	a suon di bastonate</l>
     <l n="40">ti seran tolte, avanti che tu moia,</l>
     <l n="41">dal reverendo padre messer boia;</l>
    </lg>
    <lg n="14">
     <l n="42">	che l'anima di noia</l>
     <l n="43">mediante un bel capestro caveratti</l>
     <l n="44">e per maggior favor poi squarteratti;</l>
    </lg>
    <lg n="15">
     <l n="45">	e quei tuoi leccapiatti</l>
     <l n="46">bardassonacci, paggi da taverna,</l>
     <l n="47">ti canteran il requiem eterna.</l>
    </lg>
    <lg n="16">
     <l n="48">	Or vivi e ti governa;</l>
     <l n="49">ben che un pugnale, un cesso, o ver un nodo</l>
     <l n="50">ti faranno star queto in ogni modo.</l>
    </lg>
   </lg>
  </body>
 </text>
</TEI>