<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - IX</title>
    <author>Francesco Berni</author>
   </titleStmt>
   <extent>
    <measure unit="stanza">31</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - IX</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Poi ch'io ho detto di Matteo Lombardi,</l>
     <l n="2">de' ghiozzi, dell'anguille e di Nardino,</l>
     <l n="3">voglio dir qualche cosa anco de' cardi,</l>
    </lg>
    <lg n="2">
     <l n="4">	che son quasi meglior che 'l pane e 'l vino;</l>
     <l n="5">e s'io avessi a dirlo daddovero,</l>
     <l n="6">direi di sì per manco d'un quattrino.</l>
    </lg>
    <lg n="3">
     <l n="7">	Et anche mi parrebbe dire il vero,</l>
     <l n="8">ma la brigata poi non me lo crede</l>
     <l n="9">e fammi anch'ella rinegar san Piero;</l>
    </lg>
    <lg n="4">
     <l n="10">	ben che pur alla fin, quando ella vede</l>
     <l n="11">che i cardi son sì bene adoperati,</l>
     <l n="12">le torna la speranza nella fede.</l>
    </lg>
    <lg n="5">
     <l n="13">	E dice: “O terque quaterque beati</l>
     <l n="14">quei che credono altrui senza vedere!”,</l>
     <l n="15">come dicon le prediche de i frati.</l>
    </lg>
    <lg n="6">
     <l n="16">	Non ti faccia, villano, Iddio sapere,</l>
     <l n="17">ciò è che tu non possa mai gustare</l>
     <l n="18">cardi, carciofi, pesche, anguille e pere.</l>
    </lg>
    <lg n="7">
     <l n="19">	Io non dico de' cardi da cardare,</l>
     <l n="20">che voi non intendessi qualche baia;</l>
     <l n="21">dico di quei che son buon da mangiare,</l>
    </lg>
    <lg n="8">
     <l n="22">	che se ne pianta l'anno le migliaia</l>
     <l n="23">ed attendonvi a punto i contadini</l>
     <l n="24">quando non hanno più facende all'aia;</l>
    </lg>
    <lg n="9">
     <l n="25">	fannogli anche a lor mano i cittadini</l>
     <l n="26">e sono oggi venuti in tanto prezzo</l>
     <l n="27">che se ne cava di molti fiorini.</l>
    </lg>
    <lg n="10">
     <l n="28">	Dispiacciono a qualch'un che non ci è avezzo,</l>
     <l n="29">come suol dispiacere il caviale,</l>
     <l n="30">che pare schifa cosa per un pezzo:</l>
    </lg>
    <lg n="11">
     <l n="31">	pur non di manco io ho veduto tale</l>
     <l n="32">che, come vi s'avezza punto punto,</l>
     <l n="33">gli mangia senza pepe e senza sale;</l>
    </lg>
    <lg n="12">
     <l n="34">	senza che sien così trinciati a punto,</l>
     <l n="35">vi dà né più né men drento di morso,</l>
     <l n="36">come se fusse un pezzo di pane unto.</l>
    </lg>
    <lg n="13">
     <l n="37">	A chi piaccion le foglie et a chi 'l torso;</l>
     <l n="38">ma questo è poi secondo gli appetiti:</l>
     <l n="39">ogniuno ha 'l suo giudizio e 'l suo discorso.</l>
    </lg>
    <lg n="14">
     <l n="40">	Costoro usan de dargli ne' conviti,</l>
     <l n="41">dietro, fra le castagne e fra le mele,</l>
     <l n="42">da poi che gli altri cibi son forniti.</l>
    </lg>
    <lg n="15">
     <l n="43">	Mangiansi sempre al lume di candele;</l>
     <l n="44">ciò è, volevo dir, mangiansi il verno,</l>
     <l n="45">e si comincia fatto san Michele.</l>
    </lg>
    <lg n="16">
     <l n="46">	Bisogna aver con essi un buon falerno</l>
     <l n="47">o un qualch'altro vin di condizione,</l>
     <l n="48">come sa proveder chi ha governo.</l>
    </lg>
    <lg n="17">
     <l n="49">	Chi vuol cavar i cardi di stagione,</l>
     <l n="50">sarebbe proprio come se volesse</l>
     <l n="51">metter un legno su per un bastone,</l>
    </lg>
    <lg n="18">
     <l n="52">	e se fusse qualch'un che li cocesse</l>
     <l n="53">e volesse mangiarli in varii modi,</l>
     <l n="54">diria ch'egli non sa mezze le messe.</l>
    </lg>
    <lg n="19">
     <l n="55">	I cardi vogliono esser grossi e sodi,</l>
     <l n="56">ma non però sì sodi che sien duri,</l>
     <l n="57">a voler che la gente se ne lodi;</l>
    </lg>
    <lg n="20">
     <l n="58">	non voglion esser troppo ben maturi,</l>
     <l n="59">anzi più presto alquanto giovanetti,</l>
     <l n="60">altrimenti non son troppo sicuri;</l>
    </lg>
    <lg n="21">
     <l n="61">	sopra tutto bisogna che sien netti;</l>
     <l n="62">e se son messi per la buona via,</l>
     <l n="63">causano infiniti buoni effetti:</l>
    </lg>
    <lg n="22">
     <l n="64">	fanno svegliare altrui la fantasia,</l>
     <l n="65">alzan la mente a gli uomini ingegnosi</l>
     <l n="66">dietro a' secreti dell'astrologia.</l>
    </lg>
    <lg n="23">
     <l n="67">	Quanto più stanno sotto terra ascosi,</l>
     <l n="68">dove gli altri cotal diventan vecchi,</l>
     <l n="69">questi diventan belli e rigogliosi.</l>
    </lg>
    <lg n="24">
     <l n="70">	Non so quel che mi dir di quelli stecchi</l>
     <l n="71">ch'essi hanno; ma, secondo il parer mio,</l>
     <l n="72">si posson comportar così parecchi,</l>
    </lg>
    <lg n="25">
     <l n="73">	perché, poi che gli ha fatti loro Iddio,</l>
     <l n="74">che fa le corna e l'unghie a gli animali,</l>
     <l n="75">convien ch'io m'abbia pazienza anch'io;</l>
    </lg>
    <lg n="26">
     <l n="76">	pur che non sien però di quei bestiali,</l>
     <l n="77">che come li spuntoni stanno intieri,</l>
     <l n="78">tanto che passarebbon gli stivali.</l>
    </lg>
    <lg n="27">
     <l n="79">	O Anton Calzavacca dispensieri,</l>
     <l n="80">che sei or diventato spenditore,</l>
     <l n="81">compraci questi cardi volentieri;</l>
    </lg>
    <lg n="28">
     <l n="82">	non ti pigliar le cose così a core,</l>
     <l n="83">ma attendi a spender, se tu hai denari;</l>
     <l n="84">del resto poi provederà il Signore.</l>
    </lg>
    <lg n="29">
     <l n="85">	Se' cardi ti paressen troppo cari,</l>
     <l n="86">non gli lasciar, perché non è onesto</l>
     <l n="87">che patischino i ghiotti per gli avari;</l>
    </lg>
    <lg n="30">
     <l n="88">	lassa più presto star l'olio e l'agresto,</l>
     <l n="89">il pane, il vin, la carne, il sale e 'l lardo;</l>
     <l n="90">càcciaci drieto tutto quanto il resto</l>
    </lg>
    <lg n="31">
     <l n="91">	e per l'amor de Dio dacci del cardo.</l>
    </lg>
   </lg>
  </body>
 </text>
</TEI>