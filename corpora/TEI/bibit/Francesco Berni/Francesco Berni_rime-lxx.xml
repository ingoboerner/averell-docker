<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXX</title>
    <author>Francesco Berni</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXX</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	In fe' di Cristo, Amor, che tu hai torto,</l>
     <l n="2">assassinar in questo modo altrui</l>
     <l n="3">e volermi amazzar quand'io son morto.</l>
    </lg>
    <lg n="2">
     <l n="4">	Tu m'imbarcasti prima con colui,</l>
     <l n="5">or vorresti imbarcarmi con colei:</l>
     <l n="6">io vo' che venga il morbo a lei e a lui,</l>
    </lg>
    <lg n="3">
     <l n="7">	e presso ch'io non dissi a te e a lei;</l>
     <l n="8">se non perch'io non vo' che tu t'adiri,</l>
     <l n="9">ad ogni modo io te l'appiccherei:</l>
    </lg>
    <lg n="4">
     <l n="10">	sappi quel c'ho a far co' tuoi sospiri;</l>
     <l n="11">perch'era avezzo a rider tuttavia,</l>
     <l n="12">or bisogna ch'io pianga e ch'io sospiri.</l>
    </lg>
    <lg n="5">
     <l n="13">	Quand'io trovo la gente per la via,</l>
     <l n="14">ogniun mi guarda per trassecolato</l>
     <l n="15">e dice ch'io sto male e ch'io vo via.</l>
    </lg>
    <lg n="6">
     <l n="16">	Io me ne torno a casa disperato,</l>
     <l n="17">e poi ch'io m'ho veduto nello specchio,</l>
     <l n="18">conosco ben ch'io son transfigurato:</l>
    </lg>
    <lg n="7">
     <l n="19">	parmi esser fatto brutto, magro e vecchio;</l>
     <l n="20">e gran mercé, ch'io non mangio più nulla</l>
     <l n="21">e non chiudo né occhio né orecchio.</l>
    </lg>
    <lg n="8">
     <l n="22">	Quando ogniun si solazza e si trastulla,</l>
     <l n="23">io attendo a trar guai a centinaia,</l>
     <l n="24">e fàmegli tirar una fanciulla.</l>
    </lg>
    <lg n="9">
     <l n="25">	Guarda se la fortuna vòl la baia:</l>
     <l n="26">la m'ha lasciato star insin ad ora,</l>
     <l n="27">or vòl ch'i' m'inamori in mia vecchiaia.</l>
    </lg>
    <lg n="10">
     <l n="28">	Io non volevo inamorarmi ancora,</l>
     <l n="29">ché, poi ch'i' m'era inamorato un tratto,</l>
     <l n="30">mi pareva un bel che esserne fòra.</l>
    </lg>
    <lg n="11">
     <l n="31">	Ad ogni modo, Amor, tu hai del matto,</l>
     <l n="32">e credi a me, se tu non fussi cieco,</l>
     <l n="33">io te farei veder ciò che m'hai fatto.</l>
    </lg>
    <lg n="12">
     <l n="34">	Or se costei l'ha finalmente meco,</l>
     <l n="35">questa rinegataccia della Mea,</l>
     <l n="36">di grazia, fa ancor ch'io l'abbia seco;</l>
    </lg>
    <lg n="13">
     <l n="37">	poi che tu hai disposto ch'io la bea,</l>
     <l n="38">se la mi fugge, ch'io le sia nemico,</l>
     <l n="39">e sia turco io, s'ella è ancor giudea;</l>
    </lg>
    <lg n="14">
     <l n="40">	altrimenti, Cupido, io te lo dico</l>
     <l n="41">in presenza di questi testimoni,</l>
     <l n="42">pensa ch'io t'abbia ad esser poco amico;</l>
    </lg>
    <lg n="15">
     <l n="43">	e se tu mi percuoti ne gli ugnioni,</l>
     <l n="44">rinego Dio s'io non ti do la stretta</l>
     <l n="45">e s'io non ti fornisco a mostaccioni.</l>
    </lg>
    <lg n="16">
     <l n="46">	Prega pur Cristo ch'io non mi vi metta:</l>
     <l n="47">tu non me n'arai fatto però sei,</l>
     <l n="48">ch'io ti farò parer una civetta.</l>
    </lg>
    <lg n="17">
     <l n="49">	Non potendo valermi con costei,</l>
     <l n="50">per vendicarmi de' miei dispiaceri,</l>
     <l n="51">farotti quello ch'arei fatto a lei.</l>
    </lg>
    <lg n="18">
     <l n="52">	E non varràti ad esser balestrieri,</l>
     <l n="53">o scusarti co l'esser giovanetto:</l>
     <l n="54">allor faròtel io più volontieri.</l>
    </lg>
    <lg n="19">
     <l n="55">	Non creder ch'io ti vogli aver rispetto;</l>
     <l n="56">io te lo dico: se nulla t'aviene,</l>
     <l n="57">non dir dapoi ch'io non te l'abbia detto.</l>
    </lg>
    <lg n="20">
     <l n="58">	Cupido, se tu sei un uom da bene</l>
     <l n="59">e servi altrui quando tu se' richiesto,</l>
     <l n="60">abbi compassion delle mie pene;</l>
    </lg>
    <lg n="21">
     <l n="61">	non guardar perch'i' t'abbia detto questo:</l>
     <l n="62">la troppa stizza me l'ha fatto dire;</l>
     <l n="63">un'altra volta io sarò più onesto.</l>
    </lg>
    <lg n="22">
     <l n="64">	A dirti il vero, io non vorrei morire:</l>
     <l n="65">ogn'altra cosa si pò sopportare,</l>
     <l n="66">questa non so come la s'abbia ad ire.</l>
    </lg>
    <lg n="23">
     <l n="67">	Se costei mi lasciassi manicare,</l>
     <l n="68">io li farei di drieto un manichino</l>
     <l n="69">e mostrarei di non me ne curare;</l>
    </lg>
    <lg n="24">
     <l n="70">	ma chi non mangia pane e non bee vino</l>
     <l n="71">io ho sentito dir che se ne more,</l>
     <l n="72">e quasi quasi ch'io me lo 'ndovino.</l>
    </lg>
    <lg n="25">
     <l n="73">	Però ti vo' pregar, o dio d'amore:</l>
     <l n="74">s'io ho pur a morir per man di dame,</l>
     <l n="75">tira anco a lei un verretton nel core;</l>
    </lg>
    <lg n="26">
     <l n="76">	fa' ch'ella mora d'altro che di fame.</l>
    </lg>
   </lg>
  </body>
 </text>
</TEI>