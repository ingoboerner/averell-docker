<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLVIII</title>
    <author>Francesco Berni</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xlviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLVIII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Signori abbati miei, se si può dire,</l>
     <l n="2">ditemi quel che voi m'avete fatto,</l>
     <l n="3">ché gran piacer l'arei certo d'udire.</l>
    </lg>
    <lg n="2">
     <l n="4">	Sappeva ben ch'io era prima matto,</l>
     <l n="5">matto, cioè, che volentieri amavo,</l>
     <l n="6">ma or mi par aver girato affatto.</l>
    </lg>
    <lg n="3">
     <l n="7">	Le virtù vostre me v'han fatto schiavo</l>
     <l n="8">e m'han legato con tanti legami,</l>
     <l n="9">ch'i' non so quando i pie' mai me ne cavo.</l>
    </lg>
    <lg n="4">
     <l n="10">	È forza ch'io v'adori, non che v'ami;</l>
     <l n="11">d'amor però di quel savio d'Atene,</l>
     <l n="12">non di questi amorazzi sporchi e infami.</l>
    </lg>
    <lg n="5">
     <l n="13">	Voi sète sì cortesi e sì da bene</l>
     <l n="14">che, non pur da me sol, ma ancor da tutti,</l>
     <l n="15">amore, onor, rispetto vi si viene.</l>
    </lg>
    <lg n="6">
     <l n="16">	Ben sapete che l'esser anco putti</l>
     <l n="17">non so che più vi conciglia e v'acquista,</l>
     <l n="18">massimamente che non sète brutti;</l>
    </lg>
    <lg n="7">
     <l n="19">	ma, per Dio, siavi tolta dalla vista,</l>
     <l n="20">né dalla vista sol, ma dal pensiero,</l>
     <l n="21">una fantasiaccia così trista;</l>
    </lg>
    <lg n="8">
     <l n="22">	ch'i' v'amo e vi vo' ben, a dir el vero,</l>
     <l n="23">non tanto perché siate bei, ma buoni.</l>
     <l n="24">E potta, ch'io non dico, di san Piero,</l>
    </lg>
    <lg n="9">
     <l n="25">	chi è colui che di voi non ragioni?</l>
     <l n="26">Che la virtù delle vostre maniere,</l>
     <l n="27">per dirlo in lingua furba, non canzoni?</l>
    </lg>
    <lg n="10">
     <l n="28">	Ché non è oggi facile a vedere</l>
     <l n="29">giovane, nobil, bella e vaga gente</l>
     <l n="30">ch'abbia anche insieme voglia di sapere,</l>
    </lg>
    <lg n="11">
     <l n="31">	che adorni il corpo ad un tratto e la mente,</l>
     <l n="32">anzi che a questa più che a quello attenda,</l>
     <l n="33">come voi fate tutti veramente.</l>
    </lg>
    <lg n="12">
     <l n="34">	Però non vo' che sia chi mi riprenda,</l>
     <l n="35">s'io dico che con voi sempre starei</l>
     <l n="36">a dormir et a fare ogni facenda.</l>
    </lg>
    <lg n="13">
     <l n="37">	E se i fati o le stelle o sian gli dei</l>
     <l n="38">volesser ch'io potessi far la vita</l>
     <l n="39">secondo gli auspici e' voti miei,</l>
    </lg>
    <lg n="14">
     <l n="40">	da poi che 'l genio vostro sì m'invita,</l>
     <l n="41">vorrei farla con voi; ma il bel saria</l>
     <l n="42">che, com'è dolce, fusse anco infinita.</l>
    </lg>
    <lg n="15">
     <l n="43">	O che grata, o che bella compagnia!</l>
     <l n="44">Bella ciò è per me; ma ben per voi</l>
     <l n="45">so io che bella non saria la mia.</l>
    </lg>
    <lg n="16">
     <l n="46">	Ma noi ci accorderemmo poi fra noi:</l>
     <l n="47">quando fussimo un pezzo insieme stati,</l>
     <l n="48">ogniuno andrebbe a fare i fatti suoi.</l>
    </lg>
    <lg n="17">
     <l n="49">	Fariamo spesso quel gioco de' frati,</l>
     <l n="50">che certo è bello e fatto con giudizio</l>
     <l n="51">in un convento ove sian tanti abbati:</l>
    </lg>
    <lg n="18">
     <l n="52">	diremmo ogni mattina il nostro uffizio;</l>
     <l n="53">voi cantaresti, io vel terrei secreto,</l>
     <l n="54">ché non son buono a sì fatto essercizio;</l>
    </lg>
    <lg n="19">
     <l n="55">	pur, per non stare inutilmente cheto,</l>
     <l n="56">vi farei quel servigio, se voleste,</l>
     <l n="57">che fa chi suona a gli organi di drieto.</l>
    </lg>
    <lg n="20">
     <l n="58">	Qual più solenni e qual più allegre feste,</l>
     <l n="59">qual più bel tempo e qual maggior bonaccia,</l>
     <l n="60">maggior consolazion sarien di queste?</l>
    </lg>
    <lg n="21">
     <l n="61">	A chi piace l'onor, la robba piaccia:</l>
     <l n="62">io tengo il sommo bene in questo mondo</l>
     <l n="63">lo stare in compagnia che sodisfaccia:</l>
    </lg>
    <lg n="22">
     <l n="64">	il verno al foco, in un bel cerchio tondo,</l>
     <l n="65">a dire ogniun la sua; la state al fresco:</l>
     <l n="66">questo piacer non ha né fin né fondo.</l>
    </lg>
    <lg n="23">
     <l n="67">	Et io di lui pensando sì m'adesco,</l>
     <l n="68">che credo di morir se mai v'arrivo:</l>
     <l n="69">or, parlandone indarno, a me rincresco.</l>
    </lg>
    <lg n="24">
     <l n="70">	Vi scrissi l'altro dì che m'espedivo</l>
     <l n="71">per venir via, ch'io moro di martello,</l>
     <l n="72">et ora un'altra volta ve lo scrivo.</l>
    </lg>
    <lg n="25">
     <l n="73">	Io ho lasciato in Padova il cervello:</l>
     <l n="74">voi avete il mio cor serrato e stretto</l>
     <l n="75">sotto la vostra chiave e 'l vostro anello.</l>
    </lg>
    <lg n="26">
     <l n="76">	Fatemi apparecchiare in tanto il letto,</l>
     <l n="77">quella sedia curule e due cuccini,</l>
     <l n="78">ch'io possa riposarmi a mio diletto;</l>
    </lg>
    <lg n="27">
     <l n="79">	e state sani, abbati miei divini.</l>
    </lg>
   </lg>
  </body>
 </text>
</TEI>