<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LI</title>
    <author>Francesco Berni</author>
   </titleStmt>
   <extent>
    <measure unit="stanza">78</measure>
    <measure unit="line">232</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-li</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Udite, Fracastoro, un caso strano,</l>
     <l n="2">degno di riso e di compassione,</l>
     <l n="3">che l'altr'ier m'intravenne a Povigliano.</l>
    </lg>
    <lg n="2">
     <l n="4">	Monsignor vostro amico e mio padrone</l>
     <l n="5">era ito quivi acompagnar un frate</l>
     <l n="6">con un branco di bestie e di persone.</l>
    </lg>
    <lg n="3">
     <l n="7">	Fu a' sedici d'agosto, id est di state,</l>
     <l n="8">e non bastavan tutte a tanta gente,</l>
     <l n="9">se ben tutte le stanze erano agiate.</l>
    </lg>
    <lg n="4">
     <l n="10">	Il prete della villa, un ser saccente,</l>
     <l n="11">venne a far riverenza a monsignore,</l>
     <l n="12">dentro non so, ma fuor tutto ridente.</l>
    </lg>
    <lg n="5">
     <l n="13">	Poi, vòlto a me, per farmi un gran favore,</l>
     <l n="14">disse: “Sta sera ne verrete meco,</l>
     <l n="15">che sarete alloggiato da signore:</l>
    </lg>
    <lg n="6">
     <l n="16">	io ho un vin che fa vergogna al greco;</l>
     <l n="17">con esso vi darò frutti e confetti,</l>
     <l n="18">da far veder un morto, andar un cieco;</l>
    </lg>
    <lg n="7">
     <l n="19">	fra tre persone arete quattro letti,</l>
     <l n="20">grandi, ben fatti, spiumacciati, e voglio</l>
     <l n="21">che mi diciate poi se saran netti”.</l>
    </lg>
    <lg n="8">
     <l n="22">	Io che gioir di tal bestie non soglio,</l>
     <l n="23">lo licenziai, temendo di non dare,</l>
     <l n="24">come diedi, in mal'ora, in uno scoglio.</l>
    </lg>
    <lg n="9">
     <l n="25">	“In fe' d'Iddio”, diss'egli, “io vo' menare</l>
     <l n="26">alla mia stanza almanco duo di voi;</l>
     <l n="27">non mi vogliate questo torto fare”.</l>
    </lg>
    <lg n="10">
     <l n="28">	“Be'”, rispos'io, “messer, parlarem poi;</l>
     <l n="29">non fate qui per or questo fracasso;</l>
     <l n="30">forse d'accordo restarem fra noi”.</l>
    </lg>
    <lg n="11">
     <l n="31">	La sera doppo cena andammo a spasso,</l>
     <l n="32">parlando Adamo et io di varie cose;</l>
     <l n="33">costui faceva a tutti il contrabasso.</l>
    </lg>
    <lg n="12">
     <l n="34">	Tutto Vergilio et Omero ci espose,</l>
     <l n="35">disse di voi, parlò del Sannazaro,</l>
     <l n="36">nelle bilancie tutti dua vi pose.</l>
    </lg>
    <lg n="13">
     <l n="37">	“Non son”, diceva, “di lettere ignaro;</l>
     <l n="38">son bene in arte metrica erudito”.</l>
     <l n="39">Et io diceva: “Basta, l'ho ben caro”.</l>
    </lg>
    <lg n="14">
     <l n="40">	Animal non vid'io mai tanto ardito:</l>
     <l n="41">non avrebbe a Macrobio et Aristarco,</l>
     <l n="42">né a Quintilian ceduto un dito.</l>
    </lg>
    <lg n="15">
     <l n="43">	Era ricciuto, questo prete, e l'arco</l>
     <l n="44">delle ciglia avea basso, grosso e spesso:</l>
     <l n="45">un ceffo accommodato a far san Marco.</l>
    </lg>
    <lg n="16">
     <l n="46">	Non ci si volse mai levar da presso,</l>
     <l n="47">fin che a Adamo e me diede di piglio</l>
     <l n="48">e bisognò per forza andar con esso.</l>
    </lg>
    <lg n="17">
     <l n="49">	Era discosto più d'un grosso miglio</l>
     <l n="50">l'abitazion di questo prete pazzo,</l>
     <l n="51">contra il qual non ci valse arte o consiglio.</l>
    </lg>
    <lg n="18">
     <l n="52">	Io credetti trovar qualche palazzo</l>
     <l n="53">murato di diamanti e di turchine,</l>
     <l n="54">avendo udito far tanto schiamazzo;</l>
    </lg>
    <lg n="19">
     <l n="55">	quando Dio volse, vi giungemmo al fine:</l>
     <l n="56">entrammo in una porta da soccorso,</l>
     <l n="57">sepolta nell'ortiche e nelle spine.</l>
    </lg>
    <lg n="20">
     <l n="58">	Convenne ivi lasciar l'usato corso</l>
     <l n="59">e salir su per una certa scala,</l>
     <l n="60">ove arìa rotto il collo ogni destr'orso.</l>
    </lg>
    <lg n="21">
     <l n="61">	Salita quella, ci trovammo in sala,</l>
     <l n="62">che non era, Dio grazia, amattonata,</l>
     <l n="63">ond'il fumo di sotto in essa essala.</l>
    </lg>
    <lg n="22">
     <l n="64">	Io stava come l'uom che pensa e guata</l>
     <l n="65">quel ch'egli ha fatto e quel che far conviene,</l>
     <l n="66">poi che gli è stata data una incanata.</l>
    </lg>
    <lg n="23">
     <l n="67">	“Noi non l'abbiam, Adamo, intesa bene:</l>
     <l n="68">questa è la casa”, diceva io, “dell'Orco;</l>
     <l n="69">pazzi che noi siam stati da catene!”.</l>
    </lg>
    <lg n="24">
     <l n="70">	Mentre io mi gratto il capo e mi scontorco,</l>
     <l n="71">mi vien veduto a traverso ad un desco</l>
     <l n="72">una carpita di lana di porco:</l>
    </lg>
    <lg n="25">
     <l n="73">	era dipinta ad olio e non a fresco;</l>
     <l n="74">voglion certi dottor dir ch'ella fusse</l>
     <l n="75">coperta già d'un qualche barbaresco;</l>
    </lg>
    <lg n="26">
     <l n="76">	poi fu mantello almanco di tre usse,</l>
     <l n="77">poi fu schiavina e forse anche spalliera,</l>
     <l n="78">fin che tappeto al fin pur si ridusse.</l>
    </lg>
    <lg n="27">
     <l n="79">	Sopra al desco una rosta impiccata era</l>
     <l n="80">da parar mosche a tavola e far vento,</l>
     <l n="81">di quelle da taverna unica e vera;</l>
    </lg>
    <lg n="28">
     <l n="82">	è mosso questo nobil instrumento</l>
     <l n="83">da una corda a guisa di campana</l>
     <l n="84">e dà nel naso altrui spesso e nel mento.</l>
    </lg>
    <lg n="29">
     <l n="85">	Or questa sì che mi parve marchiana,</l>
     <l n="86">fornimmi in tutto questa di chiarire</l>
     <l n="87">della sua cortesia sporca e villana.</l>
    </lg>
    <lg n="30">
     <l n="88">	“Dove abbiam noi, messer”, dissi, “a dormire?”.</l>
     <l n="89">“Venite meco la signoria vostra”,</l>
     <l n="90">rispose il sere; “io vel farò sentire”.</l>
    </lg>
    <lg n="31">
     <l n="91">	Io gli vo drieto e 'l buon prete mi mostra</l>
     <l n="92">la stanza ch'egli usava per granaio,</l>
     <l n="93">dove i topi facevano una giostra.</l>
    </lg>
    <lg n="32">
     <l n="94">	Vi sarebbe sudato un di gennaio:</l>
     <l n="95">quivi era la ricolta e la semenza</l>
     <l n="96">e 'l grano e l'orzo e la paglia e 'l pagliaio.</l>
    </lg>
    <lg n="33">
     <l n="97">	Eravi un destro, senza riverenza,</l>
     <l n="98">un camerotto da cesso ordinario,</l>
     <l n="99">dove il messer faceva la credenza;</l>
    </lg>
    <lg n="34">
     <l n="100">	la credenza facea nel necessario,</l>
     <l n="101">intendetemi bene, e le scodelle</l>
     <l n="102">teneva in ordinanza in su l'armario.</l>
    </lg>
    <lg n="35">
     <l n="103">	Stavano intorno pignatte e padelle,</l>
     <l n="104">correggiati, rastrelli e forche e pale,</l>
     <l n="105">tre mazzi di cipolle e una pelle.</l>
    </lg>
    <lg n="36">
     <l n="106">	Quivi ci volea por quel don cotale,</l>
     <l n="107">e disse: “In questo letto dormirete;</l>
     <l n="108">starete tutti duo da un capezzale”.</l>
    </lg>
    <lg n="37">
     <l n="109">	Et io a lui: “Voi non mi ci côrrete”,</l>
     <l n="110">risposi piano, “albanese messere;</l>
     <l n="111">datemi ber, ch'io mi moio di sete”.</l>
    </lg>
    <lg n="38">
     <l n="112">	Ecco apparir di sùbito un bicchiere</l>
     <l n="113">che s'era cresimato allora allora,</l>
     <l n="114">sudava tutto e non potea sedere;</l>
    </lg>
    <lg n="39">
     <l n="115">	pareva il vino una minestra mora:</l>
     <l n="116">vo' morir, chi lo mette in una cesta,</l>
     <l n="117">s'in capo l'anno non vel trova ancora.</l>
    </lg>
    <lg n="40">
     <l n="118">	Non deste voi bevanda mai molesta</l>
     <l n="119">ad un che avesse il morbo o le petecchie</l>
     <l n="120">quanto quell'era ladra e disonesta.</l>
    </lg>
    <lg n="41">
     <l n="121">	In questo, adosso a due pancaccie vecchie</l>
     <l n="122">vidi posto un lettuccio, anzi un canile,</l>
     <l n="123">e dissi: “Quivi appoggerò l'orecchie”.</l>
    </lg>
    <lg n="42">
     <l n="124">	Il prete grazioso, almo e gentile</l>
     <l n="125">le lenzuola fe' tôr dell'altro letto:</l>
     <l n="126">come fortuna va cangiando stile!</l>
    </lg>
    <lg n="43">
     <l n="127">	Era corto il canil, misero e stretto;</l>
     <l n="128">pure, a coprirlo, tutti duo i famigli</l>
     <l n="129">sudarno tre camiscie et un farsetto</l>
    </lg>
    <lg n="44">
     <l n="130">	e le zanne vi posero e gli artigli;</l>
     <l n="131">tanto tirâr quei poveri lenzuoli</l>
     <l n="132">che pure a mezzo al fin fecion venigli.</l>
    </lg>
    <lg n="45">
     <l n="133">	Egli eran bianchi come duo paiuoli,</l>
     <l n="134">dipinti di marzocchi alla divisa:</l>
     <l n="135">parevan cotti in broda di fagiuoli;</l>
    </lg>
    <lg n="46">
     <l n="136">	la lor sottilità resta indicisa:</l>
     <l n="137">tra loro e la descritta già carpita</l>
     <l n="138">cosa nessuna non era divisa.</l>
    </lg>
    <lg n="47">
     <l n="139">	Qual è colui che a perder va la vita,</l>
     <l n="140">che s'intertiene e mette tempo in mezzo</l>
     <l n="141">e pensa e guarda pur s'altri l'aita,</l>
    </lg>
    <lg n="48">
     <l n="142">	tal io schifando quell'orrendo lezzo;</l>
     <l n="143">pur fu forza il gran calice inghiottirsi,</l>
     <l n="144">e così mi trovai nel letto al rezzo.</l>
    </lg>
    <lg n="49">
     <l n="145">	O Muse, o Febo, o Bacco, o Agatirsi</l>
     <l n="146">correte qua, ché cosa sì crudele</l>
     <l n="147">senza l'aiuto vostro non può dirsi;</l>
    </lg>
    <lg n="50">
     <l n="148">	narrate voi le dure mie querele,</l>
     <l n="149">raccontate l'abisso che s'aperse</l>
     <l n="150">poi che fûrno levate le candele.</l>
    </lg>
    <lg n="51">
     <l n="151">	Non menò tanta gente in Grecia Serse,</l>
     <l n="152">né tanto il popol fu de' Mirmidòni,</l>
     <l n="153">quanta sopra di me se ne scoperse:</l>
    </lg>
    <lg n="52">
     <l n="154">	una turba crudel di cimicioni,</l>
     <l n="155">dalla qual, poveretto, io mi schermia,</l>
     <l n="156">alternando a me stesso i mostaccioni.</l>
    </lg>
    <lg n="53">
     <l n="157">	Altra rissa, altra zuffa era la mia,</l>
     <l n="158">di quella tua che tu, Properzio, scrivi</l>
     <l n="159">in non so qual, del secondo, elegia.</l>
    </lg>
    <lg n="54">
     <l n="160">	Altro che la tua Cinzia aveva io quivi!</l>
     <l n="161">Er'io un torso di pera diventato</l>
     <l n="162">o un di questi bachi mezzi vivi</l>
    </lg>
    <lg n="55">
     <l n="163">	che di formiche adosso abbia un mercato,</l>
     <l n="164">tante bocche mi avevan, tanti denti</l>
     <l n="165">trafitto, punto, morso e scorticato.</l>
    </lg>
    <lg n="56">
     <l n="166">	Credo che v'era ancor dell'altre genti,</l>
     <l n="167">come dir pulci, piattole e pidocchi,</l>
     <l n="168">non men di lor animose e valenti.</l>
    </lg>
    <lg n="57">
     <l n="169">	Io non poteva schermirmi con gli occhi,</l>
     <l n="170">perch'era al buio, ma usava il naso</l>
     <l n="171">per conoscer le spade da li stocchi;</l>
    </lg>
    <lg n="58">
     <l n="172">	e come fece con le man Tomaso,</l>
     <l n="173">così con quello io mi certificai</l>
     <l n="174">che l'imaginazion non facea caso.</l>
    </lg>
    <lg n="59">
     <l n="175">	Dio vel dica per me s'io dormi' mai:</l>
     <l n="176">l'essercizio fec'io tutta la notte</l>
     <l n="177">che fan per riscaldarsi i marinai.</l>
    </lg>
    <lg n="60">
     <l n="178">	Non così spesso, quando l'anche ha rotte,</l>
     <l n="179">dà le volte Tifeo, l'audace et empio,</l>
     <l n="180">scotendo a Arìme le valli e le grotte.</l>
    </lg>
    <lg n="61">
     <l n="181">	Notate qui ch'io pongo questo essempio</l>
     <l n="182">levato dall'Eneida di peso;</l>
     <l n="183">e non vorrei però parer un scempio,</l>
    </lg>
    <lg n="62">
     <l n="184">	perché m'han detto che Vergilio ha preso</l>
     <l n="185">un granciporro nel verso d'Omero,</l>
     <l n="186">il qual non ha, con riverenza, inteso;</l>
    </lg>
    <lg n="63">
     <l n="187">	e certo è strana cosa, s'egli è vero,</l>
     <l n="188">che di due dizzioni una facesse.</l>
     <l n="189">Ma lasciam ire e torniam dov'io ero.</l>
    </lg>
    <lg n="64">
     <l n="190">	Eran nel palco certe assaccie fesse</l>
     <l n="191">sopra la testa mia fra trave e trave,</l>
     <l n="192">onde calcina parea che cadesse:</l>
    </lg>
    <lg n="65">
     <l n="193">	areste detto che le fosser fave,</l>
     <l n="194">che rovinando in sul palco di sotto</l>
     <l n="195">facevano una musica soave;</l>
    </lg>
    <lg n="66">
     <l n="196">	qual era d'asse anch'egli e tutto rotto,</l>
     <l n="197">onde il fumo che quindi si stillava</l>
     <l n="198">passando a gli occhi miei faceva motto.</l>
    </lg>
    <lg n="67">
     <l n="199">	Un bambino era in cuna che gridava</l>
     <l n="200">et una donna vecchia che tossiva</l>
     <l n="201">e talor per dolcezza bestemmiava.</l>
    </lg>
    <lg n="68">
     <l n="202">	Se a corteggiarmi un pipistrel veniva</l>
     <l n="203">o a far la mattinata una civetta,</l>
     <l n="204">la festa mia del tutto si forniva.</l>
    </lg>
    <lg n="69">
     <l n="205">	Della quale io non credo avervi detta</l>
     <l n="206">la millesima parte; e poi c'è quella</l>
     <l n="207">del mio compagno, ch'ebbe anco la stretta.</l>
    </lg>
    <lg n="70">
     <l n="208">	Faretevela dir, poi che la è bella:</l>
     <l n="209">m'è stato detto ch'ei ve ne ha già scritto</l>
     <l n="210">o vuol scrivervi in greco una novella.</l>
    </lg>
    <lg n="71">
     <l n="211">	Un poco più che durava il conflitto</l>
     <l n="212">io diventavo il venerabil Beda,</l>
     <l n="213">se l'epitafio suo l'ha ben descritto.</l>
    </lg>
    <lg n="72">
     <l n="214">	Mi levai che parevo una lampreda,</l>
     <l n="215">un'elitropia fina, una murena,</l>
     <l n="216">e chi non mel vol creder non mel creda:</l>
    </lg>
    <lg n="73">
     <l n="217">	di buchi avevo la persona piena,</l>
     <l n="218">ero io di macchie rosse tutto tinto,</l>
     <l n="219">parevo io proprio una notte serena.</l>
    </lg>
    <lg n="74">
     <l n="220">	Se avete visto un san Giulian dipinto</l>
     <l n="221">uscir d'un pozzo fuor fin al bellico,</l>
     <l n="222">d'aspidi sordi e d'altre serpi cinto,</l>
    </lg>
    <lg n="75">
     <l n="223">	o un san Giobbe in qualche muro antico,</l>
     <l n="224">e se non basta antico anco moderno,</l>
     <l n="225">o sant'Anton battuto dal nemico,</l>
    </lg>
    <lg n="76">
     <l n="226">	tal avevan di me fatto governo</l>
     <l n="227">con morsi, graffi, stoccate e ferite</l>
     <l n="228">quei veramente diavoli d'inferno.</l>
    </lg>
    <lg n="77">
     <l n="229">	Io vi scongiuro che se mai venite</l>
     <l n="230">chiamato a medicar quest'oste nostro,</l>
     <l n="231">dategli ber a pasto acqua di vite,</l>
    </lg>
    <lg n="78">
     <l n="232">	fategli fare un servizial d'inchiostro.</l>
    </lg>
   </lg>
  </body>
 </text>
</TEI>