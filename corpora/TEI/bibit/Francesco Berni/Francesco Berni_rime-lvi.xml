<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LVI</title>
    <author>Francesco Berni</author>
   </titleStmt>
   <extent>
    <measure unit="stanza">28</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LVI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Voi m'avete, signor, mandato a dire</l>
     <l n="2">che del vostro Gradasso un'opra faccia:</l>
     <l n="3">io son contento, io ve voglio ubedire.</l>
    </lg>
    <lg n="2">
     <l n="4">	Ma s'ella vi riesce una cosaccia,</l>
     <l n="5">la vostra signoria non se ne rida</l>
     <l n="6">e pensi ch'a me anco ella dispiaccia.</l>
    </lg>
    <lg n="3">
     <l n="7">	Egli è nella Poetica del Vida</l>
     <l n="8">un verso, il qual voi forse anco sapete,</l>
     <l n="9">che così a gli autor moderni grida:</l>
    </lg>
    <lg n="4">
     <l n="10">	“O tutti quanti voi che componete,</l>
     <l n="11">non fate cosa mai che vi sia detta,</l>
     <l n="12">se poco onor aver non ne volete;</l>
    </lg>
    <lg n="5">
     <l n="13">	non lavorate a posta mai né in fretta,</l>
     <l n="14">se già non sète sforzati e constretti</l>
     <l n="15">da gran maestri e signori a bacchetta.</l>
    </lg>
    <lg n="6">
     <l n="16">	Non sono i versi a guisa de farsetti,</l>
     <l n="17">che si fanno a misura, né la prosa,</l>
     <l n="18">secondo le persone, or larghi or stretti.</l>
    </lg>
    <lg n="7">
     <l n="19">	La poesia è come quella cosa</l>
     <l n="20">bizzarra, che bisogna star con lei,</l>
     <l n="21">che si rizza a sua posta e leva e posa”.</l>
    </lg>
    <lg n="8">
     <l n="22">	Dunque negarvi versi io non potrei,</l>
     <l n="23">sendo chi sète; e chi li negarebbe</l>
     <l n="24">anco a Gradasso mio, re de' pigmei?</l>
    </lg>
    <lg n="9">
     <l n="25">	Che giustamente non s'anteporrebbe</l>
     <l n="26">a quel gran serican che venne in Francia</l>
     <l n="27">per la spada d'Orlando e poi non l'ebbe?</l>
    </lg>
    <lg n="10">
     <l n="28">	Costui porta altrimenti la sua lancia:</l>
     <l n="29">non pesarebbe solo el suo pennacchio</l>
     <l n="30">la stadera dell'Elba e la Bilancia.</l>
    </lg>
    <lg n="11">
     <l n="31">	Con esso serve per ispaventacchio,</l>
     <l n="32">anzi ha servito adesso in Alamagna,</l>
     <l n="33">a turchi, ad altri: io so quel ch'io mi gracchio.</l>
    </lg>
    <lg n="12">
     <l n="34">	È destro, snello, adatto di calcagna</l>
     <l n="35">a far moresche e salti; non è tale</l>
     <l n="36">un grillo, un gatto, un cane et una cagna:</l>
    </lg>
    <lg n="13">
     <l n="37">	in prima il periglioso e poi il mortale;</l>
     <l n="38">non ha tante virtù ne' prati l'erba</l>
     <l n="39">betonica quante ha questo animale.</l>
    </lg>
    <lg n="14">
     <l n="40">	La ciera verde sua brusca et acerba</l>
     <l n="41">pare un viso di sotto, quando stilla</l>
     <l n="42">quel che nel ventre smaltito si serba.</l>
    </lg>
    <lg n="15">
     <l n="43">	La sua genealogia chi potria dilla?</l>
     <l n="44">Io trovo ch'egli uscì d'un di quei buchi</l>
     <l n="45">dove abitava a Norcia la Sibilla.</l>
    </lg>
    <lg n="16">
     <l n="46">	Suo padre già faceva i porci eunuchi</l>
     <l n="47">e lui fé dottorar nel berrettaio</l>
     <l n="48">per non tenerlo in frasca come i bruchi.</l>
    </lg>
    <lg n="17">
     <l n="49">	Nacque nel duo di qua dal centinaio,</l>
     <l n="50">et è sì grande ch'io credo che manchi</l>
     <l n="51">poca cosa d'un braccio a farli un saio.</l>
    </lg>
    <lg n="18">
     <l n="52">	Se si trovava con la spada a i fianchi</l>
     <l n="53">quando i topi assaltaron li ranocchi,</l>
     <l n="54">egli era fatto condottier de i granchi.</l>
    </lg>
    <lg n="19">
     <l n="55">	E certo li somiglia assai ne gli occhi</l>
     <l n="56">e nella tenerezza della testa,</l>
     <l n="57">che va incontro alle punte de li stocchi.</l>
    </lg>
    <lg n="20">
     <l n="58">	M'è stato detto di non so che festa</l>
     <l n="59">che voi gli fate quando egli è a cavallo,</l>
     <l n="60">se così tosto a seder non s'appresta:</l>
    </lg>
    <lg n="21">
     <l n="61">	fate dall'altra banda traboccallo</l>
     <l n="62">s'a capo chino; e par che vadi a nozze,</l>
     <l n="63">sì dolce in quella parte ha fatto il callo.</l>
    </lg>
    <lg n="22">
     <l n="64">	Così le bestie non diventon rozze,</l>
     <l n="65">ché ve le mena meglio assai ch'a mano,</l>
     <l n="66">e parte il gioco fa delle camozze;</l>
    </lg>
    <lg n="23">
     <l n="67">	un certo gioco, ch'i' ho inteso, strano,</l>
     <l n="68">che si lascion le matte a corna innanzi</l>
     <l n="69">cader da gli alti scogli in terra al piano.</l>
    </lg>
    <lg n="24">
     <l n="70">	State cheti, poeti di romanzi;</l>
     <l n="71">non mi rompa la testa Rodomonte,</l>
     <l n="72">né quel Gradasso ch'io dicevo dianzi;</l>
    </lg>
    <lg n="25">
     <l n="73">	Buovo d'Antona e Buovo d'Agrismonte</l>
     <l n="74">e tutti i paladin farebbon meglio,</l>
     <l n="75">poi che sono scartati, andare a monte.</l>
    </lg>
    <lg n="26">
     <l n="76">	Questo è della Montagna el vero Veglio,</l>
     <l n="77">questo solo infra tutti pel più grasso</l>
     <l n="78">e per la meglior robba eleggo e sceglio.</l>
    </lg>
    <lg n="27">
     <l n="79">	Più non si dica il serican Gradasso:</l>
     <l n="80">questo cognome omai si spegne e scorcia,</l>
     <l n="81">come la sera il sol, quando gli è basso:</l>
    </lg>
    <lg n="28">
     <l n="82">	viva Gradasso Berrettai da Norcia.</l>
    </lg>
   </lg>
  </body>
 </text>
</TEI>