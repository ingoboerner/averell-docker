<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - V</title>
    <author>Francesco Berni</author>
   </titleStmt>
   <extent>
    <measure unit="stanza">31</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - V</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Nel mille cinquecento anni vent'uno,</l>
     <l n="2">del mese di settembre a' ventidue,</l>
     <l n="3">una mattina a buon'otta, a digiuno,</l>
    </lg>
    <lg n="2">
     <l n="4">	venne nel mondo un diluvio che fue</l>
     <l n="5">sì ruinoso che da Noè in là</l>
     <l n="6">a un bisogno non ne furon due.</l>
    </lg>
    <lg n="3">
     <l n="7">	Fu, come disse il Pesca, qui e qua;</l>
     <l n="8">io, che lo viddi, dirò del Mugello:</l>
     <l n="9">dell'altre parti dica chi lo sa.</l>
    </lg>
    <lg n="4">
     <l n="10">	Vulcano, Ischia, Vesuvio e Mongibello</l>
     <l n="11">non fecion a' lor dì tanto fracasso:</l>
     <l n="12">disson le donne che gli era il fragello,</l>
    </lg>
    <lg n="5">
     <l n="13">	e che gli era il demonio e 'l satanasso</l>
     <l n="14">e 'l diavolo e 'l nemico e la versiera</l>
     <l n="15">ch'andavon quella volta tutti a spasso.</l>
    </lg>
    <lg n="6">
     <l n="16">	Egli era terza e parea più che sera;</l>
     <l n="17">l'aria non si potea ben ben sapere</l>
     <l n="18">s'ell'era persa o monachina o nera;</l>
    </lg>
    <lg n="7">
     <l n="19">	tonava e balenava a più potere,</l>
     <l n="20">cadevon le saette a centinaia:</l>
     <l n="21">chi le sentì non le volea vedere.</l>
    </lg>
    <lg n="8">
     <l n="22">	Non campò campanile o colombaia;</l>
     <l n="23">in modo tal che si potea cantare</l>
     <l n="24">quella canzona che dice: “O ve' baia”.</l>
    </lg>
    <lg n="9">
     <l n="25">	La Sieve fece quel che l'avea a fare:</l>
     <l n="26">cacciossi inanzi ogni cosa a bottino,</l>
     <l n="27">menonne tal che non ne volea andare.</l>
    </lg>
    <lg n="10">
     <l n="28">	Non rimase pei fiumi un sol molino,</l>
     <l n="29">e maladetto quel gambo di biada</l>
     <l n="30">che non n'andasse al nemico del vino.</l>
    </lg>
    <lg n="11">
     <l n="31">	Chi stette punto per camparla a bada</l>
     <l n="32">arebbe poi voluto esser altrove,</l>
     <l n="33">ché non rinvenne a sua posta la strada.</l>
    </lg>
    <lg n="12">
     <l n="34">	Potria cantar cose alte e cose nove,</l>
     <l n="35">miracoli crudeli e sterminati,</l>
     <l n="36">dico più di otto e anco più di nove:</l>
    </lg>
    <lg n="13">
     <l n="37">	come dir bestie e uomini affogati,</l>
     <l n="38">quercie sbarbate, salci, alberi e cerri,</l>
     <l n="39">case spianate e ponti ruinati.</l>
    </lg>
    <lg n="14">
     <l n="40">	Di questi dica chi trovossi a i ferri;</l>
     <l n="41">io ne vo' solamente un riferire,</l>
     <l n="42">et anco Dio m'aiuti ch'io non erri.</l>
    </lg>
    <lg n="15">
     <l n="43">	O buona gente che state a udire,</l>
     <l n="44">sturatevi li orecchi della testa,</l>
     <l n="45">ch'io dirò cosa da farvi stupire.</l>
    </lg>
    <lg n="16">
     <l n="46">	Mentre che gli era in ciel questa tempesta,</l>
     <l n="47">si trovorno in un fiume due persone:</l>
     <l n="48">or udirete cosa che fu questa.</l>
    </lg>
    <lg n="17">
     <l n="49">	Un fossatel che si chiama il Muccione,</l>
     <l n="50">per l'ordinario sì secco e sì smunto</l>
     <l n="51">che non immolla altrui quasi il tallone,</l>
    </lg>
    <lg n="18">
     <l n="52">	venne quel dì sì grosso e sì raggiunto</l>
     <l n="53">che costor duo, credendo esser da lato,</l>
     <l n="54">si trovorno nel mezzo a punto a punto.</l>
    </lg>
    <lg n="19">
     <l n="55">	Ivi ciascun di loro spaventato</l>
     <l n="56">e non vedendo modo di fuggire,</l>
     <l n="57">come sa ch'in tal casi s'è trovato,</l>
    </lg>
    <lg n="20">
     <l n="58">	vollono in sur un albero salire</l>
     <l n="59">e non dovette darne loro il core.</l>
     <l n="60">Io non so ben quel che volesse dire:</l>
    </lg>
    <lg n="21">
     <l n="61">	eron frategli e l'un, ch'era il maggiore,</l>
     <l n="62">abbracciò ben quel legno e 'n su le spalle</l>
     <l n="63">si fé salir il suo fratel minore.</l>
    </lg>
    <lg n="22">
     <l n="64">	Quivi il Muccion e tutta quella valle</l>
     <l n="65">correvon ceppi e sassi aspri e taglienti:</l>
     <l n="66">tutta mattina dàlle, dàlle, dàlle.</l>
    </lg>
    <lg n="23">
     <l n="67">	Furno coperti delle volte venti,</l>
     <l n="68">e quel di sotto, per non affogare,</l>
     <l n="69">all'albero appoggiava il viso e' denti.</l>
    </lg>
    <lg n="24">
     <l n="70">	Attendeva quell'altro a confortare,</l>
     <l n="71">ch'era per la paura quasi perso;</l>
     <l n="72">ma l'uno e l'altro aveva poco a stare,</l>
    </lg>
    <lg n="25">
     <l n="73">	ché bisognava lor far altro verso.</l>
     <l n="74">Se non che Cristo mandò lor un legno</l>
     <l n="75">che si pose a quell'albero attraverso:</l>
    </lg>
    <lg n="26">
     <l n="76">	quel dette loro alquanto di sostegno,</l>
     <l n="77">e non bisogna che nessun s'inganni,</l>
     <l n="78">ché 'n altro modo non v'era disegno.</l>
    </lg>
    <lg n="27">
     <l n="79">	A quel di sotto non rimase panni:</l>
     <l n="80">uscinne pesto, livido e percosso,</l>
     <l n="81">et era in ordin come un san Giovanni.</l>
    </lg>
    <lg n="28">
     <l n="82">	Quell'altro anche devea aver poco indosso;</l>
     <l n="83">pur li parve aver tratto diciannove,</l>
     <l n="84">quand'egli fu dalla furia riscosso.</l>
    </lg>
    <lg n="29">
     <l n="85">	Questa è una di quelle cose nuove</l>
     <l n="86">ch'io m'arricordi aver mai più sentita,</l>
     <l n="87">né credo tal ne sia mai stata altrove.</l>
    </lg>
    <lg n="30">
     <l n="88">	Buone persone che l'avete udita</l>
     <l n="89">e pur avete fatto questo bene,</l>
     <l n="90">pregate Dio che vi dia lunga vita</l>
    </lg>
    <lg n="31">
     <l n="91">	e guardivi dal foco e dalle piene.</l>
    </lg>
   </lg>
  </body>
 </text>
</TEI>