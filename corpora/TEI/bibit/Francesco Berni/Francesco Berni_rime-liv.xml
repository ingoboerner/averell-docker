<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LIV</title>
    <author>Francesco Berni</author>
   </titleStmt>
   <extent>
    <measure unit="stanza">36</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-liv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LIV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Non so, maestro Pier, quel che ti pare</l>
     <l n="2">di questa nuova mia maninconia,</l>
     <l n="3">che io ho tolto Aristotele a lodare.</l>
    </lg>
    <lg n="2">
     <l n="4">	Che parentado o che genologia</l>
     <l n="5">questo ragionamento abbia con quello,</l>
     <l n="6">ch'io feci l'altro dì, della moria,</l>
    </lg>
    <lg n="3">
     <l n="7">	sappi, maestro Pier, che quest'è 'l bello:</l>
     <l n="8">non si vuol mai pensar quel che si faccia,</l>
     <l n="9">ma governarsi a volte di cervello.</l>
    </lg>
    <lg n="4">
     <l n="10">	Io non trovo persona che mi piaccia,</l>
     <l n="11">né che più mi contenti che costui:</l>
     <l n="12">mi paion tutti gli altri una cosaccia,</l>
    </lg>
    <lg n="5">
     <l n="13">	che fûrno inanzi, seco e dopo lui,</l>
     <l n="14">e quel vantaggio sia fra loro appunto</l>
     <l n="15">ch'è fra il panno scarlatto e i panni bui,</l>
    </lg>
    <lg n="6">
     <l n="16">	quel ch'è fra la quaresima e fra l'unto,</l>
     <l n="17">ché sai quanto ti pesa, duole e incresce</l>
     <l n="18">quel tempo fastidioso, quando è giunto,</l>
    </lg>
    <lg n="7">
     <l n="19">	ch'ogni dì ti bisogna frigger pesce,</l>
     <l n="20">cuocer minestre e bollire spinaci,</l>
     <l n="21">stringer melanze sin che 'l succo n'esce.</l>
    </lg>
    <lg n="8">
     <l n="22">	Salvando, dottor miei, le vostre paci,</l>
     <l n="23">io ho detto ad Aristotele in secreto,</l>
     <l n="24">come il Petrarca: “Tu sola mi piaci”.</l>
    </lg>
    <lg n="9">
     <l n="25">	Il qual Petrarca avea più del discreto,</l>
     <l n="26">in quella filosofica rassegna,</l>
     <l n="27">a porlo inanzi, come 'l pose drieto.</l>
    </lg>
    <lg n="10">
     <l n="28">	Costui, maestro Piero, è quel che insegna,</l>
     <l n="29">quel che può dirsi veramente dotto</l>
     <l n="30">e di vero saper l'anime impregna;</l>
    </lg>
    <lg n="11">
     <l n="31">	che non imbarca altrui senza biscotto,</l>
     <l n="32">non dice le sue cose in aria al vento,</l>
     <l n="33">ma tre e tre fa sei, quattro e quattro otto.</l>
    </lg>
    <lg n="12">
     <l n="34">	Ti fa con tanta grazia un argumento,</l>
     <l n="35">che te lo senti andar per la persona</l>
     <l n="36">fin al cervello e rimanervi drento.</l>
    </lg>
    <lg n="13">
     <l n="37">	Sempre con sillogismi ti ragiona</l>
     <l n="38">e le ragion per ordine ti mette;</l>
     <l n="39">quella ti scambia che non ti par buona.</l>
    </lg>
    <lg n="14">
     <l n="40">	Dilèttasi di andar per le vie strette,</l>
     <l n="41">corte, diritte, per fornirla presto,</l>
     <l n="42">e non istà a dir: “L'andò, la stette”.</l>
    </lg>
    <lg n="15">
     <l n="43">	Fra li altri tratti Aristotele ha questo,</l>
     <l n="44">che non vuol che gl'ingegni sordi e loschi</l>
     <l n="45">e la canaglia gli meni l'agresto.</l>
    </lg>
    <lg n="16">
     <l n="46">	Però par qualche volta che s'imboschi,</l>
     <l n="47">passandosi le cose di leggiero,</l>
     <l n="48">e non abbia piacer che tu 'l conoschi.</l>
    </lg>
    <lg n="17">
     <l n="49">	Ma quello è con effetto il suo pensiero:</l>
     <l n="50">se gli è chi voglia dir che non l'intende,</l>
     <l n="51">làscialo cicalar, ché non è il vero.</l>
    </lg>
    <lg n="18">
     <l n="52">	Come falcon che a far la preda intende,</l>
     <l n="53">che gira un pezzo suspeso su l'ali,</l>
     <l n="54">poi di cielo in un tratto a terra scende,</l>
    </lg>
    <lg n="19">
     <l n="55">	così par ch'egli a te parlando cali</l>
     <l n="56">e venga al punto, e, perché tu l'investa,</l>
     <l n="57">comincia dalle cose generali</l>
    </lg>
    <lg n="20">
     <l n="58">	e le squarta e minuzza e trita e pesta,</l>
     <l n="59">ogni costura e buco gli ritrova,</l>
     <l n="60">sì che scrupolo alcuno non ti resta.</l>
    </lg>
    <lg n="21">
     <l n="61">	Non vuol che l'uomo a credergli si mova</l>
     <l n="62">se non gli mette prima il pegno in mano,</l>
     <l n="63">se quel che dice in sei modi no 'l prova.</l>
    </lg>
    <lg n="22">
     <l n="64">	Non fa proemî inetti, non in vano:</l>
     <l n="65">dice le cose sue semplicemente</l>
     <l n="66">e non affetta il favellar toscano.</l>
    </lg>
    <lg n="23">
     <l n="67">	Quando l'incorre a parlar della gente,</l>
     <l n="68">parla d'ogniun più presto ben che male;</l>
     <l n="69">poco dice d'altrui, di sé niente,</l>
    </lg>
    <lg n="24">
     <l n="70">	cosa che non han fatto assai cicale,</l>
     <l n="71">che, volendo avanzarsi la fattura,</l>
     <l n="72">s'hanno unto da sua posta lo stivale.</l>
    </lg>
    <lg n="25">
     <l n="73">	È regola costui della natura,</l>
     <l n="74">anzi è lei stessa; e quella e la ragione</l>
     <l n="75">ci ha posto inanzi a gli occhi per pittura.</l>
    </lg>
    <lg n="26">
     <l n="76">	Ha insegnato i costumi alle persone:</l>
     <l n="77">la felicità v'è per chi la vuole,</l>
     <l n="78">con infinito ingegno e discrezione.</l>
    </lg>
    <lg n="27">
     <l n="79">	Hanno gli altri volumi assai parole,</l>
     <l n="80">questo è pien tutto e di fatti e di cose</l>
     <l n="81">e d'altro che di vento empir ci vuole.</l>
    </lg>
    <lg n="28">
     <l n="82">	O Dio, che crudeltà, che non compose</l>
     <l n="83">un'operetta sopra la cucina,</l>
     <l n="84">fra l'infinite sue miracolose!</l>
    </lg>
    <lg n="29">
     <l n="85">	Credo che la sarebbe altra dottrina</l>
     <l n="86">che quel tuo ricettario babbuasso,</l>
     <l n="87">dove hai imparato a far la gelatina;</l>
    </lg>
    <lg n="30">
     <l n="88">	che ti arebbe insegnato qualche passo,</l>
     <l n="89">più che non seppe Apicio né Esopo,</l>
     <l n="90">d'arrosto, lesso, di magro e di grasso.</l>
    </lg>
    <lg n="31">
     <l n="91">	Ma io che fo, che son come quel topo</l>
     <l n="92">ch'al leon si ficcò dentro all'orecchia</l>
     <l n="93">e del mio folle ardir m'accorgo dopo?</l>
    </lg>
    <lg n="32">
     <l n="94">	Arreco al mondo una novella vecchia,</l>
     <l n="95">bianchezza voglio aggiungere alla neve</l>
     <l n="96">e metter tutto il mare in poca secchia.</l>
    </lg>
    <lg n="33">
     <l n="97">	Io che soglio cercar materia breve,</l>
     <l n="98">sterile, asciutta e senza sugo alcuno,</l>
     <l n="99">che punto d'eloquenzia non riceve;</l>
    </lg>
    <lg n="34">
     <l n="100">	e che sia il ver, va', leggi ad uno ad uno</l>
     <l n="101">i capitoli miei, ch'io vo' morire</l>
     <l n="102">se gli è suggetto al mondo più digiuno.</l>
    </lg>
    <lg n="35">
     <l n="103">	Io non mi so scusar se non con dire</l>
     <l n="104">quel ch'io dissi di sopra: e' son capricci</l>
     <l n="105">ch'a mio dispetto mi voglion venire,</l>
    </lg>
    <lg n="36">
     <l n="106">	come a te di castagne far pasticci.</l>
    </lg>
   </lg>
  </body>
 </text>
</TEI>