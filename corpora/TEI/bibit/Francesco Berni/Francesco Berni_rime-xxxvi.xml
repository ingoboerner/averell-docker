<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXVI</title>
    <author>Francesco Berni</author>
   </titleStmt>
   <extent>
    <measure unit="stanza">23</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXVI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Quant'io vo più pensando alla pazzia,</l>
     <l n="2">messer Marco magnifico, che voi</l>
     <l n="3">avete fatto e fate tuttavia,</l>
    </lg>
    <lg n="2">
     <l n="4">	d'esservi prima imbarcato e da poi</l>
     <l n="5">para pur via, sappiate che mi viene</l>
     <l n="6">compassion di voi stesso e di noi,</l>
    </lg>
    <lg n="3">
     <l n="7">	che dovevamo con cento catene</l>
     <l n="8">ligarvi stretto; ma noi siamo stati</l>
     <l n="9">troppo da poco e voi troppo da bene.</l>
    </lg>
    <lg n="4">
     <l n="10">	Quel monsignor da gli stival tirati</l>
     <l n="11">poteva pure star dui giorni ancora,</l>
     <l n="12">poi che dui mesi ce aveva uccellati</l>
    </lg>
    <lg n="5">
     <l n="13">	con dire: “Io voglio andar; io andrò ora”,</l>
     <l n="14">ché pur veniva da monsignor mio</l>
     <l n="15">la risposta, la qual è venuta ora;</l>
    </lg>
    <lg n="6">
     <l n="16">	e dice ch'è contento e loda Iddio</l>
     <l n="17">venga con voi e stia e vada e torni</l>
     <l n="18">e facci tanto quanto v'è in disio,</l>
    </lg>
    <lg n="7">
     <l n="19">	pur che la stanza non passi otto giorni.</l>
     <l n="20">Ma Dio sa poi quel che sarebbe stato:</l>
     <l n="21">al pan si guarda inanzi che s'inforni,</l>
    </lg>
    <lg n="8">
     <l n="22">	poi non importa quand'egli è infornato.</l>
     <l n="23">Or basta; io son qui solo come un cane</l>
     <l n="24">e non magno più ostreghe né fiato;</l>
    </lg>
    <lg n="9">
     <l n="25">	e per disperazion vo via domane,</l>
     <l n="26">in loco ov'io v'aspetto e vi scongiuro</l>
     <l n="27">che siate almen qui fra tre settimane,</l>
    </lg>
    <lg n="10">
     <l n="28">	perch'i' altrimenti non sarei sicuro;</l>
     <l n="29">ciò è avrei da far... voi m'intendete,</l>
     <l n="30">che sapete il preterito e 'l futuro.</l>
    </lg>
    <lg n="11">
     <l n="31">	Diranno: “Noi vogliam che tu sia prete”;</l>
     <l n="32">“Noi vogliam che tu facci e che tu dica”:</l>
     <l n="33">io starò fresco se voi non ci sète.</l>
    </lg>
    <lg n="12">
     <l n="34">	Senza che più ve lo scriva o ridica,</l>
     <l n="35">venite via: che volete voi fare,</l>
     <l n="36">fra cotesti orti di malva e d'ortica,</l>
    </lg>
    <lg n="13">
     <l n="37">	che son pei morti cosa singulare,</l>
     <l n="38">come dice el sonetto di Rosazzo?</l>
     <l n="39">Io vo' morir se ci potrete stare.</l>
    </lg>
    <lg n="14">
     <l n="40">	E per mia fe', ch'è pur un bel solazzo</l>
     <l n="41">l'avere scelta questa vostra gita!</l>
     <l n="42">È stato quasi un capriccio di pazzo.</l>
    </lg>
    <lg n="15">
     <l n="43">	Per certo egli era pur un'altra vita</l>
     <l n="44">Santa Maria di Grazie e quelle torte,</l>
     <l n="45">delle quali io mi lecco ancor le dita;</l>
    </lg>
    <lg n="16">
     <l n="46">	quelle, vo' dir, che 'n così varia sorte</l>
     <l n="47">ci apparecchiava messer Pagol Serra;</l>
     <l n="48">che mi vien ora el sudor della morte,</l>
    </lg>
    <lg n="17">
     <l n="49">	a dir ch'io m'ho a partir di questa terra</l>
     <l n="50">et andarmi a ficcar in un paese</l>
     <l n="51">dove si sta con simil cose in guerra;</l>
    </lg>
    <lg n="18">
     <l n="52">	di quella graziosa, alma, cortese,</l>
     <l n="53">che vive come vivono i cristiani,</l>
     <l n="54">parlo della brigata genovese,</l>
    </lg>
    <lg n="19">
     <l n="55">	Salvaghi, Arcani e Marini e Goani,</l>
     <l n="56">che Dio dia a' lor cambi e lor faccende</l>
     <l n="57">la sua benedizion ad ambe mani.</l>
    </lg>
    <lg n="20">
     <l n="58">	Era ben da propor, da chi s'intende</l>
     <l n="59">di compagnie e di trebbî, a coteste</l>
     <l n="60">generazion salvatiche et orrende,</l>
    </lg>
    <lg n="21">
     <l n="61">	che paion sustituti della peste.</l>
     <l n="62">Or io non voglio andar moltiplicando</l>
     <l n="63">in ciance che vi son forte moleste,</l>
    </lg>
    <lg n="22">
     <l n="64">	e 'n sul primo proposito tornando,</l>
     <l n="65">dico così, che voi torniate presto.</l>
     <l n="66">A vostra signoria mi raccomando</l>
    </lg>
    <lg n="23">
     <l n="67">	e mi riserbo a bocca a dire il resto.</l>
    </lg>
   </lg>
  </body>
 </text>
</TEI>