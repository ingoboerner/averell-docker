<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXVI</title>
    <author>Francesco Berni</author>
   </titleStmt>
   <extent>
    <measure unit="stanza">12</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXVI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Quella mula sbiadata, damaschina,</l>
     <l n="2">vestita d'alto e basso ricamato,</l>
     <l n="3">che l'Alcionio, poeta laureato,</l>
     <l n="4">ebbe in commenda a vita masculina;</l>
    </lg>
    <lg n="2">
     <l n="5">	che gli scusa cavallo e concubina,</l>
     <l n="6">sì bene altrui la lingua dà per lato,</l>
     <l n="7">e rifarebbe ogni letto sfoggiato,</l>
     <l n="8">tanta lana si trova in su la schina;</l>
    </lg>
    <lg n="3">
     <l n="9">	et ha un par di natiche sì strette</l>
     <l n="10">e sì bene spianate che la pare</l>
     <l n="11">stata nel torchio come le berrette;</l>
    </lg>
    <lg n="4">
     <l n="12">	quella che per soperchio digiunare</l>
     <l n="13">tra l'anime celesti benedette</l>
     <l n="14">com'un corpo diafano traspare;</l>
    </lg>
    <lg n="5">
     <l n="15">	per grazia singulare,</l>
     <l n="16">al suo padron, il dì di Befanìa,</l>
     <l n="17">annunziò il malan che Dio gli dia,</l>
    </lg>
    <lg n="6">
     <l n="18">	e disse che saria</l>
     <l n="19">vestito tutto quanto un dì da state,</l>
     <l n="20">id est arebbe delle bastonate,</l>
    </lg>
    <lg n="7">
     <l n="21">	da non so che brigate,</l>
     <l n="22">che, per guarirlo del maligno bene,</l>
     <l n="23">gli volean far un impiastro alle rene.</l>
    </lg>
    <lg n="8">
     <l n="24">	Ma il matto da catene,</l>
     <l n="25">pensando al paracimeno duale,</l>
     <l n="26">non intese il pronostico fatale;</l>
    </lg>
    <lg n="9">
     <l n="27">	e per modo un corniale</l>
     <l n="28">misurò et un sorbo et un querciuolo,</l>
     <l n="29">che parve stat'un anno al legnaiuolo.</l>
    </lg>
    <lg n="10">
     <l n="30">	A me n'incresce solo</l>
     <l n="31">che se Pierin Carnasecchi l'intende,</l>
     <l n="32">no 'l terrà come prima uom da facende;</l>
    </lg>
    <lg n="11">
     <l n="33">	e faransi leggende</l>
     <l n="34">ch'a dì tanti di maggio l'Alcionio</l>
     <l n="35">fu bastonato come santo Antonio.</l>
    </lg>
    <lg n="12">
     <l n="36">	Io gli son testimonio:</l>
     <l n="37">se da qui inanzi non muta natura,</l>
     <l n="38">e' non gli sarà fatto più paura.</l>
    </lg>
   </lg>
  </body>
 </text>
</TEI>