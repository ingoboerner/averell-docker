<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXVII</title>
    <author>Francesco Berni</author>
   </titleStmt>
   <extent>
    <measure unit="stanza">12</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXVII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Io ho per cameriera mia l'Ancroia,</l>
     <l n="2">madre di Ferraù, zia di Morgante,</l>
     <l n="3">arcavola maggior dell'Amostante,</l>
     <l n="4">balia del turco e suocera del boia.</l>
    </lg>
    <lg n="2">
     <l n="5">	È la sua pelle di razza di stoia,</l>
     <l n="6">morbida come quella del leofante:</l>
     <l n="7">non credo che si trovi al mondo fante</l>
     <l n="8">più orrenda, più sucida e squarquoia.</l>
    </lg>
    <lg n="3">
     <l n="9">	Ha del labro un gheron, di sopra, manco:</l>
     <l n="10">una sassata glie lo portò via</l>
     <l n="11">quando si combatteva Castelfranco.</l>
    </lg>
    <lg n="4">
     <l n="12">	Pare il suo capo la cosmografia,</l>
     <l n="13">pien d'isolette d'azzurro e di bianco,</l>
     <l n="14">commesse dalla tigna di tarsìa.</l>
    </lg>
    <lg n="5">
     <l n="15">	Il dì de Befanìa</l>
     <l n="16">vo' porla per befana alla finestra,</l>
     <l n="17">perché qualch'un le dia d'una balestra;</l>
    </lg>
    <lg n="6">
     <l n="18">	ché l'è sì fiera e alpestra</l>
     <l n="19">che le daran nel capo d'un bolzone,</l>
     <l n="20">in cambio di cicogna e d'airone.</l>
    </lg>
    <lg n="7">
     <l n="21">	S'ella andasse carpone,</l>
     <l n="22">parrebbe una scrofaccia o una miccia,</l>
     <l n="23">ch'abbia le poppe a guisa di salciccia;</l>
    </lg>
    <lg n="8">
     <l n="24">	vieta, grinza e arsiccia,</l>
     <l n="25">secca dal fumo e tinta in verde e giallo,</l>
     <l n="26">con porri e schianze suvi e qualche callo.</l>
    </lg>
    <lg n="9">
     <l n="27">	Non li fu dato in fallo</l>
     <l n="28">la lingua e i denti di mirabil tempre,</l>
     <l n="29">perché ella ciarla e mangia sempre sempre.</l>
    </lg>
    <lg n="10">
     <l n="30">	convien ch'io mi distempre</l>
     <l n="31">a dir ch'uscisse di man di famigli;</l>
     <l n="32">e che la trentavecchia ora mi pigli.</l>
    </lg>
    <lg n="11">
     <l n="33">	Fûr de' vostri consigli,</l>
     <l n="34">compar, che per le man me la metteste</l>
     <l n="35">per una fante dal dì delle feste;</l>
    </lg>
    <lg n="12">
     <l n="36">	credo che lo faceste</l>
     <l n="37">con animo d'andarvene al vicario</l>
     <l n="38">et accusarme per concubinario.</l>
    </lg>
   </lg>
  </body>
 </text>
</TEI>