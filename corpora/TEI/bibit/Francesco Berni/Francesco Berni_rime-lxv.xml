<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXV</title>
    <author>Francesco Berni</author>
   </titleStmt>
   <extent>
    <measure unit="stanza">29</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Padre, a me più che gli altri reverendo</l>
     <l n="2">che son reverendissimi chiamati,</l>
     <l n="3">e la lor reverenzia io non l'intendo;</l>
    </lg>
    <lg n="2">
     <l n="4">	padre, reputazion di quanti frati</l>
     <l n="5">ha oggi il mondo e quanti n'ebbe mai,</l>
     <l n="6">fin a que' goffi de gli Inghiesuati;</l>
    </lg>
    <lg n="3">
     <l n="7">	che fate voi da poi che vi lasciai</l>
     <l n="8">con quel di chi noi siam tanto divoti,</l>
     <l n="9">che non è donna e me ne inamorai?</l>
    </lg>
    <lg n="4">
     <l n="10">	Io dico Michel Agnol Buonarroti,</l>
     <l n="11">che quand'i' 'l veggio mi vien fantasia</l>
     <l n="12">d'ardergli incenso ed attaccargli voti;</l>
    </lg>
    <lg n="5">
     <l n="13">	e credo che sarebbe opra più pia</l>
     <l n="14">che farsi bigia o bianca una giornea,</l>
     <l n="15">quand'un guarisse d'una malattia.</l>
    </lg>
    <lg n="6">
     <l n="16">	Costui cred'io che sia la propria idea</l>
     <l n="17">della scultura e dell'architettura,</l>
     <l n="18">come della giustizia mona Astrea,</l>
    </lg>
    <lg n="7">
     <l n="19">	e chi volesse fare una figura</l>
     <l n="20">che le rapresentasse ambe due bene,</l>
     <l n="21">credo che faria lui per forza pura.</l>
    </lg>
    <lg n="8">
     <l n="22">	Poi voi sapete quanto egli è da bene,</l>
     <l n="23">com'ha giudicio, ingegno e discrezione,</l>
     <l n="24">come conosce il vero, il bello e 'l bene.</l>
    </lg>
    <lg n="9">
     <l n="25">	Ho visto qualche sua composizione:</l>
     <l n="26">son ignorante, e pur direi d'avélle</l>
     <l n="27">lette tutte nel mezzo di Platone;</l>
    </lg>
    <lg n="10">
     <l n="28">	sì ch'egli è nuovo Apollo e nuovo Apelle:</l>
     <l n="29">tacete unquanco, pallide viole</l>
     <l n="30">e liquidi cristalli e fiere snelle:</l>
    </lg>
    <lg n="11">
     <l n="31">	e' dice cose e voi dite parole.</l>
     <l n="32">Così, moderni voi scarpellatori</l>
     <l n="33">et anche antichi, andate tutti al sole;</l>
    </lg>
    <lg n="12">
     <l n="34">	e da voi, padre reverendo, in fuori</l>
     <l n="35">chiunque vòle il mestier vostro fare,</l>
     <l n="36">venda più presto alle donne e colori.</l>
    </lg>
    <lg n="13">
     <l n="37">	Voi solo appresso a lui potete stare,</l>
     <l n="38">e non senza ragion, sì ben v'appaia</l>
     <l n="39">amicizia individua e singulare.</l>
    </lg>
    <lg n="14">
     <l n="40">	Bisognerebbe aver quella caldaia,</l>
     <l n="41">dove il socero suo Medea rifrisse</l>
     <l n="42">per cavarlo de man della vecchiaia,</l>
    </lg>
    <lg n="15">
     <l n="43">	o fosse viva la donna di Ulisse,</l>
     <l n="44">per farvi tutti doi ringiovenire</l>
     <l n="45">e viver più che già Titon non visse.</l>
    </lg>
    <lg n="16">
     <l n="46">	Ad ogni modo è disonesto a dire</l>
     <l n="47">che voi, che fate e legni e' sassi vivi</l>
     <l n="48">abbiate poi come asini a morire:</l>
    </lg>
    <lg n="17">
     <l n="49">	basta che vivon le quercie e gli ulivi</l>
     <l n="50">e' corbi e le cornacchie e' cervi e' cani</l>
     <l n="51">e mille animalacci più cattivi.</l>
    </lg>
    <lg n="18">
     <l n="52">	Ma questi son ragionamenti vani,</l>
     <l n="53">però lasciàngli andar, ché non si dica</l>
     <l n="54">che noi siam mamalucchi o luterani.</l>
    </lg>
    <lg n="19">
     <l n="55">	Pregovi, padre, non vi sia fatica</l>
     <l n="56">raccomandarmi a Michel Agnol mio</l>
     <l n="57">e la memoria sua tenermi amica.</l>
    </lg>
    <lg n="20">
     <l n="58">	Se vi par, anche dite al papa ch'io</l>
     <l n="59">son qui e l'amo e osservo e adoro,</l>
     <l n="60">come padrone e vicario di Dio;</l>
    </lg>
    <lg n="21">
     <l n="61">	et un tratto ch'andiate in concistoro,</l>
     <l n="62">che vi sian congregati e cardinali,</l>
     <l n="63">dite “a Dio” da mia parte a tre di loro.</l>
    </lg>
    <lg n="22">
     <l n="64">	Per discrezion voi intenderete quali,</l>
     <l n="65">non vo' che mi diciate: “Tu mi secchi”;</l>
     <l n="66">poi le son cerimonie generali.</l>
    </lg>
    <lg n="23">
     <l n="67">	Direte a monsignor de' Carnesecchi</l>
     <l n="68">ch'io non gli ho invidia de quelle sue scritte,</l>
     <l n="69">né de color che gli tolgon li orecchi;</l>
    </lg>
    <lg n="24">
     <l n="70">	ho ben martel di quelle zucche fritte,</l>
     <l n="71">che mangiammo con lui l'anno passato:</l>
     <l n="72">quelle mi stanno ancor ne gli occhi fitte!</l>
    </lg>
    <lg n="25">
     <l n="73">	Fatemi, padre, ancor raccomandato</l>
     <l n="74">al virtuoso Molza gaglioffaccio,</l>
     <l n="75">che m'ha senza ragion dimenticato;</l>
    </lg>
    <lg n="26">
     <l n="76">	senza lui parmi d'esser senza un braccio:</l>
     <l n="77">ogni dì qualche lettera gli scrivo</l>
     <l n="78">e perché l'è plebea da poi la straccio.</l>
    </lg>
    <lg n="27">
     <l n="79">	Del suo signor e mio, ch'io non servivo,</l>
     <l n="80">or servo e servirò presso e lontano,</l>
     <l n="81">ditegli che mi tenga in grazia vivo.</l>
    </lg>
    <lg n="28">
     <l n="82">	Voi lavorate poco e state sano:</l>
     <l n="83">non vi paia ritrar bello ogni faccia;</l>
     <l n="84">a Dio, caro mio padre fra Bastiano,</l>
    </lg>
    <lg n="29">
     <l n="85">	a rivederci ad Ostia a prima laccia.</l>
    </lg>
   </lg>
  </body>
 </text>
</TEI>