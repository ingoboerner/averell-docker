<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LII</title>
    <author>Francesco Berni</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Non ti maravigliar, maestro Piero,</l>
     <l n="2">s'io non volevo l'altra sera dare</l>
     <l n="3">sopra quel dubbio tuo giudizio intero,</l>
    </lg>
    <lg n="2">
     <l n="4">	quando stavamo a cena a disputare</l>
     <l n="5">qual era il meglior tempo e la più bella</l>
     <l n="6">stagion che la natura sappi fare,</l>
    </lg>
    <lg n="3">
     <l n="7">	perché questa è una certa novella,</l>
     <l n="8">una materia astratta, una minestra</l>
     <l n="9">che non la può capire ogni scudella.</l>
    </lg>
    <lg n="4">
     <l n="10">	Cominciano e poeti dalla destra</l>
     <l n="11">parte dell'anno e fanno venir fuori</l>
     <l n="12">un castron coronato di ginestra;</l>
    </lg>
    <lg n="5">
     <l n="13">	copron la terra d'erbette e di fiori,</l>
     <l n="14">fanno ridere il cielo e gli elementi,</l>
     <l n="15">voglion ch'ogniun s'impregni e s'inamori;</l>
    </lg>
    <lg n="6">
     <l n="16">	che i frati, allora usciti de' conventi,</l>
     <l n="17">a' capitoli lor vadano a schiera,</l>
     <l n="18">non più a dui a dui, ma a dieci e venti;</l>
    </lg>
    <lg n="7">
     <l n="19">	fanno che 'l pover asin si dispera,</l>
     <l n="20">ragghiando dietro alle sue inamorate;</l>
     <l n="21">e così circonscrivon primavera.</l>
    </lg>
    <lg n="8">
     <l n="22">	Altri hanno detto che gli è me' la state,</l>
     <l n="23">perché più s'avvicina la certezza</l>
     <l n="24">ond'abbiano a sfamarsi le brigate;</l>
    </lg>
    <lg n="9">
     <l n="25">	si batte il gran, si sente una dolcezza</l>
     <l n="26">de' frutti che si veggono indolcire,</l>
     <l n="27">dell'uva che comincia a farsi ghezza,</l>
    </lg>
    <lg n="10">
     <l n="28">	che non si può così per poco dire;</l>
     <l n="29">son que' dì lunghi, che par che s'intenda</l>
     <l n="30">per discrezion che l'uom debba dormire;</l>
    </lg>
    <lg n="11">
     <l n="31">	ha tempo almen di farla, chi ha faccenda;</l>
     <l n="32">chi non ha sonno, faccenda o pensieri,</l>
     <l n="33">per non peccare in ozio, va a merenda,</l>
    </lg>
    <lg n="12">
     <l n="34">	o si mette dinanzi un tavolieri,</l>
     <l n="35">incontro al ventolin di qualche porta,</l>
     <l n="36">con un rinfrescatoio pien di bicchieri.</l>
    </lg>
    <lg n="13">
     <l n="37">	Son altri c'hanno detto che più importa</l>
     <l n="38">averla inanzi cotta che vedere</l>
     <l n="39">le cose insieme onde si fa la torta,</l>
    </lg>
    <lg n="14">
     <l n="40">	e però la stagion che dà da bere,</l>
     <l n="41">ch'apparecchia le tavole per tutto,</l>
     <l n="42">ha quella differenzia di piacere</l>
    </lg>
    <lg n="15">
     <l n="43">	che l'opera il disegno, il fiore e 'l frutto;</l>
     <l n="44">credo che tu m'intenda, ancor che scuro</l>
     <l n="45">paia de' versi miei forse il construtto.</l>
    </lg>
    <lg n="16">
     <l n="46">	Dico che questi tai voglion maturo</l>
     <l n="47">il frutto, e non in erba; avere in pugno,</l>
     <l n="48">non in aria l'uccel, ch'è più sicuro:</l>
    </lg>
    <lg n="17">
     <l n="49">	però lodan l'ottobre più che 'l giugno,</l>
     <l n="50">più che 'l maggio il settembre, e con effetto</l>
     <l n="51">anch'io la lor sentenzia non impugno.</l>
    </lg>
    <lg n="18">
     <l n="52">	Non è mancato ancor chi abbia detto</l>
     <l n="53">gran ben del verno, allegando ragioni:</l>
     <l n="54">ch'allor è dolce cosa stare in letto;</l>
    </lg>
    <lg n="19">
     <l n="55">	che tutti gli animali allor son buoni,</l>
     <l n="56">infino a' porci, e fansi le salcicce,</l>
     <l n="57">cervellate, ventresche e salciccioni;</l>
    </lg>
    <lg n="20">
     <l n="58">	escono in Lombardia fuor le pellicce,</l>
     <l n="59">crèsconsi li pennacchi alle berette</l>
     <l n="60">e fassi il Giorgio con le seccaticce;</l>
    </lg>
    <lg n="21">
     <l n="61">	quel che i dì corti tolgon si rimette</l>
     <l n="62">in altrettante notti: stassi a vegghia</l>
     <l n="63">fino a quattro ore e cinque e sei e sette;</l>
    </lg>
    <lg n="22">
     <l n="64">	adoprasi in quel tempo più la tegghia</l>
     <l n="65">a far torte, migliacci et erbolati,</l>
     <l n="66">che la scopetta a Napoli e la stregghia.</l>
    </lg>
    <lg n="23">
     <l n="67">	Son tutti i tempi egualmente lodati,</l>
     <l n="68">hanno tutti essercizio e piacer vario,</l>
     <l n="69">come vedrai tu stesso, se lo guati;</l>
    </lg>
    <lg n="24">
     <l n="70">	se guati, dico, in su 'l tuo breviario,</l>
     <l n="71">mentre che di' l'ufficio e cuoci il bue</l>
     <l n="72">dipinto a dietro a pie' del calendario;</l>
    </lg>
    <lg n="25">
     <l n="73">	chi cuoco ti parrà, come sei tue,</l>
     <l n="74">e chi si scalda e chi pota le vigne,</l>
     <l n="75">chi va con lo sparvier pigliando grue,</l>
    </lg>
    <lg n="26">
     <l n="76">	chi imbotta il vin, chi la vinaccia strigne:</l>
     <l n="77">tutti i mesi hanno sotto le sue feste,</l>
     <l n="78">com'ha fantasticato chi dipigne.</l>
    </lg>
    <lg n="27">
     <l n="79">	Or piglia tutte quante insieme queste</l>
     <l n="80">oppenioni e tien che tutto è baia,</l>
     <l n="81">a parangon del tempo della peste.</l>
    </lg>
    <lg n="28">
     <l n="82">	Né vo' che strano il mio parlar ti paia,</l>
     <l n="83">né ch'io favelli, anzi cicali, a caso,</l>
     <l n="84">come s'io fossi un merlo o una ghiandaia;</l>
    </lg>
    <lg n="29">
     <l n="85">	io voglio empirti fino all'orlo il vaso</l>
     <l n="86">dell'intelletto, anzi colmar lo staio,</l>
     <l n="87">e che tu facci come san Tomaso.</l>
    </lg>
    <lg n="30">
     <l n="88">	Dico che, sia settembre o sia gennaio</l>
     <l n="89">o altro, a petto a quel della moria,</l>
     <l n="90">non è bel tempo che vaglia un danaio;</l>
    </lg>
    <lg n="31">
     <l n="91">	e perché vegghi ch'io vo per la via</l>
     <l n="92">e dotti il tuo dover tutto in contanti,</l>
     <l n="93">intendi molto ben la ragion mia.</l>
    </lg>
    <lg n="32">
     <l n="94">	Prima, ella porta via tutti i furfanti:</l>
     <l n="95">gli strugge e vi fa buche e squarci drento,</l>
     <l n="96">come si fa dell'oche l'ognisanti.</l>
    </lg>
    <lg n="33">
     <l n="97">	E fa gran bene a cavarli di stento:</l>
     <l n="98">in chiesa non è più chi ti urti o pesti</l>
     <l n="99">in su 'l più bel levar del sacramento.</l>
    </lg>
    <lg n="34">
     <l n="100">	Non si tien conto di chi accatti o presti:</l>
     <l n="101">accatta e fa' pur debiti, se sai,</l>
     <l n="102">ché non è creditor che ti molesti;</l>
    </lg>
    <lg n="35">
     <l n="103">	se pur ne vien qualch'un, di' che tu hai</l>
     <l n="104">doglia di testa e che ti senti al braccio:</l>
     <l n="105">colui va via senza voltarsi mai.</l>
    </lg>
    <lg n="36">
     <l n="106">	Se tu vai fuor, non hai chi ti dia impaccio,</l>
     <l n="107">anzi ti è dato luogo e fatto onore,</l>
     <l n="108">tanto più se vestito sei di straccio.</l>
    </lg>
    <lg n="37">
     <l n="109">	Sei di te stesso e de gli altri signore,</l>
     <l n="110">vedi fare alle genti i più strani atti,</l>
     <l n="111">ti pigli spasso dell'altrui timore.</l>
    </lg>
    <lg n="38">
     <l n="112">	Vìvesi allor con nuove leggi e patti,</l>
     <l n="113">tutti i piaceri onesti son concessi,</l>
     <l n="114">quasi è lecito a gli uomini esser matti.</l>
    </lg>
    <lg n="39">
     <l n="115">	Buoni arrosti si mangiano e buon lessi;</l>
     <l n="116">quella nostra gran madre vacca antica</l>
     <l n="117">si manda via con taglie e bandi espressi.</l>
    </lg>
    <lg n="40">
     <l n="118">	Sopra tutto si fugge la fatica,</l>
     <l n="119">ond'io son schiavo alla peste in catena,</l>
     <l n="120">ché l'una e l'altra è mia mortal nemica.</l>
    </lg>
    <lg n="41">
     <l n="121">	Vita scelta si fa, chiara e serena:</l>
     <l n="122">il tempo si dispensa allegramente</l>
     <l n="123">tutto fra il desinare e fra la cena.</l>
    </lg>
    <lg n="42">
     <l n="124">	S'hai qualche vecchio ricco tuo parente,</l>
     <l n="125">puoi disegnar di rimanergli erede,</l>
     <l n="126">pur che gli muoia in casa un solamente.</l>
    </lg>
    <lg n="43">
     <l n="127">	Ma questo par che sia contra la fede,</l>
     <l n="128">però sia detto per un verbigrazia,</l>
     <l n="129">ché non si dica poi: “Costui non crede”.</l>
    </lg>
    <lg n="44">
     <l n="130">	Di far pazzie la natura si sazia,</l>
     <l n="131">perché in quel tempo si serran le scuole,</l>
     <l n="132">che a' putti esser non può maggior disgrazia.</l>
    </lg>
    <lg n="45">
     <l n="133">	Fa ogniun finalmente ciò ch'e' vuole:</l>
     <l n="134">dell'alma libertà quell'è stagione,</l>
     <l n="135">ch'esser sì cara a tutto 'l mondo suole.</l>
    </lg>
    <lg n="46">
     <l n="136">	È salvo allor l'avere e le persone:</l>
     <l n="137">non dubitar, se ti cascassin gli occhi,</l>
     <l n="138">trova ogniun le sue cose ove le pone.</l>
    </lg>
    <lg n="47">
     <l n="139">	La peste par ch'altrui la mente tocchi</l>
     <l n="140">e la rivolti a Dio: vedi le mura</l>
     <l n="141">di san Bastian dipinte e di san Rocchi.</l>
    </lg>
    <lg n="48">
     <l n="142">	Essendo adunque ogni cosa sicura,</l>
     <l n="143">questo è quel secol d'oro e quel celeste</l>
     <l n="144">stato innocente primo di natura.</l>
    </lg>
    <lg n="49">
     <l n="145">	Or se queste ragioni son manifeste,</l>
     <l n="146">se le tocchi con man, se le ti vanno,</l>
     <l n="147">conchiudi e di' che 'l tempo della peste</l>
    </lg>
    <lg n="50">
     <l n="148">	è 'l più bel tempo che sia in tutto l'anno.</l>
    </lg>
   </lg>
  </body>
 </text>
</TEI>