<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXI</title>
    <author>Francesco Berni</author>
   </titleStmt>
   <extent>
    <measure unit="stanza">19</measure>
    <measure unit="line">59</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Chi vuol veder quantunque pò natura</l>
     <l n="2">in far una fantastica befana,</l>
     <l n="3">un'ombra, un sogno, una febbre quartana,</l>
     <l n="4">un model secco di qualche figura,</l>
    </lg>
    <lg n="2">
     <l n="5">	anzi pur il model della paura,</l>
     <l n="6">una lanterna viva in forma umana,</l>
     <l n="7">una mummia appiccata a tramontana,</l>
     <l n="8">legga per cortesia questa scrittura.</l>
    </lg>
    <lg n="3">
     <l n="9">	A questo modo è fatto un cristiano</l>
     <l n="10">che non è contadin né cittadino</l>
     <l n="11">e non sa s'e' sia in poggio o s'e' sia in piano.</l>
    </lg>
    <lg n="4">
     <l n="12">	Credo che sia nepote de Longino;</l>
     <l n="13">come gli è visto fuor, rincara il grano,</l>
     <l n="14">alla più trista, ogni volta un carlino.</l>
    </lg>
    <lg n="5">
     <l n="15">	Ha in dosso un gonnellino</l>
     <l n="16">di tela ricamata da magnani,</l>
     <l n="17">a toppe e spranghe messe co i trapàni.</l>
    </lg>
    <lg n="6">
     <l n="18">	Per amor de' tafani</l>
     <l n="19">porta a traverso al collo uno straccale</l>
     <l n="20">quadro, come da vescovo un grembiale,</l>
    </lg>
    <lg n="7">
     <l n="21">	et un certo cotale</l>
     <l n="22">di romagnolo, allacciato alle schiene</l>
     <l n="23">con una stringa rossa che lo tiene.</l>
    </lg>
    <lg n="8">
     <l n="24">	Ma quanto calza bene</l>
     <l n="25">una brachetta accattata a pigione,</l>
     <l n="26">che par a punto un naso di montone!</l>
    </lg>
    <lg n="9">
     <l n="27">	Non faria la ragione</l>
     <l n="28">di quante stringhe al giorno ha il suo muletto,</l>
     <l n="29">un abachista, in cento anni, perfetto.</l>
    </lg>
    <lg n="10">
     <l n="30">	Nemico del confetto</l>
     <l n="31">e de gli arrosti e della peverada,</l>
     <l n="32">come de' birri un assassin di strada,</l>
    </lg>
    <lg n="11">
     <l n="33">	è oppenion ch'e' vada</l>
     <l n="34">del corpo l'anno quattro tratti soli</l>
     <l n="35">e faccia paternostri e fusaioli.</l>
    </lg>
    <lg n="12">
     <l n="36">	Fugge da' ceraioli,</l>
     <l n="37">acciò che non lo vendan per un boto,</l>
     <l n="38">tant'è sottil, leggieri, giallo e vòto.</l>
    </lg>
    <lg n="13">
     <l n="39">	Comunque il Buonarroto</l>
     <l n="40">dipinge la quaresima e la fame,</l>
     <l n="41">dicon che vuol ritrar questo carcame;</l>
    </lg>
    <lg n="14">
     <l n="42">	con un cappel di stame,</l>
     <l n="43">che porta dì e notte come i bravi,</l>
     <l n="44">e dieci mazzi a cintola di chiavi,</l>
    </lg>
    <lg n="15">
     <l n="45">	che venticinque schiavi</l>
     <l n="46">co i ferri a' pie' non fan tanto romore</l>
     <l n="47">e trenta sagristani et un priore.</l>
    </lg>
    <lg n="16">
     <l n="48">	Va per ambasciatore</l>
     <l n="49">ogn'anno dell'aringhe a mezzo maggio,</l>
     <l n="50">contra a' capretti, a l'ova et al formaggio,</l>
    </lg>
    <lg n="17">
     <l n="51">	e perch'è gran viaggio,</l>
     <l n="52">ha sempre sotto il braccio un mezzo pane</l>
     <l n="53">che ha un giubbon di sette sorti lane:</l>
    </lg>
    <lg n="18">
     <l n="54">	quel rode come un cane,</l>
     <l n="55">poi giù pel gorgozzuol gli dà la spinta</l>
     <l n="56">con tre o quattro sorsi d'acqua tinta.</l>
    </lg>
    <lg n="19">
     <l n="57">	Or eccovi dipinta</l>
     <l n="58">una figura arabica, un'arpia,</l>
     <l n="59">un om fuggito dalla notomia.</l>
    </lg>
   </lg>
  </body>
 </text>
</TEI>