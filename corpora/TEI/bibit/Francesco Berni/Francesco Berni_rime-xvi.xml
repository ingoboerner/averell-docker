<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVI</title>
    <author>Francesco Berni</author>
   </titleStmt>
   <extent>
    <measure unit="stanza">67</measure>
    <measure unit="line">199</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVI</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	O poveri, infelici cortegiani,</l>
     <l n="2">usciti dalle man de' fiorentini</l>
     <l n="3">e dati in preda a tedeschi e marrani,</l>
    </lg>
    <lg n="2">
     <l n="4">	che credete che importin quelli uncini</l>
     <l n="5">che porta per insegna questo arlotto,</l>
     <l n="6">figliuol d'un cimator de panni lini?</l>
    </lg>
    <lg n="3">
     <l n="7">	Andate a domandarne un po' Ceccotto,</l>
     <l n="8">che fa profession d'imperiale,</l>
     <l n="9">e diravvi il misterio che v'è sotto.</l>
    </lg>
    <lg n="4">
     <l n="10">	Onde diavol cavò questo animale</l>
     <l n="11">quella bestiaccia di papa Leone?</l>
     <l n="12">Che li mancò da far un cardinale?</l>
    </lg>
    <lg n="5">
     <l n="13">	E voi, reverendissime persone,</l>
     <l n="14">che vi faceste così bello onore,</l>
     <l n="15">andate adesso a farvi far ragione;</l>
    </lg>
    <lg n="6">
     <l n="16">	o Volterra, o Minerva traditore,</l>
     <l n="17">o canaglia, diserti, asin, furfanti,</l>
     <l n="18">avete voi da farci altro favore?</l>
    </lg>
    <lg n="7">
     <l n="19">	Se costui non v'impicca tutti quanti</l>
     <l n="20">e non vi squarta, vo' ben dir che sia</l>
     <l n="21">veramente la schiuma de' pedanti.</l>
    </lg>
    <lg n="8">
     <l n="22">	Italia poverella, Italia mia,</l>
     <l n="23">che ti par di questi almi allievi tuoi</l>
     <l n="24">che t'han cacciato un porro dietro via?</l>
    </lg>
    <lg n="9">
     <l n="25">	Almanco si voltasse costà a voi</l>
     <l n="26">e fessevi patir la penitenza</l>
     <l n="27">del vostro error. Che colpa n'abbiàn noi,</l>
    </lg>
    <lg n="10">
     <l n="28">	che ci ha ad esser negata l'audienza</l>
     <l n="29">e dato su 'l mostaccio delle porte,</l>
     <l n="30">che Cristo non ci arebbe pazienza?</l>
    </lg>
    <lg n="11">
     <l n="31">	Ecco che personaggi, ecco che corte,</l>
     <l n="32">che brigate galanti, cortegiane:</l>
     <l n="33">Copis, Vincl, Corizio e Trincaforte!</l>
    </lg>
    <lg n="12">
     <l n="34">	Nomi da far isbigottir un cane,</l>
     <l n="35">da far ispiritar un cimitero,</l>
     <l n="36">al suon delle parole orrende e strane.</l>
    </lg>
    <lg n="13">
     <l n="37">	O pescator deserto di san Piero,</l>
     <l n="38">questa è ben quella volta che tu vai</l>
     <l n="39">in chiasso et alla stufa daddovero.</l>
    </lg>
    <lg n="14">
     <l n="40">	Comincia pur avviarti a Tornai</l>
     <l n="41">e canta per la strada quel versetto</l>
     <l n="42">che dice: “Andai in Fiandra e non tornai”.</l>
    </lg>
    <lg n="15">
     <l n="43">	Oltre, canaglia brutta, oltre al Traghetto!</l>
     <l n="44">Ladri cardinalacci schericati,</l>
     <l n="45">date loco alla fe' di Macometto,</l>
    </lg>
    <lg n="16">
     <l n="46">	che vi gastighi de' vostri peccati</l>
     <l n="47">e levivi la forma del cappello,</l>
     <l n="48">al qual senza ragion foste chiamati.</l>
    </lg>
    <lg n="17">
     <l n="49">	Oltre, canaglia brutta, oltre al bordello!</l>
     <l n="50">Ché Cristo mostrò ben d'avervi a noia,</l>
     <l n="51">quando in conclavi vi tolse il cervello.</l>
    </lg>
    <lg n="18">
     <l n="52">	S'io non dic'or da buon senno, ch'i' moia,</l>
     <l n="53">che mi parrebbe far un sacrifizio</l>
     <l n="54">ad esser per un tratto vostro boia.</l>
    </lg>
    <lg n="19">
     <l n="55">	O ignoranti, privi di giudizio,</l>
     <l n="56">voi potrete pur darvi almeno il vanto</l>
     <l n="57">d'aver messa la chiesa in precipizio.</l>
    </lg>
    <lg n="20">
     <l n="58">	Basta che gli hanno fatto un papa santo,</l>
     <l n="59">che dice ogni mattina la sua messa</l>
     <l n="60">e non se 'l tocca mai se non col guanto.</l>
    </lg>
    <lg n="21">
     <l n="61">	Ma state saldi, non gli fate pressa,</l>
     <l n="62">dategli tempo un anno e poi vedrete</l>
     <l n="63">che piacerà anco a lui l'àrista lessa.</l>
    </lg>
    <lg n="22">
     <l n="64">	O Cristo, o santi, sì che voi vedete</l>
     <l n="65">dove ci han messi quaranta poltroni,</l>
     <l n="66">e state in cielo e sì ve ne ridete!</l>
    </lg>
    <lg n="23">
     <l n="67">	Che maledette sien quante orazioni</l>
     <l n="68">e quante letanie vi fur mai dette</l>
     <l n="69">da' frati in quelle tante processioni!</l>
    </lg>
    <lg n="24">
     <l n="70">	Ecco per quel che stavan le staffette</l>
     <l n="71">apparecchiate ad ir annunziare</l>
     <l n="72">la venuta di Cristo in Nazarette.</l>
    </lg>
    <lg n="25">
     <l n="73">	Io per me fui vicino a spiritare</l>
     <l n="74">quando sentii gridar quella Tortosa</l>
     <l n="75">e volsi cominciar a scongiurare.</l>
    </lg>
    <lg n="26">
     <l n="76">	Ma il bell'era ad odir un'altra cosa:</l>
     <l n="77">e' dubitavan che non accettasse,</l>
     <l n="78">come persona troppo scrupulosa;</l>
    </lg>
    <lg n="27">
     <l n="79">	per questo non volevan levar l'asse</l>
     <l n="80">di quel conclavi ladro scelerato,</l>
     <l n="81">se forse un'altra volta ei bisognasse.</l>
    </lg>
    <lg n="28">
     <l n="82">	Dopo che sepper ch'egli ebbe accettato,</l>
     <l n="83">incominciorno a dir che non verrìa</l>
     <l n="84">et aspettava ogniun d'esser chiamato.</l>
    </lg>
    <lg n="29">
     <l n="85">	Allora il Cesarin volse andar via</l>
     <l n="86">per parer diligente; e menò seco</l>
     <l n="87">Serapica in iscambio di Tubbia.</l>
    </lg>
    <lg n="30">
     <l n="88">	O sciocchi, a Ripa è sì tristo vin greco,</l>
     <l n="89">che non avesse dovuto volare,</l>
     <l n="90">se fusse stato zoppo, attratto e cieco?</l>
    </lg>
    <lg n="31">
     <l n="91">	Dubbitavate voi dell'accettare?</l>
     <l n="92">Non sapevate voi ch'egli avea letto</l>
     <l n="93">che un vescovato è buon desiderare?</l>
    </lg>
    <lg n="32">
     <l n="94">	Or su, che questo papa benedetto</l>
     <l n="95">venne (così non fusse mai venuto,</l>
     <l n="96">per far a gli occhi mei questo dispetto):</l>
    </lg>
    <lg n="33">
     <l n="97">	Roma è rinata, il mondo è riavuto,</l>
     <l n="98">la peste spenta, allegri gli uffiziali:</l>
     <l n="99">oh, che ventura che noi abbiamo avuto!</l>
    </lg>
    <lg n="34">
     <l n="100">	Non si dice più mal de' cardinali;</l>
     <l n="101">anzi son tutti persone da bene,</l>
     <l n="102">tanto franzesi quanto imperiali.</l>
    </lg>
    <lg n="35">
     <l n="103">	O mente umana, come spesso avviene</l>
     <l n="104">che un loda e danna una cosa e la piglia</l>
     <l n="105">in pro, in contra, come ben gli viene!</l>
    </lg>
    <lg n="36">
     <l n="106">	Così adesso non è maraviglia</l>
     <l n="107">se la brigata divien inconstante</l>
     <l n="108">e mal contenta di costui bisbiglia.</l>
    </lg>
    <lg n="37">
     <l n="109">	Or credevate voi, gente ignorante,</l>
     <l n="110">ch'altrimenti dovesse riuscire</l>
     <l n="111">un sciagurato, ipocrito, pedante?</l>
    </lg>
    <lg n="38">
     <l n="112">	Un nato solamente per far dire</l>
     <l n="113">quanto pazzescamente la fortuna</l>
     <l n="114">abbia sopra di noi forza et ardire?</l>
    </lg>
    <lg n="39">
     <l n="115">	Un che, s'avesse in sé bontate alcuna,</l>
     <l n="116">doverrebbe squartar chi l'ha condotto</l>
     <l n="117">alla sede papal ch'al mondo è una?</l>
    </lg>
    <lg n="40">
     <l n="118">	Dice 'l suo Teodorico ch'egli è dotto</l>
     <l n="119">e ch'egli ha una buona conscienza,</l>
     <l n="120">come colui che gliel'ha vista sotto.</l>
    </lg>
    <lg n="41">
     <l n="121">	L'una e l'altra gli ammetto e credo senza</l>
     <l n="122">che giuri; e credo ch'egli abbi ordinato</l>
     <l n="123">di non dar via beneficî in credenza:</l>
    </lg>
    <lg n="42">
     <l n="124">	più presto ne farà miglior mercato</l>
     <l n="125">e perderanne inanzi qualche cosa,</l>
     <l n="126">pur che denar contanti gli sia dato.</l>
    </lg>
    <lg n="43">
     <l n="127">	Questo perché la chiesa è bisognosa</l>
     <l n="128">e Rodi ha gran mestier d'esser soccorsa</l>
     <l n="129">nella fortuna sua pericolosa;</l>
    </lg>
    <lg n="44">
     <l n="130">	per questo si riempie quella borsa</l>
     <l n="131">che gli fu data vota; onde più volte</l>
     <l n="132">la man per rabbia si debbe aver morsa.</l>
    </lg>
    <lg n="45">
     <l n="133">	Ma di cui vi dolete, o genti stolte,</l>
     <l n="134">se per difetto de' vostri giudizî</l>
     <l n="135">vostre speranze tenete sepolte?</l>
    </lg>
    <lg n="46">
     <l n="136">	Lasciate andar l'impresa de gli uffizî</l>
     <l n="137">et si habetis auro et argento</l>
     <l n="138">spendetel tutto quanto in benefizî,</l>
    </lg>
    <lg n="47">
     <l n="139">	che vi staranno a sessanta per cento;</l>
     <l n="140">e non arete più sospizione</l>
     <l n="141">ch'e denar vostri se gli porti il vento.</l>
    </lg>
    <lg n="48">
     <l n="142">	Non dubbitate di messer Simone,</l>
     <l n="143">ché maestro Giovan da Macerata</l>
     <l n="144">ve ne farà plenaria assoluzione.</l>
    </lg>
    <lg n="49">
     <l n="145">	A tutte l'altre cose sta serrata</l>
     <l n="146">e dicesi: “Videbimus”; a questa</l>
     <l n="147">si dà un'audienza troppo grata.</l>
    </lg>
    <lg n="50">
     <l n="148">	Ogni dimanda è lecita et onesta:</l>
     <l n="149">e che sia il ver, benché fusse difeso,</l>
     <l n="150">pur al lucchese si tagliò la testa.</l>
    </lg>
    <lg n="51">
     <l n="151">	Io non so se sia 'l vero quel c'ho inteso,</l>
     <l n="152">ch'e' tasta ad un ad un tutti i denari</l>
     <l n="153">e guarda se' ducati son di peso;</l>
    </lg>
    <lg n="52">
     <l n="154">	or quei che non lo sa studii et impari,</l>
     <l n="155">ché la regola vera di giustizia</l>
     <l n="156">è far che la bilancia stia di pari.</l>
    </lg>
    <lg n="53">
     <l n="157">	Così si tiene a Roma la dovizia</l>
     <l n="158">e fannosi venir l'espedizioni</l>
     <l n="159">di Francia, di Polonia e di Gallizia;</l>
    </lg>
    <lg n="54">
     <l n="160">	queste son l'astinenze e l'orazioni</l>
     <l n="161">e le sette virtù cardinalesche</l>
     <l n="162">che mette san Gregorio ne' Sermoni.</l>
    </lg>
    <lg n="55">
     <l n="163">	Dice Franciscus che quelle fantesche</l>
     <l n="164">che tien a Belveder servon per mostra,</l>
     <l n="165">ma con effetto a lui piaccion le pesche;</l>
    </lg>
    <lg n="56">
     <l n="166">	e certo la sua cera lo dimostra,</l>
     <l n="167">ché gli è pur vecchio et in parte ha provato</l>
     <l n="168">la santa cortigiana vita nostra.</l>
    </lg>
    <lg n="57">
     <l n="169">	Di questo quasi l'ho per iscusato,</l>
     <l n="170">ché non è vizio proprio della mente,</l>
     <l n="171">ma difetto che gli anni gli han portato;</l>
    </lg>
    <lg n="58">
     <l n="172">	e credo in conscienza finalmente</l>
     <l n="173">che non sarebbe se non buon cristiano,</l>
     <l n="174">se non assassinasse sì la gente.</l>
    </lg>
    <lg n="59">
     <l n="175">	Pur quand'io sento dir oltramontano,</l>
     <l n="176">vi fo una chiosa sopra col verzino:</l>
     <l n="177">id est nemico al sangue italiano.</l>
    </lg>
    <lg n="60">
     <l n="178">	O furfante, ubbriaco, contadino,</l>
     <l n="179">nato alla stufa, or ecco chi presume</l>
     <l n="180">signoreggiar il bel nome latino!</l>
    </lg>
    <lg n="61">
     <l n="181">	E quando un segue il libero costume</l>
     <l n="182">di sfogarsi scrivendo e di cantare,</l>
     <l n="183">lo minaccia di far gettar in fiume:</l>
    </lg>
    <lg n="62">
     <l n="184">	cosa d'andarsi proprio ad annegare,</l>
     <l n="185">poi che l'antica libertà natia</l>
     <l n="186">per più dispetto non si puote usare.</l>
    </lg>
    <lg n="63">
     <l n="187">	San Pier, s'i' dico pur qualche pazzia,</l>
     <l n="188">qualche parola ch'abbia del bestiale,</l>
     <l n="189">fa con Domenedio la scusa mia:</l>
    </lg>
    <lg n="64">
     <l n="190">	l'usanza mia non fu mai di dir male;</l>
     <l n="191">e che sia 'l ver, leggi le cose mie,</l>
     <l n="192">leggi l'Anguille, leggi l'Orinale,</l>
    </lg>
    <lg n="65">
     <l n="193">	le Pesche, i Cardi e l'altre fantasie:</l>
     <l n="194">tutte sono inni, laude, salmi et ode;</l>
     <l n="195">guàrdati or tu dalle palinodie.</l>
    </lg>
    <lg n="66">
     <l n="196">	I' ho drento un sdegno che tutto mi rode</l>
     <l n="197">e sforza contra l'ordinario mio,</l>
     <l n="198">mentre costui di noi trionfa e gode,</l>
    </lg>
    <lg n="67">
     <l n="199">	a dir di Cristo e di Domenedio.</l>
    </lg>
   </lg>
  </body>
 </text>
</TEI>