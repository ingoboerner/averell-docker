<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXIV</title>
    <author>Francesco Berni</author>
   </titleStmt>
   <extent>
    <measure unit="stanza">14</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXIV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	La casa che Melampo in profezia</l>
     <l n="2">disse ad Ificlo già che cascarebbe,</l>
     <l n="3">onde quei buoi da lui per merito ebbe</l>
     <l n="4">d'essere stato a quattro tarli spia,</l>
    </lg>
    <lg n="2">
     <l n="5">	con questa casa, che non è ancor mia</l>
     <l n="6">né forse anco a mio tempo esser potrebbe,</l>
     <l n="7">in esser marcia gli occhi perderebbe:</l>
     <l n="8">messer Bartolomeo, venite via.</l>
    </lg>
    <lg n="3">
     <l n="9">	La prima cosa in capo arete i palchi,</l>
     <l n="10">non fabricati già da legnaiuoli,</l>
     <l n="11">ma più presto da sarti o marescalchi;</l>
    </lg>
    <lg n="4">
     <l n="12">	le scale saran peggio ch'a piuoli;</l>
     <l n="13">non arem troppi stagni o oricalchi,</l>
     <l n="14">ma quantità di piattelli et orciuoli,</l>
    </lg>
    <lg n="5">
     <l n="15">	con gufi et assiuoli</l>
     <l n="16">dipinti dentro e la Nencia e 'l Vallera;</l>
     <l n="17">e poi la masserizia del Codera,</l>
    </lg>
    <lg n="6">
     <l n="18">	come dir la stadera,</l>
     <l n="19">un trespolo scoppiato et un paniere,</l>
     <l n="20">un arcolaio, un fiasco, un lucerniere.</l>
    </lg>
    <lg n="7">
     <l n="21">	Mi par così vedere</l>
     <l n="22">farvi, come giungete, un ceffo strano</l>
     <l n="23">e darla a dietro come fé Iordano,</l>
    </lg>
    <lg n="8">
     <l n="24">	borbottando pian piano</l>
     <l n="25">ch'io mi mettessi con voi la giornea,</l>
     <l n="26">come già fece Evandro con Enea;</l>
    </lg>
    <lg n="9">
     <l n="27">	e trar via l'Odissea</l>
     <l n="28">e le grece e l'ebraice scritture,</l>
     <l n="29">considerando queste cose scure.</l>
    </lg>
    <lg n="10">
     <l n="30">	Messer, venite pure:</l>
     <l n="31">se non si studierà in greco o ebreo,</l>
     <l n="32">si studierà, vi prometto, in caldeo;</l>
    </lg>
    <lg n="11">
     <l n="33">	et avremo un corteo</l>
     <l n="34">di mosche intorno e senz'altra campana</l>
     <l n="35">la notte e 'l dì sonaremo a mattana.</l>
    </lg>
    <lg n="12">
     <l n="36">	Ma sarebbe marchiana,</l>
     <l n="37">ciò è vo' dir sarebbe forte bello,</l>
     <l n="38">se conduceste con voi l'Ardinghello.</l>
    </lg>
    <lg n="13">
     <l n="39">	Faremo ad un piattello,</l>
     <l n="40">voi e mia madre et io, le fante e' fanti;</l>
     <l n="41">poi staremo in un letto tutti quanti,</l>
    </lg>
    <lg n="14">
     <l n="42">	e levarénci santi,</l>
     <l n="43">non che pudichi, e non ci sarà furia,</l>
     <l n="44">sendo tutti ricette da lussuria.</l>
    </lg>
   </lg>
  </body>
 </text>
</TEI>