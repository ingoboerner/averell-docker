<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - VIII</title>
    <author>Francesco Berni</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - VIII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	S'io avessi le lingue a mille a mille</l>
     <l n="2">e fussi tutto bocca, labra e denti,</l>
     <l n="3">io non direi le laudi dell'anguille;</l>
    </lg>
    <lg n="2">
     <l n="4">	non le direbbon tutti i miei parenti,</l>
     <l n="5">che son, che sono stati e che saranno,</l>
     <l n="6">dico i futuri, i passati e' presenti;</l>
    </lg>
    <lg n="3">
     <l n="7">	quei che son oggi vivi non le sanno,</l>
     <l n="8">quei che son morti non l'hanno sapute,</l>
     <l n="9">quei c'hanno a esser non le saperanno.</l>
    </lg>
    <lg n="4">
     <l n="10">	L'anguille non son troppo conosciute</l>
     <l n="11">e sarebbon chiamate un nuovo pesce</l>
     <l n="12">da un che più non l'avesse vedute.</l>
    </lg>
    <lg n="5">
     <l n="13">	Vivace bestia che nell'acqua cresce</l>
     <l n="14">e vive in terra e in acqua, e in acqua e in terra,</l>
     <l n="15">entra a sua posta ove la vòle et esce,</l>
    </lg>
    <lg n="6">
     <l n="16">	potrebbesi chiamarla Vinciguerra,</l>
     <l n="17">ch'ella sguizza per forza e passa via</l>
     <l n="18">quant'un più con la man la stringe e serra.</l>
    </lg>
    <lg n="7">
     <l n="19">	Chi s'intendesse di geometria</l>
     <l n="20">vedrebbe ch'all'anguilla corrisponde</l>
     <l n="21">la più capace figura che sia.</l>
    </lg>
    <lg n="8">
     <l n="22">	Tutte le cose che son lunghe e tonde</l>
     <l n="23">hanno in se stesse più perfezione,</l>
     <l n="24">che quelle ove altra forma si nasconde.</l>
    </lg>
    <lg n="9">
     <l n="25">	Èccene in pronto la dimostrazione,</l>
     <l n="26">ché ' buchi tondi e le cerchia e l'anella</l>
     <l n="27">son per le cose di questa ragione.</l>
    </lg>
    <lg n="10">
     <l n="28">	L'anguilla è tutta buona e tutta bella,</l>
     <l n="29">e se non dispiacesse alla brigata,</l>
     <l n="30">potria chiamarsi buona robba anch'ella,</l>
    </lg>
    <lg n="11">
     <l n="31">	ché l'è morbida e bianca e delicata,</l>
     <l n="32">et anche non è punto dispettosa:</l>
     <l n="33">sentesi al tasto quando l'è trovata.</l>
    </lg>
    <lg n="12">
     <l n="34">	Sta nella mota il più del tempo ascosa,</l>
     <l n="35">onde credon alcun ch'ella si pasca</l>
     <l n="36">e non esca così per ogni cosa,</l>
    </lg>
    <lg n="13">
     <l n="37">	com'esce il barbo e com'esce la lasca</l>
     <l n="38">et escon bene spesso anch'i ranocchi</l>
     <l n="39">e gli altri pesci c'hanno della frasca.</l>
    </lg>
    <lg n="14">
     <l n="40">	Questo è perché l'è savia et apre gli occhi,</l>
     <l n="41">ha gravità di capo e di cervello,</l>
     <l n="42">sa far i fatti suoi me' che gli sciocchi.</l>
    </lg>
    <lg n="15">
     <l n="43">	Credo che se l'anguilla fusse uccello</l>
     <l n="44">e mantenesse questa condizione,</l>
     <l n="45">sarebbe proprio una fatica avéllo,</l>
    </lg>
    <lg n="16">
     <l n="46">	perché la fugge la conversazione</l>
     <l n="47">e pur con gli altri pesci non s'impaccia,</l>
     <l n="48">sta solitaria e tien riputazione.</l>
    </lg>
    <lg n="17">
     <l n="49">	Pur poi che 'l capo a qualch'una si stiaccia</l>
     <l n="50">fra tanti affanni, Dio le benedica</l>
     <l n="51">et a loro et a noi bon pro ci faccia.</l>
    </lg>
    <lg n="18">
     <l n="52">	Sia benedetto ciò che le nutrica:</l>
     <l n="53">fiumi, fossati, fonti, pozzi e laghi,</l>
     <l n="54">e chiunque dura a pigliarle fatica.</l>
    </lg>
    <lg n="19">
     <l n="55">	E tutti quei che son del pescar vaghi</l>
     <l n="56">Dio gli mantenga sempre mai gagliardi</l>
     <l n="57">e per me del lor merito gli paghi.</l>
    </lg>
    <lg n="20">
     <l n="58">	Benedetto sia tu, Matteo Lombardi,</l>
     <l n="59">che pigli queste anguille e da'le a noi;</l>
     <l n="60">Cristo ti leghi e sant'Anton ti guardi,</l>
    </lg>
    <lg n="21">
     <l n="61">	che guarda i porci e le pecore e' buoi;</l>
     <l n="62">dìeti senza principio e senza fine</l>
     <l n="63">ch'abbi da lavorar quanto tu vuoi;</l>
    </lg>
    <lg n="22">
     <l n="64">	e tiri a sé tre delle tue bambine,</l>
     <l n="65">o veramente faccia lor la dota,</l>
     <l n="66">et or l'allievi che le son piccine;</l>
    </lg>
    <lg n="23">
     <l n="67">	i pegni dalla corte ti riscuota,</l>
     <l n="68">disoblighiti i tuoi mallevadori</l>
     <l n="69">e caviti del fango e della mota,</l>
    </lg>
    <lg n="24">
     <l n="70">	acciò che tu attenda a' tuoi lavori</l>
     <l n="71">e non senta mai più doglie né pene;</l>
     <l n="72">paghiti i birri, accordi i creditori</l>
    </lg>
    <lg n="25">
     <l n="73">	e facciati in effetto un uom da bene.</l>
    </lg>
   </lg>
  </body>
 </text>
</TEI>