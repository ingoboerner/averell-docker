<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LIII</title>
    <author>Francesco Berni</author>
   </titleStmt>
   <extent>
    <measure unit="stanza">49</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-liii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LIII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Ancor non ti ho io detto della peste</l>
     <l n="2">quel ch'io dovevo dir, maestro Piero,</l>
     <l n="3">non l'ho vestita dal dì delle feste;</l>
    </lg>
    <lg n="2">
     <l n="4">	et ho mezza paura, a dirti il vero,</l>
     <l n="5">ch'ella non si lamenti, come quella</l>
     <l n="6">che non ha avuto il suo dovere intero.</l>
    </lg>
    <lg n="3">
     <l n="7">	Ell'è bizzarra e poi è donna anch'ella;</l>
     <l n="8">sai tutte quante che natura ell'hanno:</l>
     <l n="9">voglion sempre aver piena la scudella.</l>
    </lg>
    <lg n="4">
     <l n="10">	Feci di lei quel capitolo uguanno</l>
     <l n="11">e, come ho detto, le tagliai la vesta</l>
     <l n="12">larga e pur mi rimase in man del panno,</l>
    </lg>
    <lg n="5">
     <l n="13">	però de' fatti suoi quel ch'a dir resta,</l>
     <l n="14">con l'aiuto di Dio, si dirà ora;</l>
     <l n="15">non vo' ch'ella mi rompa più la testa.</l>
    </lg>
    <lg n="6">
     <l n="16">	Io lessi già d'un vaso di Pandora,</l>
     <l n="17">che v'era dentro il cancaro e la febbre</l>
     <l n="18">e mille morbi che n'usciron fuora.</l>
    </lg>
    <lg n="7">
     <l n="19">	Costei le genti che 'l dolor fa ebbre</l>
     <l n="20">saetterebbon veramente a segno;</l>
     <l n="21">le mandano ogni dì trecento lebbre,</l>
    </lg>
    <lg n="8">
     <l n="22">	perché par loro aver con essa sdegno;</l>
     <l n="23">dicon: “Se non s'apriva quel cotale,</l>
     <l n="24">non bisognava a noi pigliare il legno”.</l>
    </lg>
    <lg n="9">
     <l n="25">	In fin, questo amor proprio ha del bestiale</l>
     <l n="26">e l'ignoranza, che va sempre seco,</l>
     <l n="27">fa che 'l mal bene e 'l ben si chiama male.</l>
    </lg>
    <lg n="10">
     <l n="28">	Quella Pandora è un vocabol greco,</l>
     <l n="29">che in lingua nostra vuol dir “tutti doni”;</l>
     <l n="30">e costor gli hanno dato un senso bieco.</l>
    </lg>
    <lg n="11">
     <l n="31">	Così sono anche molte oppenioni,</l>
     <l n="32">che piglian sempre al riverso le cose:</l>
     <l n="33">tiran la briglia insieme e dan de sproni.</l>
    </lg>
    <lg n="12">
     <l n="34">	Piange un le doglie e le bolle franciose,</l>
     <l n="35">perché gli è un pazzo e non ha ancor veduto</l>
     <l n="36">quel che già messer Bin di lor compose:</l>
    </lg>
    <lg n="13">
     <l n="37">	ne dice un ben che non saria creduto;</l>
     <l n="38">leggi, maestro Pier, quella operetta,</l>
     <l n="39">ché tu arai quel mal, se non l'ha' avuto.</l>
    </lg>
    <lg n="14">
     <l n="40">	Non fu mai malattia senza ricetta:</l>
     <l n="41">la natura l'ha fatte tutt'e due:</l>
     <l n="42">ella imbratta le cose, ella le netta.</l>
    </lg>
    <lg n="15">
     <l n="43">	Ella trovò l'aratol, ella il bue,</l>
     <l n="44">ella il lupo, l'agnel, la lepre, il cane,</l>
     <l n="45">e dette a tutti le qualità sue;</l>
    </lg>
    <lg n="16">
     <l n="46">	ella fece l'orecchie e le campane,</l>
     <l n="47">fece l'assenzio amaro e dolce il mèle,</l>
     <l n="48">e l'erbe velenose e l'erbe sane;</l>
    </lg>
    <lg n="17">
     <l n="49">	ella ha trovato il buio e le candele,</l>
     <l n="50">e finalmente la morte e la vita,</l>
     <l n="51">e par benigna ad un tratto e crudele.</l>
    </lg>
    <lg n="18">
     <l n="52">	Par, dico, a qualche pecora smarrita:</l>
     <l n="53">vedi ben tu che da lei non si cava</l>
     <l n="54">altro che ben, perch'è bontà infinita.</l>
    </lg>
    <lg n="19">
     <l n="55">	Trovò la peste perché bisognava:</l>
     <l n="56">eravamo spacciati tutti quanti,</l>
     <l n="57">cattivi e buon, s'ella non si trovava,</l>
    </lg>
    <lg n="20">
     <l n="58">	tanto multiplicavano i furfanti;</l>
     <l n="59">sai che nell'altro canto io messi questo</l>
     <l n="60">fra i primi effetti della peste santi.</l>
    </lg>
    <lg n="21">
     <l n="61">	Come si crea in un corpo indigesto</l>
     <l n="62">collora e flegma et altri mali umori,</l>
     <l n="63">per mangiar, per dormir e per star desto,</l>
    </lg>
    <lg n="22">
     <l n="64">	e bisogna ir del corpo e cacciar fuori</l>
     <l n="65">(con riverenza) e tenersi rimondo</l>
     <l n="66">com'un pozzo che sia di più signori,</l>
    </lg>
    <lg n="23">
     <l n="67">	così a questo corpaccio del mondo,</l>
     <l n="68">che per esser maggior più feccia mena,</l>
     <l n="69">bisogna spesso risciacquare il fondo;</l>
    </lg>
    <lg n="24">
     <l n="70">	e la natura, che si sente piena,</l>
     <l n="71">piglia una medicina di moria,</l>
     <l n="72">come di reubarbaro o di sena,</l>
    </lg>
    <lg n="25">
     <l n="73">	e purga i mali umor per quella via;</l>
     <l n="74">quel che i medici nostri chiaman crisi</l>
     <l n="75">credo che appunto quella cosa sia.</l>
    </lg>
    <lg n="26">
     <l n="76">	E noi, balordi, facciam certi visi,</l>
     <l n="77">come si dice: “La peste è in paese!”;</l>
     <l n="78">ci lamentiam, che par che siamo uccisi,</l>
    </lg>
    <lg n="27">
     <l n="79">	che dovrebbemo darle un tanto al mese,</l>
     <l n="80">intertenerla come un capitano,</l>
     <l n="81">per servircene al tempo a mille imprese.</l>
    </lg>
    <lg n="28">
     <l n="82">	Come fan tutti i fiumi all'oceàno,</l>
     <l n="83">così vanno alla peste gli altri mali</l>
     <l n="84">a dar tributo e basciarle la mano;</l>
    </lg>
    <lg n="29">
     <l n="85">	e l'accoglienze sue son tante e tali</l>
     <l n="86">che di vassallo ogniun si fa suo amico,</l>
     <l n="87">anzi son tutti suoi fratei carnali.</l>
    </lg>
    <lg n="30">
     <l n="88">	Ogni maluzzo furfante e mendico</l>
     <l n="89">è allor peste o mal di quella sorte,</l>
     <l n="90">com'ogni uccel d'agosto è beccafico.</l>
    </lg>
    <lg n="31">
     <l n="91">	Se tu vuoi far le tue faccende corte,</l>
     <l n="92">avendosi a morir, come tu sai,</l>
     <l n="93">muori, maestro Pier, di questa morte:</l>
    </lg>
    <lg n="32">
     <l n="94">	almanco intorno non arai notai</l>
     <l n="95">che ti voglin rogare il testamento,</l>
     <l n="96">né la stampa volgar del “come stai”,</l>
    </lg>
    <lg n="33">
     <l n="97">	che non è al mondo il più crudel tormento.</l>
     <l n="98">La peste è una prova, uno scandaglio,</l>
     <l n="99">che fa tornar gli amici ad un per cento:</l>
    </lg>
    <lg n="34">
     <l n="100">	fa quel di lor che fa del grano il vaglio,</l>
     <l n="101">ché quando ella è di quella d'oro in oro,</l>
     <l n="102">non vale inacetarsi o mangiar l'aglio.</l>
    </lg>
    <lg n="35">
     <l n="103">	Allor fanno li amanti i fatti loro:</l>
     <l n="104">vedesi allor s'egli stava alla prova</l>
     <l n="105">quel che dicea: “Madonna, io spasmo, io moro”;</l>
    </lg>
    <lg n="36">
     <l n="106">	che se l'ammorba et ei la lasci sola,</l>
     <l n="107">s'e' non si serra in conclavi con lei,</l>
     <l n="108">si dice: “E' ne mentiva per la gola”.</l>
    </lg>
    <lg n="37">
     <l n="109">	Bisogna che gli metta de' cristei,</l>
     <l n="110">sia spedalingo e facci la taverna;</l>
     <l n="111">e son poi grazie date dalli dèi.</l>
    </lg>
    <lg n="38">
     <l n="112">	Non muor, chi muor di peste, alla moderna:</l>
     <l n="113">non si fa troppo spesa in frati o preti,</l>
     <l n="114">che ti cantino il requiem eterna.</l>
    </lg>
    <lg n="39">
     <l n="115">	Son gli altri mali ignoranti e indiscreti:</l>
     <l n="116">corrono il corpo per tutte le bande;</l>
     <l n="117">costei va sempre a' luoghi più secreti,</l>
    </lg>
    <lg n="40">
     <l n="118">	come dir quei che copron le mutande</l>
     <l n="119">o sotto il mento o ver sotto le braccia,</l>
     <l n="120">perch'ell'è vergognosa e fa del grande.</l>
    </lg>
    <lg n="41">
     <l n="121">	Non vòl che l'uom di lei la mostra faccia:</l>
     <l n="122">vedi san Rocco com'egli è dipinto,</l>
     <l n="123">che per mostrar la peste si dislaccia.</l>
    </lg>
    <lg n="42">
     <l n="124">	O sia che questo mal ha per istinto</l>
     <l n="125">ferir le membra ov'è il vital vigore</l>
     <l n="126">et è da loro in quelle parti spinto,</l>
    </lg>
    <lg n="43">
     <l n="127">	o veramente la carne del core,</l>
     <l n="128">il fegato e 'l cervel gli den piacere,</l>
     <l n="129">perch'ell'è forsi di razza d'astore;</l>
    </lg>
    <lg n="44">
     <l n="130">	questo problema debbi tu sapere</l>
     <l n="131">che sei maestro e intènditi di carne</l>
     <l n="132">più che cuoco del mondo, al mio parere.</l>
    </lg>
    <lg n="45">
     <l n="133">	E però lascio a te sentenzia darne:</l>
     <l n="134">so che tu hai della peste giudicio</l>
     <l n="135">e cognosci li storni dalle starne.</l>
    </lg>
    <lg n="46">
     <l n="136">	Or le sue laudi sono un edificio,</l>
     <l n="137">che chi lo vuol tirare infino al tetto</l>
     <l n="138">arà facenda più che a dir l'officio</l>
    </lg>
    <lg n="47">
     <l n="139">	non hanno i frati de san Benedetto;</l>
     <l n="140">però qui di murar finirò io,</l>
     <l n="141">lasciando il resto a miglior architetto.</l>
    </lg>
    <lg n="48">
     <l n="142">	E lascio a te, maestro Piero mio,</l>
     <l n="143">questo notabilissimo ricordo,</l>
     <l n="144">che la peste è un mal che manda Dio;</l>
    </lg>
    <lg n="49">
     <l n="145">	e chi crede altramente egli è un balordo.</l>
    </lg>
   </lg>
  </body>
 </text>
</TEI>