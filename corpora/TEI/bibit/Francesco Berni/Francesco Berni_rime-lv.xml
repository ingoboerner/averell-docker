<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LV</title>
    <author>Francesco Berni</author>
   </titleStmt>
   <extent>
    <measure unit="stanza">64</measure>
    <measure unit="line">190</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-lv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Quanta fatica, messer Alessandro,</l>
     <l n="2">hanno certi filosofi durata,</l>
     <l n="3">come dir, verbigrazia, Anassimandro</l>
    </lg>
    <lg n="2">
     <l n="4">	e Cleombroto e quell'altra brigata,</l>
     <l n="5">per dichiararci qual sia 'l sommo bene</l>
     <l n="6">e la vita felice alma e beata!</l>
    </lg>
    <lg n="3">
     <l n="7">	Chi vuol di scudi aver le casse piene;</l>
     <l n="8">chi stare allegro sempre e far gran cera,</l>
     <l n="9">pigliando questo mondo com'e' viene:</l>
    </lg>
    <lg n="4">
     <l n="10">	andar a letto com'e' si fa sera,</l>
     <l n="11">non far da cosa a cosa differenzia,</l>
     <l n="12">non guardar più la bianca che la nera.</l>
    </lg>
    <lg n="5">
     <l n="13">	Questa hanno certi chiamata indolenzia,</l>
     <l n="14">ch'è, messer Alessandro, una faccenda,</l>
     <l n="15">che l'auditor non v'ha data sentenzia:</l>
    </lg>
    <lg n="6">
     <l n="16">	vo' dir ch'io credo che la non s'intenda;</l>
     <l n="17">voi chiamatela vita alla carlona,</l>
     <l n="18">qua è un che n'ha fatto una leggenda.</l>
    </lg>
    <lg n="7">
     <l n="19">	Un'altra opinion, che non è buona,</l>
     <l n="20">tien che l'imperador e 'l prete Ianni</l>
     <l n="21">sien maggior del torrazzo di Cremona,</l>
    </lg>
    <lg n="8">
     <l n="22">	perché veston di seta e non di panni,</l>
     <l n="23">son spettabili viri, ogniun gli guarda,</l>
     <l n="24">son come fra gli uccelli i barbagianni.</l>
    </lg>
    <lg n="9">
     <l n="25">	E fu un tratto una vecchia lombarda</l>
     <l n="26">che credeva che 'l papa non fuss'uomo,</l>
     <l n="27">ma un drago, una montagna, una bombarda;</l>
    </lg>
    <lg n="10">
     <l n="28">	e, vedendolo andare a vespro in duomo,</l>
     <l n="29">si fece croce per la maraviglia:</l>
     <l n="30">questo scrive uno istorico da Como.</l>
    </lg>
    <lg n="11">
     <l n="31">	Dell'altra filosofica famiglia</l>
     <l n="32">sono intricati più, dico, gli errori,</l>
     <l n="33">ch'una matassa quando si scompiglia.</l>
    </lg>
    <lg n="12">
     <l n="34">	Vergilio disse che i lavoratori</l>
     <l n="35">starebbon ben, s'egli avessin cervello,</l>
     <l n="36">se fussin del lor ben conoscitori;</l>
    </lg>
    <lg n="13">
     <l n="37">	ma questo alla sentenzia è stran suggello:</l>
     <l n="38">è come dare inanzi intero un pane</l>
     <l n="39">a chi non abbia denti né coltello.</l>
    </lg>
    <lg n="14">
     <l n="40">	Chi vuol che le persone sien mal sane</l>
     <l n="41">dice che lo studiar ci fa beati</l>
     <l n="42">e la scienzia delle cose strane;</l>
    </lg>
    <lg n="15">
     <l n="43">	e qui gridan le regole de' frati,</l>
     <l n="44">che danno l'ignoranzia per precetto</l>
     <l n="45">e non voglion che mai libro si guati.</l>
    </lg>
    <lg n="16">
     <l n="46">	Non è mancato ancor chi abbi detto</l>
     <l n="47">gran ben del matrimonio e de' contenti</l>
     <l n="48">che son nel marital pudico letto.</l>
    </lg>
    <lg n="17">
     <l n="49">	Questo amo io più che tutti i miei parenti</l>
     <l n="50">e dico che lo starvi è cosa santa,</l>
     <l n="51">ma senza compagnia, non altrimenti.</l>
    </lg>
    <lg n="18">
     <l n="52">	Son queste opinion più di novanta;</l>
     <l n="53">son tante, quanti gli uomini, le vite</l>
     <l n="54">e sempre ogniun l'altrui celebra e canta;</l>
    </lg>
    <lg n="19">
     <l n="55">	ma fra le più stimate e reverite</l>
     <l n="56">è, per detto d'ogniun, quella de' preti,</l>
     <l n="57">perch'egli han grandi entrate e poche uscite.</l>
    </lg>
    <lg n="20">
     <l n="58">	Or tacete, filosofi e poeti;</l>
     <l n="59">voi, Svetonio e Platina e Plutarco,</l>
     <l n="60">che scriveste le vite, state cheti:</l>
    </lg>
    <lg n="21">
     <l n="61">	lasciate dir a me, che non imbarco</l>
     <l n="62">e son in questo così buono autore,</l>
     <l n="63">stato per dir, come san Marco.</l>
    </lg>
    <lg n="22">
     <l n="64">	Più bella vita al mondo un debitore,</l>
     <l n="65">fallito, rovinato e disperato,</l>
     <l n="66">ha che 'l gran turco e che l'imperatore.</l>
    </lg>
    <lg n="23">
     <l n="67">	Questo è colui che si può dir beato:</l>
     <l n="68">in tutto l'universo ove noi stiamo</l>
     <l n="69">non è più lieto e più tranquillo stato.</l>
    </lg>
    <lg n="24">
     <l n="70">	E perché paia che noi procediamo</l>
     <l n="71">con le misure in mano e con le seste,</l>
     <l n="72">prima quel che sia debito vediamo.</l>
    </lg>
    <lg n="25">
     <l n="73">	Debito è far altrui le cose oneste,</l>
     <l n="74">come dir ch'a' più vecchi si conviene</l>
     <l n="75">trar le berette et abbassar le teste;</l>
    </lg>
    <lg n="26">
     <l n="76">	adunque far il debito è far bene</l>
     <l n="77">e quanto è fatto il debito più spesso,</l>
     <l n="78">tanto questa ragion più lega e tiene.</l>
    </lg>
    <lg n="27">
     <l n="79">	Or fatto il presupposito e concesso</l>
     <l n="80">che 'l debito sia opra virtuosa,</l>
     <l n="81">le consequenzie sue vengon appresso.</l>
    </lg>
    <lg n="28">
     <l n="82">	Ha l'anima gentile e generosa</l>
     <l n="83">un uom ch'affronti e faccia stocchi assai:</l>
     <l n="84">è uom da fargli fare ogni gran cosa.</l>
    </lg>
    <lg n="29">
     <l n="85">	Non ebbe tanto cuore Ercole mai,</l>
     <l n="86">né que' che vanno in piazza a dare al toro,</l>
     <l n="87">sbricchi, sgherri, barbon, bravi, sbisai.</l>
    </lg>
    <lg n="30">
     <l n="88">	O teste degne d'immortale alloro,</l>
     <l n="89">ma più delle carezze e de' rispetti</l>
     <l n="90">e delle feste che son fatte loro!</l>
    </lg>
    <lg n="31">
     <l n="91">	Non è tal carità fra' più diletti</l>
     <l n="92">figliuoli e padri, e fra moglie e marito,</l>
     <l n="93">e s'altri son fra sé di sangue stretti.</l>
    </lg>
    <lg n="32">
     <l n="94">	È più accarezzato e più servito</l>
     <l n="95">un debitor da chi ha aver da lui</l>
     <l n="96">che se del corpo fuor gli fusse uscito:</l>
    </lg>
    <lg n="33">
     <l n="97">	non par che tenga memoria d'altrui.</l>
     <l n="98">Andate a dir ch'un avaraccio boia</l>
     <l n="99">abbia le belle grazie c'ha costui:</l>
    </lg>
    <lg n="34">
     <l n="100">	anzi non è chi non brami che muoia,</l>
     <l n="101">tanto è perseguitato e mal voluto,</l>
     <l n="102">tanto l'han proprio i suoi figliuoli a noia.</l>
    </lg>
    <lg n="35">
     <l n="103">	Un debitore è volentier veduto,</l>
     <l n="104">mai non si truova che nulla gli manchi,</l>
     <l n="105">sempre alle spese d'altri è mantenuto.</l>
    </lg>
    <lg n="36">
     <l n="106">	Guardate un prete, quando va per Banchi,</l>
     <l n="107">che sberettate egli ha da ogni canto,</l>
     <l n="108">quanta gente gli è sempre intorno a' fianchi.</l>
    </lg>
    <lg n="37">
     <l n="109">	Questo è colui che si può dare il vanto</l>
     <l n="110">di vera fama e di solida gloria,</l>
     <l n="111">quel ch'è canonizzato come un santo.</l>
    </lg>
    <lg n="38">
     <l n="112">	Non ha proporzione annale o istoria</l>
     <l n="113">con gli autentichi libri de' mercanti,</l>
     <l n="114">che son la vera idea della memoria;</l>
    </lg>
    <lg n="39">
     <l n="115">	e costor vi son drento tutti quanti,</l>
     <l n="116">e quindi tratti a farsi più immortali.</l>
     <l n="117">E' son dipinti su per tutti i canti:</l>
    </lg>
    <lg n="40">
     <l n="118">	voi vedete certi abiti ducali,</l>
     <l n="119">fatti con orpimento e zafferano,</l>
     <l n="120">con lettere patenti di speziali.</l>
    </lg>
    <lg n="41">
     <l n="121">	E sarà tal che prima era un cristiano,</l>
     <l n="122">che si farà più noto a questo modo</l>
     <l n="123">che non è Lancilotto né Tristano.</l>
    </lg>
    <lg n="42">
     <l n="124">	Un debitor, ch'è savio, dorme sodo;</l>
     <l n="125">fa sonni che così gli facess'io!</l>
     <l n="126">Par che bea papaveri nel brodo.</l>
    </lg>
    <lg n="43">
     <l n="127">	Disse un tratto Alcibiade a suo zio,</l>
     <l n="128">ch'avea di certi conti dispiacere:</l>
     <l n="129">“Voi sète pazzo, per lo vero Dio!</l>
    </lg>
    <lg n="44">
     <l n="130">	Lasciatevi pensare a chi ha avere,</l>
     <l n="131">o qualche modo più presto trovate,</l>
     <l n="132">ch'i creditor non gli abbino a vedere”.</l>
    </lg>
    <lg n="45">
     <l n="133">	Vo' dir per questo, se ben voi notate,</l>
     <l n="134">che se i debiti ad un metton pensiero,</l>
     <l n="135">si vorria dargli cento bastonate.</l>
    </lg>
    <lg n="46">
     <l n="136">	Vedete, Caccia mio, s'io dico il vero,</l>
     <l n="137">ché il peggio che gli possa intervenire</l>
     <l n="138">è l'esserne portato com'un cero.</l>
    </lg>
    <lg n="47">
     <l n="139">	Voi vedete il bargello a voi venire</l>
     <l n="140">con una certa grazia e leggiadria,</l>
     <l n="141">che par che voglia menarvi a dormire;</l>
    </lg>
    <lg n="48">
     <l n="142">	né so, quand'io veggo un che vada via</l>
     <l n="143">con tanta gente da lato e d'intorno,</l>
     <l n="144">che differenzia a lui dal papa sia.</l>
    </lg>
    <lg n="49">
     <l n="145">	Poi, forse che lo menano in un forno?</l>
     <l n="146">Sèrronlo a chiave in una forte rocca,</l>
     <l n="147">com'un gioiel di molte perle adorno.</l>
    </lg>
    <lg n="50">
     <l n="148">	Come egli è giunto, ogniun la man gli tocca,</l>
     <l n="149">ogniun gli fa carezze e accoglienze,</l>
     <l n="150">ogniun per carità lo bacia in bocca.</l>
    </lg>
    <lg n="51">
     <l n="151">	O gloriose Stinche di Firenze,</l>
     <l n="152">luogo celestial, luogo divino,</l>
     <l n="153">degno di centomila riverenze:</l>
    </lg>
    <lg n="52">
     <l n="154">	a voi ne vien la gente a capo chino,</l>
     <l n="155">e prima che la vostra scala saglia,</l>
     <l n="156">s'abbassa in su l'entrar dell'usciolino;</l>
    </lg>
    <lg n="53">
     <l n="157">	a voi nessuna fabbrica s'agguaglia:</l>
     <l n="158">sète più belle assai che 'l culiseo,</l>
     <l n="159">o s'altra a Roma è più degna anticaglia;</l>
    </lg>
    <lg n="54">
     <l n="160">	voi sète quel famoso Pritaneo,</l>
     <l n="161">dove teneva in grasso i suoi baroni</l>
     <l n="162">el popol che discese da Teseo;</l>
    </lg>
    <lg n="55">
     <l n="163">	voi gli tenete in stia come i capponi,</l>
     <l n="164">mandate il piatto lor publicamente,</l>
     <l n="165">non altrimenti che si fa a' lioni.</l>
    </lg>
    <lg n="56">
     <l n="166">	Com'uno è quivi, è giunto finalmente</l>
     <l n="167">a quello stato ch'Aristotel pose,</l>
     <l n="168">che 'l senso cessa e sol opra la mente.</l>
    </lg>
    <lg n="57">
     <l n="169">	Voi fate anche le genti industriose:</l>
     <l n="170">chi cuce palle, chi lavora fusa,</l>
     <l n="171">chi stecchi e chi mille altre belle cose;</l>
    </lg>
    <lg n="58">
     <l n="172">	non vi ha né l'ozio né 'l negozio scusa,</l>
     <l n="173">l'uno e l'altro ricapito vi truova,</l>
     <l n="174">di tutti duoi v'è la scienzia infusa.</l>
    </lg>
    <lg n="59">
     <l n="175">	S'alla città vien qualche buona nuova,</l>
     <l n="176">voi sète quasi le prime a sapella:</l>
     <l n="177">par che corrieri addosso il ciel vi piova.</l>
    </lg>
    <lg n="60">
     <l n="178">	E qui si sente un romor di martella,</l>
     <l n="179">di picconi e di travi, per mandare</l>
     <l n="180">libero ogniun in questa parte e 'n quella.</l>
    </lg>
    <lg n="61">
     <l n="181">	Ma s'io vi son, lasciàtemivi stare;</l>
     <l n="182">di questa pietà vostra io non mi curo,</l>
     <l n="183">a pena morto me ne voglio andare.</l>
    </lg>
    <lg n="62">
     <l n="184">	Non so più bel che star drento ad un muro,</l>
     <l n="185">quieto, agiato, dormendo a chiusi occhi,</l>
     <l n="186">e del corpo e dell'anima sicuro.</l>
    </lg>
    <lg n="63">
     <l n="187">	Fate, parente mio, pur de gli stocchi;</l>
     <l n="188">pigliate spesso a credenza, a 'nteresse,</l>
     <l n="189">e lasciate ch'a gli altri il pensier tocchi,</l>
    </lg>
    <lg n="64">
     <l n="190">	ché la tela ordisce un, l'altro la tesse.</l>
    </lg>
   </lg>
  </body>
 </text>
</TEI>