<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXVII</title>
    <author>Francesco Berni</author>
   </titleStmt>
   <extent>
    <measure unit="stanza">6</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXVII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Io ho sentito, Giovan Mariani,</l>
     <l n="2">che tu sei vivo e sei pur anco a Vico:</l>
     <l n="3">io n'ho tanto piacer (ve' quel ch'io dico)</l>
     <l n="4">quant'io avessi mai 'l dì de' cristiani.</l>
    </lg>
    <lg n="2">
     <l n="5">	Le carestie, le guerre e i tempi strani,</l>
     <l n="6">c'hanno chi morto e chi fatto mendico,</l>
     <l n="7">fan che di te non arei dato un fico:</l>
     <l n="8">tu m'eri quasi uscito delle mani.</l>
    </lg>
    <lg n="3">
     <l n="9">	Or vi sei, non so come, ritornato;</l>
     <l n="10">sia ringraziato Benedetto Folchi,</l>
     <l n="11">che questa buona nuova oggi m'ha dato!</l>
    </lg>
    <lg n="4">
     <l n="12">	Dimmi, se' tu nimico più de' solchi,</l>
     <l n="13">come solevi? Ché v'eri impacciato</l>
     <l n="14">più che colui ch'arò quel campo a Colchi.</l>
    </lg>
    <lg n="5">
     <l n="15">	A questi tempi dolchi,</l>
     <l n="16">che stan così fra dua, che seme getti?</l>
     <l n="17">Attendi a far danari o pur sonetti?</l>
    </lg>
    <lg n="6">
     <l n="18">	Vo' che tu m'imprometti</l>
     <l n="19">ch'io ti rivegga prima che si sverni.</l>
     <l n="20">Mi raccomando, tuo Francesco Berni.</l>
    </lg>
   </lg>
  </body>
 </text>
</TEI>