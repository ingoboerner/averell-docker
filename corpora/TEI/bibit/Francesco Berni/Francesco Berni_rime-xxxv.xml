<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXV</title>
    <author>Francesco Berni</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXV</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Messer Francesco, se voi sète vivo</l>
     <l n="2">(perch'i' ho inteso che voi sète morto),</l>
     <l n="3">leggete questa cosa ch'io ve scrivo;</l>
    </lg>
    <lg n="2">
     <l n="4">	per la qual vi consiglio e vi conforto</l>
     <l n="5">a venir a Venezia, ch'oggimai</l>
     <l n="6">a star tanto in Piacenza avete torto;</l>
    </lg>
    <lg n="3">
     <l n="7">	e quel ch'è peggio, senza scriver mai,</l>
     <l n="8">ché pur, s'aveste scritto qualche volta,</l>
     <l n="9">di voi stariamo più contenti assai.</l>
    </lg>
    <lg n="4">
     <l n="10">	Qui è messer Achille dalla Volta,</l>
     <l n="11">e 'l reverendo monsignor Valerio,</l>
     <l n="12">che dimanda di voi volta per volta</l>
    </lg>
    <lg n="5">
     <l n="13">	e mostra avere estremo desiderio;</l>
     <l n="14">né pur sol egli, ma ogni persona</l>
     <l n="15">n'ha un martel ch'è proprio un vituperio;</l>
    </lg>
    <lg n="6">
     <l n="16">	lasciamo andar monsignor di Verona,</l>
     <l n="17">nostro padron, che mai né dì né notte</l>
     <l n="18">con la lingua e col cuor non v'abbandona.</l>
    </lg>
    <lg n="7">
     <l n="19">	Se voi aveste, non vo' dir le gotte,</l>
     <l n="20">ma il mal di santo Antonio e 'l mal franzese</l>
     <l n="21">e le gambe e le spalle e l'ossa rotte,</l>
    </lg>
    <lg n="8">
     <l n="22">	doveresti esser stato qua già un mese,</l>
     <l n="23">tanto ogniun si consuma di vedervi</l>
     <l n="24">e d'alloggiarvi e quasi far le spese.</l>
    </lg>
    <lg n="9">
     <l n="25">	Ma non dissegni già nissun d'avervi,</l>
     <l n="26">ch'i' vi vogl'io; e per Dio starei fresco,</l>
     <l n="27">se' forestieri avessino a godervi.</l>
    </lg>
    <lg n="10">
     <l n="28">	Venite via, il mio messer Francesco,</l>
     <l n="29">ché vi prometto due cose eccellenti,</l>
     <l n="30">l'un'è 'l ber caldo e l'altra il magnar fresco.</l>
    </lg>
    <lg n="11">
     <l n="31">	E se voi arrete mascelle valenti,</l>
     <l n="32">vi gioverà, ché qui si mangia carne</l>
     <l n="33">di can, d'orsi, di tigri e di serpenti.</l>
    </lg>
    <lg n="12">
     <l n="34">	I medici consiglion che le starne</l>
     <l n="35">quest'anno, per amor delle petecchie,</l>
     <l n="36">farebbon mal, chi volesse mangiarne;</l>
    </lg>
    <lg n="13">
     <l n="37">	ma de questi lavori delle pecchie,</l>
     <l n="38">(o ape, a modo vostro) vi prometto</l>
     <l n="39">che n'avem co i corbegli e con le secchie.</l>
    </lg>
    <lg n="14">
     <l n="40">	Io parlo d'ogni sorte di confetto:</l>
     <l n="41">in torte, in marzapani e 'n calicioni</l>
     <l n="42">vo' sotterrarvi insin sopra el ciuffetto;</l>
    </lg>
    <lg n="15">
     <l n="43">	capi di latte santi, non che buoni</l>
     <l n="44">(io dico capi, qui si chiamon cai),</l>
     <l n="45">da star proprio a magnarli in ginocchioni;</l>
    </lg>
    <lg n="16">
     <l n="46">	poi certi bozzolai impeverai,</l>
     <l n="47">alias berlingozzi e confortini:</l>
     <l n="48">la miglior cosa non magnasti mai.</l>
    </lg>
    <lg n="17">
     <l n="49">	Voi aspettate che l'uom ve strascini;</l>
     <l n="50">venite, ché sarete più guardato</l>
     <l n="51">che 'l doge per la Sensa da i facchini;</l>
    </lg>
    <lg n="18">
     <l n="52">	sarete intratenuto e corteggiato,</l>
     <l n="53">ben visto da ogniun com'un barone,</l>
     <l n="54">chi v'oderà se potrà dir beato;</l>
    </lg>
    <lg n="19">
     <l n="55">	parrete per queste acque un Anfione,</l>
     <l n="56">anzi un Orfeo, che sempre avea dirieto</l>
     <l n="57">bestie in gran quantità d'ogni ragione.</l>
    </lg>
    <lg n="20">
     <l n="58">	Se sète, com'io spero, sano e lieto,</l>
     <l n="59">per vostra fe' non mi fate aspettare,</l>
     <l n="60">né star tanto con l'animo inquieto.</l>
    </lg>
    <lg n="21">
     <l n="61">	Ècci onestamente da sguazzare,</l>
     <l n="62">secondo il tempo; ècci il Valerio vostro</l>
     <l n="63">ch'in cortesia sapete è singulare.</l>
    </lg>
    <lg n="22">
     <l n="64">	Ciò ch'è di lui possiam riputar nostro,</l>
     <l n="65">e pane e vin: pensate ch'adess'io</l>
     <l n="66">scrivo con la sua carta e col suo inchiostro.</l>
    </lg>
    <lg n="23">
     <l n="67">	Stemo in una contrada et in un rio,</l>
     <l n="68">presso santa Trìnita e l'arzanale,</l>
     <l n="69">incontro a certe monache d'Iddio,</l>
    </lg>
    <lg n="24">
     <l n="70">	che fan la pasqua come il carnovale,</l>
     <l n="71">id est che non son troppo scropulose,</l>
     <l n="72">ché voi non intendeste qualche male.</l>
    </lg>
    <lg n="25">
     <l n="73">	Venite a scaricar le vostre cose</l>
     <l n="74">et a diritto; e venga Bernardino,</l>
     <l n="75">ché faremo armonie miracolose.</l>
    </lg>
    <lg n="26">
     <l n="76">	Poi alla fin d'agosto o lì vicino,</l>
     <l n="77">se si potrà praticare el paese,</l>
     <l n="78">verso el patron pigliarem il camino,</l>
    </lg>
    <lg n="27">
     <l n="79">	che l'altr'ier se n'andò nel veronese.</l>
    </lg>
   </lg>
  </body>
 </text>
</TEI>