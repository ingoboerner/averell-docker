<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XII</title>
    <author>Francesco Berni</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Francesco Berni_rime-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XII</title>
     <author>Francesco Berni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	E' non è mai né sera né mattina,</l>
     <l n="2">né mezzo dì né notte ch'io non pensi</l>
     <l n="3">a dir le laudi della gelatina,</l>
    </lg>
    <lg n="2">
     <l n="4">	e mettervi entro tutti quanti e sensi</l>
     <l n="5">e' nervi e le budella e 'l naturale</l>
     <l n="6">per iscoprir li suoi misteri immensi.</l>
    </lg>
    <lg n="3">
     <l n="7">	Ma veggo che l'ingegno non mi vale,</l>
     <l n="8">ché la natura sua miracolosa</l>
     <l n="9">è più profonda assai che l'orinale.</l>
    </lg>
    <lg n="4">
     <l n="10">	Pur, perché nulla fa quel che nulla osa,</l>
     <l n="11">s'io dovessi crepare, io son disposto</l>
     <l n="12">di dirne ad ogni modo qualche cosa;</l>
    </lg>
    <lg n="5">
     <l n="13">	e s'io non potrò gir così accosto,</l>
     <l n="14">né entrar ne' suoi onor affatto drento,</l>
     <l n="15">farò il me' che potrò così discosto.</l>
    </lg>
    <lg n="6">
     <l n="16">	La gelatina è un quinto elemento</l>
     <l n="17">e guai a noi se la non fusse l'anno</l>
     <l n="18">di verno quando piove e tira il vento,</l>
    </lg>
    <lg n="7">
     <l n="19">	ché la val più d'una veste di panno</l>
     <l n="20">e presso ch'io non dissi anche del foco,</l>
     <l n="21">che tal volta ci fa più tosto danno.</l>
    </lg>
    <lg n="8">
     <l n="22">	Io non la so già far, che non son cuoco,</l>
     <l n="23">e non mi curo di saper; ma basta</l>
     <l n="24">ch'ancor io me ne intendo qualche poco.</l>
    </lg>
    <lg n="9">
     <l n="25">	E s'io volessi metter mano in pasta,</l>
     <l n="26">farei forse vedere alla brigata</l>
     <l n="27">che ci è chi acconcia l'arte e chi la guasta.</l>
    </lg>
    <lg n="10">
     <l n="28">	La gelatina scusa l'insalata</l>
     <l n="29">e serve per finocchio e per formaggio</l>
     <l n="30">da poi che la vivanda è sparecchiata.</l>
    </lg>
    <lg n="11">
     <l n="31">	Et io che ci ho trovato un avantaggio,</l>
     <l n="32">quando m'è messa gelatina inanzi,</l>
     <l n="33">vo pur di lungo e mio danno s'i' caggio;</l>
    </lg>
    <lg n="12">
     <l n="34">	e non pensi nessun che me ne avanzi,</l>
     <l n="35">ché s'io ne dessi un boccone a persona,</l>
     <l n="36">ti so dir ch'io farei di belli avanzi.</l>
    </lg>
    <lg n="13">
     <l n="37">	Chi vuole aver la gelatina buona</l>
     <l n="38">ingegnisi di darli buon colore;</l>
     <l n="39">quest'è quel che ne porta la corona:</l>
    </lg>
    <lg n="14">
     <l n="40">	dice un certo filosofo dottore</l>
     <l n="41">che se la gelatina è colorita,</l>
     <l n="42">è forza ch'ella n'abbia il buon sapore.</l>
    </lg>
    <lg n="15">
     <l n="43">	Consiste in essa una virtude unita</l>
     <l n="44">della forza del pepe e dell'aceto,</l>
     <l n="45">che fa che l'uom se ne lecca le dita.</l>
    </lg>
    <lg n="16">
     <l n="46">	Io vi voglio insegnare un mio secreto,</l>
     <l n="47">che non mi curo ch'ei mi reste a dosso:</l>
     <l n="48">io per me la vorrei sempre dirieto.</l>
    </lg>
    <lg n="17">
     <l n="49">	Un altro ne vo' dire a chi è grosso:</l>
     <l n="50">la gelatina vuol esser ben spessa</l>
     <l n="51">e la sua carne vuol esser senza osso,</l>
    </lg>
    <lg n="18">
     <l n="52">	ché qualche volta, per la troppa pressa</l>
     <l n="53">che l'uomo ha di ficcarvi dentro i denti,</l>
     <l n="54">un sen trae, poi dà la colpa ad essa.</l>
    </lg>
    <lg n="19">
     <l n="55">	O gelatina, cibo delle genti</l>
     <l n="56">che sono amiche della discrezione,</l>
     <l n="57">sien benedetti tutti i tuoi parenti,</l>
    </lg>
    <lg n="20">
     <l n="58">	come dir gelatina di cappone,</l>
     <l n="59">di starna, di fagiano e di buon pesce</l>
     <l n="60">e di mille altre cose che son buone!</l>
    </lg>
    <lg n="21">
     <l n="61">	Io non ti potrei dir come m'incresce</l>
     <l n="62">ch'io non posso dipingerti a pennello</l>
     <l n="63">né dir quel che per te di sotto m'esce.</l>
    </lg>
    <lg n="22">
     <l n="64">	Pur vo fantasticando col cervello</l>
     <l n="65">che diavol voglia dir quel poco alloro,</l>
     <l n="66">che ti si mette in cima del piattello;</l>
    </lg>
    <lg n="23">
     <l n="67">	e trovo finalmente che costoro</l>
     <l n="68">vanno alterando le sentenzie sue,</l>
     <l n="69">tal che non è da creder punto loro.</l>
    </lg>
    <lg n="24">
     <l n="70">	Ond'io, ch'intendo ben le cose tue,</l>
     <l n="71">come colui che l'ho pur troppo a core,</l>
     <l n="72">al fin concludo l'una delle due,</l>
    </lg>
    <lg n="25">
     <l n="73">	che tu sei o poeta o imperatore.</l>
    </lg>
   </lg>
  </body>
 </text>
</TEI>