<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 6</title>
    <author>Antonio Bonciani</author>
   </titleStmt>
   <extent>
    <measure unit="stanza">56</measure>
    <measure unit="line">166</measure>
   </extent>
   <publicationStmt>
    <publisher>UNED University</publisher>
    <idno>Antonio Bonciani_poesie-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 6</title>
     <author>Antonio Bonciani</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se 'l Paradiso si formassi in terra,</l>
     <l n="2">si converrebbe quell'ordin pigliare</l>
     <l n="3">di quel giardin, dove nulla non erra.</l>
    </lg>
    <lg n="2">
     <l n="4">I' non vi so lo 'ntero racontare,</l>
     <l n="5">ché, non ch'un giorno, chi vi stessi un anno</l>
     <l n="6">ridir non lo potrebbe sanza errare.</l>
    </lg>
    <lg n="3">
     <l n="7">E nel seder ch'i' fe' sul terzo scanno,</l>
     <l n="8">mi feria per la fronte ver levante</l>
     <l n="9">un'aura soave sanza affanno,</l>
    </lg>
    <lg n="4">
     <l n="10">che faceva ogni fronda tremolante,</l>
     <l n="11">non già sì forte che dell'ordin fora</l>
     <l n="12">alcuna uscisse o movesse le piante.</l>
    </lg>
    <lg n="5">
     <l n="13">E 'n questa forma istando, i' presi allora</l>
     <l n="14">el libro ch'i' avea in mano, e sì l'apersi</l>
     <l n="15">per legger come sta chi s'innamora.</l>
    </lg>
    <lg n="6">
     <l n="16">E com'io n'ebbi letto venti versi,</l>
     <l n="17">tre belle donne m'apparvon davante,</l>
     <l n="18">e in ciascuna molta biltà scersi.</l>
    </lg>
    <lg n="7">
     <l n="19">In prima giunta, i' mi rizzai tremante</l>
     <l n="20">e non sapevo che dire o che farmi,</l>
     <l n="21">né s'ell'eron mortali o dee sante.</l>
    </lg>
    <lg n="8">
     <l n="22">Iscesi gli scaglion de' bianchi marmi</l>
     <l n="23">e serrai il libro e fe' le braccia in croce;</l>
     <l n="24">allora una di lor prese a parlarmi.</l>
    </lg>
    <lg n="9">
     <l n="25">Fu quella ch'era in mezzo, e d'una voce</l>
     <l n="26">onesta e bella disse: «Non dubbiare,</l>
     <l n="27">ché qui giov'ogni cosa e nulla nuoce!</l>
    </lg>
    <lg n="10">
     <l n="28">Così vi potess'io vedere entrare</l>
     <l n="29">quello eccelso signore, alto e perfetto,</l>
     <l n="30">di cui i' vo' tacer, più che parlare!»</l>
    </lg>
    <lg n="11">
     <l n="31">E poi mi disse: «O spirto benedetto,</l>
     <l n="32">se Dio ti guardi da ogni micidio,</l>
     <l n="33">di' di che tratta el tuo gentil libretto».</l>
    </lg>
    <lg n="12">
     <l n="34">I' dissi a lei: «Le pìstole d'Ovidio</l>
     <l n="35">sì son qui iscritte e fanno a chi le legge</l>
     <l n="36">sentir d'amor talvolta alcun sossidio.</l>
    </lg>
    <lg n="13">
     <l n="37">Vedrai com' Amor trionfa e regge</l>
     <l n="38">e suo suggetti, e come alcuna volta</l>
     <l n="39">l'uno premiato e l'altro fier corregge».</l>
    </lg>
    <lg n="14">
     <l n="40">Allor disse costei: «Amico, ascolta:</l>
     <l n="41">per quella cosa sola ti scongiuro</l>
     <l n="42">che può la negativa averti tolta,</l>
    </lg>
    <lg n="15">
     <l n="43">ch'al priego mio tu non ti mostri duro,</l>
     <l n="44">ma una pistoletta legghi a noi,</l>
     <l n="45">ch'essempro ci possa esser nel futuro</l>
    </lg>
    <lg n="16">
     <l n="46">a poter miticar gli affanni e nòi;</l>
     <l n="47">e con ogni onestà al tuo piacere</l>
     <l n="48">sì ci offeriamo: eleggi qual tu vuoi!»</l>
    </lg>
    <lg n="17">
     <l n="49">Ed io sì le risposi: «Egli è dovere</l>
     <l n="50">ch'io ubbidisca a voi non com'uom libro,</l>
     <l n="51">ma come 'l servo buono el suo messere,</l>
    </lg>
    <lg n="18">
     <l n="52">e però di servirvi io mi dilibro;</l>
     <l n="53">di questo e d'ogni cosa sono sponte».</l>
     <l n="54">E a sorte e fortuna apersi il libro;</l>
    </lg>
    <lg n="19">
     <l n="55">e quando Fille iscrisse a Demofonte</l>
     <l n="56">la sua mancata fede e i sua guai</l>
     <l n="57">fu quella che mi venne in prima fronte.</l>
    </lg>
    <lg n="20">
     <l n="58">E quando quello a legger cominciai,</l>
     <l n="59">dov'ella si dolea che non tornava,</l>
     <l n="60">dicendo: «Qual cagion ti tien? Che fai?»</l>
    </lg>
    <lg n="21">
     <l n="61">e poi con seco l'accusa e scusava,</l>
     <l n="62">dicendo: «Oggi non vien, doman verràne»,</l>
     <l n="63">e non veniva e 'l tempo se n'andava,</l>
    </lg>
    <lg n="22">
     <l n="64">i' vi prometto e giuro in veritàne</l>
     <l n="65">che, mentre ch'io leggea questi accidenti,</l>
     <l n="66">gli vidi a quella donna di biltàne</l>
    </lg>
    <lg n="23">
     <l n="67">gittar sospiri e singhiozzi cocenti</l>
     <l n="68">e molte volte storcere e piegare</l>
     <l n="69">e con silenzio far molti lamenti.</l>
    </lg>
    <lg n="24">
     <l n="70">Vidila come cener diventare;</l>
     <l n="71">talor vermiglia o bianca la vedea,</l>
     <l n="72">e mille forme o più usò mutare.</l>
    </lg>
    <lg n="25">
     <l n="73">Infinsi non vederla, e pur leggea</l>
     <l n="74">la cominciata pìstola, e al fine</l>
     <l n="75">i' dissi: «Al vostro onore», e poi tacea.</l>
    </lg>
    <lg n="26">
     <l n="76">La bella donna allor disse: «Meschine</l>
     <l n="77">son quelle innamorate come Fille,</l>
     <l n="78">e 'ncresce e duolmi di queste tapine».</l>
    </lg>
    <lg n="27">
     <l n="79">E poi rivolse a me le sue pupille</l>
     <l n="80">e disse con un atto ornato e pio:</l>
     <l n="81">«Per parte mia e di queste due ancille</l>
    </lg>
    <lg n="28">
     <l n="82">dich'io che tu domandi, amico mio,</l>
     <l n="83">con onestà quel ch'a te pare o piace,</l>
     <l n="84">ché noi soddisfareno il tuo disio.</l>
    </lg>
    <lg n="29">
     <l n="85">Così sien posti e mia tormenti in pace</l>
     <l n="86">come noi t'atterren quel ch'io prometto;</l>
     <l n="87">se non, ch'i' arda com'un'unta brace!»</l>
    </lg>
    <lg n="30">
     <l n="88">Allor dissi, ridendo: «Il dono accetto,</l>
     <l n="89">e non vi chieggo terre, oro o argenti,</l>
     <l n="90">ma vo' saper perché mentre c'ho letto</l>
    </lg>
    <lg n="31">
     <l n="91">gittasti fuor sospir tanto cocenti,</l>
     <l n="92">mostrando tanto affanno e tal martiro</l>
     <l n="93">a tanti istrani e novelli accidenti».</l>
    </lg>
    <lg n="32">
     <l n="94">Allor costei gittò un gran sospiro</l>
     <l n="95">e disse: «Ohi me lassa, omè dolente,</l>
     <l n="96">a che obrigo m'hai, incrito viro!</l>
    </lg>
    <lg n="33">
     <l n="97">I' vorre' 'nnanzi che ciò che presente</l>
     <l n="98">ti fusse conceduto, che avere</l>
     <l n="99">a dirti la passion, che 'l mio cor sente;</l>
    </lg>
    <lg n="34">
     <l n="100">ma intendo di seguir quel ch'è dovere</l>
     <l n="101">e soddisfar la tua dimanda intera,</l>
     <l n="102">e quel ch'i' ti promissi i' vo' attenere,</l>
    </lg>
    <lg n="35">
     <l n="103">perché 'l mio cor da te aiuto ispera</l>
     <l n="104">di qualch'util consiglio o buon conforto,</l>
     <l n="105">prima che l'alma ispiri e 'l corpo pèra;</l>
    </lg>
    <lg n="36">
     <l n="106">se più s'indugia il salutevol porto</l>
     <l n="107">a porgermi il soccorso, e mia lamenti</l>
     <l n="108">verranno presto al fine e 'l corpo morto».</l>
    </lg>
    <lg n="37">
     <l n="109">Io dissi a lei: «Questa pena che senti,</l>
     <l n="110">s'egli è onesto, di' donde diriva</l>
     <l n="111">e gli amari sospir che fuori avventi;</l>
    </lg>
    <lg n="38">
     <l n="112">ed io prometto a te, per quella diva</l>
     <l n="113">gloria superna che trïonfa in cielo,</l>
     <l n="114">in trinità etternalmente viva,</l>
    </lg>
    <lg n="39">
     <l n="115">che con almo severo e veril zelo,</l>
     <l n="116">per riparare al tuo crudele strazio,</l>
     <l n="117">el sangue metterò, la carne e 'l pelo».</l>
    </lg>
    <lg n="40">
     <l n="118">Ella piangendo disse: «I' ti ringrazio;</l>
     <l n="119">or odi, e 'ntenderai tutti e mia affanni,</l>
     <l n="120">e l'appitito tuo ne farò sazio.</l>
    </lg>
    <lg n="41">
     <l n="121">Egli è passato più di quindici anni</l>
     <l n="122">ch'i' mi trovai un giorno ad una festa,</l>
     <l n="123">che fu 'l principio di tutti e mia danni.</l>
    </lg>
    <lg n="42">
     <l n="124">Di Mantova el signor facea questa</l>
     <l n="125">per la menata sua novella isposa,</l>
     <l n="126">ove fur più signor di magna gesta.</l>
    </lg>
    <lg n="43">
     <l n="127">Fra gli altri fu quella vittorïosa</l>
     <l n="128">persona del gentil signore Astore,</l>
     <l n="129">ch'era a vederlo una mirabil cosa.</l>
    </lg>
    <lg n="44">
     <l n="130">E, com'io l'ebbi visto, in mezzo il core</l>
     <l n="131">Cupido mi lanciò d'uno stral d'oro;</l>
     <l n="132">e questo mi fu 'l primo e 'l sezzo amore.</l>
    </lg>
    <lg n="45">
     <l n="133">Costui è quel ch'i' bramo e ch'io adoro,</l>
     <l n="134">e quel ch'io chiamo e cerco e ch'io disio,</l>
     <l n="135">e quel pel quale i' mi consumo e moro.</l>
    </lg>
    <lg n="46">
     <l n="136">E or vo' che tu sappi, amico mio,</l>
     <l n="137">ch'i' mi dolgo di lui amaramente</l>
     <l n="138">perc'hae la fede sua messa in oblio.</l>
    </lg>
    <lg n="47">
     <l n="139">Mentre che 'n Mantua istette il sir possente.</l>
     <l n="140">onestamente presi forma e modo,</l>
     <l n="141">ch'i' gli pote' parlar segretamente.</l>
    </lg>
    <lg n="48">
     <l n="142">Dissigli: «Sir, quand'io ti veggo o odo,</l>
     <l n="143">i' mi sento nel petto il cor gioire,</l>
     <l n="144">perché col tuo amor n'ha' fatto un nodo».</l>
    </lg>
    <lg n="49">
     <l n="145">Ed egli il simigliante m'ebbe a dire,</l>
     <l n="146">e più piangendo: «Il mio cor mi martella,</l>
     <l n="147">perché forzato son da te partire».</l>
    </lg>
    <lg n="50">
     <l n="148">E, com'intesi sì crudel novella,</l>
     <l n="149">risposi: «Signor mio, come faròe</l>
     <l n="150">s'i' non vedrò la tua persona bella?»</l>
    </lg>
    <lg n="51">
     <l n="151">Ed egli allora: «I' ti prometto e doe</l>
     <l n="152">per testimon di me tutti gl'iddei</l>
     <l n="153">che 'n men d'un anno a te ritorneròe».</l>
    </lg>
    <lg n="52">
     <l n="154">Allor, forte piangendo, i' dissi: «Omei!</l>
     <l n="155">fa' di me, signor mio, quel che ti piace,</l>
     <l n="156">ch'i' non dico altro che: memento mei».</l>
    </lg>
    <lg n="53">
     <l n="157">Allor nella mia fronte e' diè la pace,</l>
     <l n="158">e di nuovo promisse il far ritorno,</l>
     <l n="159">e con questo lascia' 'l signor verace.</l>
    </lg>
    <lg n="54">
     <l n="160">E nel proprio apparir dell'altro giorno,</l>
     <l n="161">i' lo vidi montar sopr'un corsieri,</l>
     <l n="162">e, con molti iscudier ch'egli have intorno,</l>
    </lg>
    <lg n="55">
     <l n="163">prese licenza, e verso e sua sentieri</l>
     <l n="164">si dirizzò, e me con molta noia</l>
     <l n="165">lasciò sospesa e fra vari pensieri,</l>
    </lg>
    <lg n="56">
     <l n="166">come sa chi d'amore aspetta gioia.</l>
    </lg>
   </lg>
  </body>
 </text>
</TEI>