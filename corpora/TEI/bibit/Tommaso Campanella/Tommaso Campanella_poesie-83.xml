<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 83 </title>
    <author>Tommaso Campanella</author>
   </titleStmt>
   <extent>
    <measure unit="stanza">19</measure>
    <measure unit="line">77</measure>
   </extent>
   <publicationStmt>
    <publisher>UNED University</publisher>
    <idno>Tommaso Campanella_poesie-83</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 83 </title>
     <author>Tommaso Campanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 83 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gloria a colui che 'l tutto sape e puote!</l>
     <l n="2">O arte mia, nipote - al Primo Senno,</l>
     <l n="3">fa' qualche cenno - di su' immagin bella,</l>
     <l n="4">ch'uomo s'appella.</l>
    </lg>
    <lg n="2">
     <l n="5">Uomo s'appella chi di fango nacque,</l>
     <l n="6">senza ingegno soggiacque, - inerme, ignudo:</l>
     <l n="7">patrigno crudo - a lui parve il Primo Ente,</l>
     <l n="8">d'altri parente.</l>
    </lg>
    <lg n="3">
     <l n="9">D'altri parente, a' cui nati die' forza</l>
     <l n="10">bastante, industria, scorza, - pelo e squame.</l>
     <l n="11">Vincon la fame, - han corso, artiglio e corno</l>
     <l n="12">contra ogni scorno.</l>
    </lg>
    <lg n="4">
     <l n="13">Ma ad ogni scorno l'uomo cede e plora;</l>
     <l n="14">del suo saper vien l'ora - troppo tarda;</l>
     <l n="15">ma sì gagliarda, - che del basso mondo</l>
     <l n="16">par dio secondo.</l>
    </lg>
    <lg n="5">
     <l n="17">E, dio secondo, miracol del primo,</l>
     <l n="18">egli comanda all'imo, - e 'n ciel sormonta</l>
     <l n="19">senz'ali, e conta - i suoi moti e misure</l>
     <l n="20">e le nature.</l>
    </lg>
    <lg n="6">
     <l n="21">Sa le nature delle stelle e 'l nome,</l>
     <l n="22">perch'altra ha le chiome - ed altra è calva;</l>
     <l n="23">chi strugge o salva - e pur quando l'eclisse</l>
     <l n="24">a lor venisse,</l>
    </lg>
    <lg n="7">
     <l n="25">quando venisse all'aria, all'acqua, all'humo.</l>
     <l n="26">Il vento e 'l mar ha domo, - e 'l terren globbo</l>
     <l n="27">con legno gobbo - accerchia, vince e vede,</l>
     <l n="28">merca e fa prede.</l>
    </lg>
    <lg n="8">
     <l n="29">Merca e fa prede; a lui poca è una terra.</l>
     <l n="30">Tuona, qual Giove, in guerra - un nato inerme;</l>
     <l n="31">porta sue inferme - membra e sottogiace</l>
     <l n="32">cavallo audace.</l>
    </lg>
    <lg n="9">
     <l n="33">Cavallo audace e possente elefante;</l>
     <l n="34">piega il leon innante - a lui il ginocchio;</l>
     <l n="35">già tirò il cocchio - del roman guerriero:</l>
     <l n="36">ardir ben fiero!</l>
    </lg>
    <lg n="10">
     <l n="37">Ogni ardir fiero ed ogni astuzia abbatte,</l>
     <l n="38">con lor s'orna e combatte, - s'arma e corre.</l>
     <l n="39">Giardino, torre - e gran città compone</l>
     <l n="40">e leggi pone.</l>
    </lg>
    <lg n="11">
     <l n="41">Ei leggi pone, come un dio. Egli astuto</l>
     <l n="42">ha dato al cuoio muto - ed alle carte</l>
     <l n="43">di parlar arte; - e che i tempi distingua</l>
     <l n="44">dà al rame lingua.</l>
    </lg>
    <lg n="12">
     <l n="45">Dà al rame lingua, perch'ha divina alma.</l>
     <l n="46">La scimia e l'orso han palma, - e non sì industre,</l>
     <l n="47">che 'l fuoco illustre - maneggiasse; ei solo</l>
     <l n="48">si alzò a tal volo.</l>
    </lg>
    <lg n="13">
     <l n="49">S'alzò a tal volo, e dal pianeta il tolse;</l>
     <l n="50">con questo i monti sciolse, - ammazza il ferro,</l>
     <l n="51">accende un cerro, - e se ne scalda, e cuoce</l>
     <l n="52">vivanda atroce;</l>
    </lg>
    <lg n="14">
     <l n="53">vivanda atroce d'animai che guasta.</l>
     <l n="54">Latte ed acqua non basta, - ogn'erba e seme</l>
     <l n="55">per lui; ma preme - l'uve e ne fa vino,</l>
     <l n="56">liquor divino.</l>
    </lg>
    <lg n="15">
     <l n="57">Liquor divino, che gli animi allegra.</l>
     <l n="58">Con sale ed oglio intègra - il cibo, e sana.</l>
     <l n="59">Fa alla sua tana - giorno quando è notte:</l>
     <l n="60">oh, leggi rotte!</l>
    </lg>
    <lg n="16">
     <l n="61">Oh, leggi rotte! ch'un sol verme sia</l>
     <l n="62">re, epilogo, armonia, - fin d'ogni cosa.</l>
     <l n="63">O virtù ascosa, - di tua gloria propia</l>
     <l n="64">pur gli fai copia.</l>
    </lg>
    <lg n="17">
     <l n="65">Pur gli fai copia, se altri avviva il morto;</l>
     <l n="66">passa altri, e non è assorto, - l'Eritreo:</l>
     <l n="67">canta Eliseo - il futuro; Elia sen vola</l>
     <l n="68">alla tua scuola:</l>
    </lg>
    <lg n="18">
     <l n="69">alla tua scuola Paolo ascende, e truova</l>
     <l n="70">con manifesta pruova - Cristo a destra</l>
     <l n="71">della maestra - Potestade immensa.</l>
     <l n="72">Pensa, uomo, pensa!</l>
    </lg>
    <lg n="19">
     <l n="73">Pensa, uomo, pensa; giubila ed esalta</l>
     <l n="74">la Prima Cagion alta; - quella osserva,</l>
     <l n="75">perch'a te serva - ogn'altra sua fattura,</l>
     <l n="76">seco ti unisca gentil fede pura,</l>
     <l n="77">e 'l tuo canto del lor vada in più altura.</l>
    </lg>
   </lg>
  </body>
 </text>
</TEI>