<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 85 </title>
    <author>Tommaso Campanella</author>
   </titleStmt>
   <extent>
    <measure unit="stanza">22</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Tommaso Campanella_poesie-85</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 85 </title>
     <author>Tommaso Campanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 85 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dal ciel la gloria del gran Dio rimbomba:</l>
     <l n="2">egli è sonora tromba - a pregi tanti;</l>
     <l n="3">i lumi stanti - e que' ch'errando vanno</l>
     <l n="4">musica fanno.</l>
    </lg>
    <lg n="2">
     <l n="5">Musica fanno per ogni confino,</l>
     <l n="6">dove il calor divino - il ciel dispiega,</l>
     <l n="7">ed Amor lega - tante luci, e muove</l>
     <l n="8">altronde altrove.</l>
    </lg>
    <lg n="3">
     <l n="9">Altronde altrove tutti van correndo,</l>
     <l n="10">te, Dio, benedicendo - e predicando,</l>
     <l n="11">dolce sonando, - ch'ogni moto è suono,</l>
     <l n="12">come io ragiono.</l>
    </lg>
    <lg n="4">
     <l n="13">Così io ragiono. Ahimè! ch'udir non posso;</l>
     <l n="14">ch'innato rumor grosso - è, che m'occùpa</l>
     <l n="15">l'orecchia cupa, - ed un molino vivo</l>
     <l n="16">me ne fa privo.</l>
    </lg>
    <lg n="5">
     <l n="17">Se mi fa privo, voi, spiriti eletti,</l>
     <l n="18">che non siete soggetti - a corpo sordo,</l>
     <l n="19">fate un accordo - al suon di tai strumenti</l>
     <l n="20">co' vostri accenti.</l>
    </lg>
    <lg n="6">
     <l n="21">Co' vostri accenti sacri, intellettuali,</l>
     <l n="22">d'una spiegando l'ali - in altra stella,</l>
     <l n="23">vostra favella: - Santo, santo, santo! -</l>
     <l n="24">dicete intanto.</l>
    </lg>
    <lg n="7">
     <l n="25">Dicete intanto, ardenti Serafini,</l>
     <l n="26">sagaci Cherubini, - e giusti Troni,</l>
     <l n="27">Dominazioni, - Virtù e Potestati</l>
     <l n="28">e Principati;</l>
    </lg>
    <lg n="8">
     <l n="29">principiate, Arcangeli, e seguite,</l>
     <l n="30">Angeli, che venite - a darmi aiuto.</l>
     <l n="31">Da voi, perduto - il corpo, in Cielo accolte</l>
     <l n="32">son l'alme sciolte.</l>
    </lg>
    <lg n="9">
     <l n="33">O alme sciolte, o patriarchi grandi,</l>
     <l n="34">profeti venerandi, - in cortesia,</l>
     <l n="35">la salmodia - di Davide canoro</l>
     <l n="36">dicete in coro.</l>
    </lg>
    <lg n="10">
     <l n="37">Dicete in coro, apostoli, che 'l mondo</l>
     <l n="38">vinto e reso fecondo - di virtuti,</l>
     <l n="39">e risoluti - fatto avete noi</l>
     <l n="40">di seguir voi.</l>
    </lg>
    <lg n="11">
     <l n="41">Di seguir voi gli martiri non tardi,</l>
     <l n="42">con l'animo gagliardi - e sparso sangue,</l>
     <l n="43">fan che non langue - la musica nostra</l>
     <l n="44">nell'alta chiostra.</l>
    </lg>
    <lg n="12">
     <l n="45">Dall'alta chiostra, con varie dottrine,</l>
     <l n="46">anime pellegrine - confessare</l>
     <l n="47">odo per mare, - per terra e per cielo</l>
     <l n="48">vero il Vangelo.</l>
    </lg>
    <lg n="13">
     <l n="49">Vero il Vangelo voi, vergini caste,</l>
     <l n="50">virilmente provaste - a chi udir vuole:</l>
     <l n="51">l'eterea mole - or per questo e le stelle</l>
     <l n="52">son vostre celle.</l>
    </lg>
    <lg n="14">
     <l n="53">Oh sante celle, murate di luce,</l>
     <l n="54">che 'l passar vi conduce, - non ritiene,</l>
     <l n="55">ad ogni bene! - E quelle vie di latte</l>
     <l n="56">per voi son fatte.</l>
    </lg>
    <lg n="15">
     <l n="57">Per voi son fatte le scene e l'istorie</l>
     <l n="58">delle divine glorie, - ché a mirarle</l>
     <l n="59">e celebrarle - vi dà il primo fuoco</l>
     <l n="60">possanza e luoco.</l>
    </lg>
    <lg n="16">
     <l n="61">Per ogni luoco Dio quant'have in mente</l>
     <l n="62">vuol che si rappresente - in cielo. E poi</l>
     <l n="63">de' segni suoi - tu, suolo e mar, ti adempi</l>
     <l n="64">di tempi in tempi.</l>
    </lg>
    <lg n="17">
     <l n="65">Di tempi in tempi Ariete, Cancro e Libra</l>
     <l n="66">e Capricorno vibra - l'alte idee,</l>
     <l n="67">quante si dèe - all'arte; a la natura</l>
     <l n="68">virtù e figura,</l>
    </lg>
    <lg n="18">
     <l n="69">virtù e figura per il sol deriva,</l>
     <l n="70">statua, immagin più diva - del Monarca,</l>
     <l n="71">lucerna ed arca - di deitate in suso,</l>
     <l n="72">padre quaggiuso.</l>
    </lg>
    <lg n="19">
     <l n="73">Padre è quaggiuso, che la terra impregna,</l>
     <l n="74">perch'a' figli sovvegna. - Poi la luna</l>
     <l n="75">virtute aduna - d'ogni stella, e dice</l>
     <l n="76">esser nutrice.</l>
    </lg>
    <lg n="20">
     <l n="77">É ben nutrice amorosa e veloce:</l>
     <l n="78">se 'l gielo e l'arder nuoce, - il fa soave.</l>
     <l n="79">Or sembra nave, - or globo, or mezzo tondo</l>
     <l n="80">per ben del mondo.</l>
    </lg>
    <lg n="21">
     <l n="81">Per ben del mondo ne' splendor superni</l>
     <l n="82">degli enti non eterni - è misurato</l>
     <l n="83">la vita e 'l stato; - e nelli sacri giri</l>
     <l n="84">parmi che 'l miri.</l>
    </lg>
    <lg n="22">
     <l n="85">Parmi ch'io miri quella provvidenza,</l>
     <l n="86">chi da tanta eloquenza - si celèbra.</l>
     <l n="87">Mia squilla è ebra - per troppo desio</l>
     <l n="88">di cantar vosco, o stelle, il grande Dio:</l>
     <l n="89">gloria all'omnipotente Signor mio!</l>
    </lg>
   </lg>
  </body>
 </text>
</TEI>