<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 3 </title>
    <author>Tommaso Campanella</author>
   </titleStmt>
   <extent>
    <measure unit="stanza">37</measure>
    <measure unit="line">109</measure>
   </extent>
   <publicationStmt>
    <publisher>UNED University</publisher>
    <idno>Tommaso Campanella_poesie-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 3 </title>
     <author>Tommaso Campanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 3 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io credo in Dio, Possanza, Senno, Amore,</l>
     <l n="2">un, vita, verità, bontate, immenso,</l>
     <l n="3">primo ente, re degli enti e creatore.</l>
    </lg>
    <lg n="2">
     <l n="4">Non è parte, né tutto, inciso o estenso,</l>
     <l n="5">ma più somiglia al tutto, ond'ogni cosa</l>
     <l n="6">partecipò virtute, amore e senso.</l>
    </lg>
    <lg n="3">
     <l n="7">Né pria, né poi, né fuor, l'alma pensosa</l>
     <l n="8">(ché 'n vigor, tempo e luogo egli è infinito)</l>
     <l n="9">può andar, se in qualche fin falso non posa.</l>
    </lg>
    <lg n="4">
     <l n="10">Da lui, per lui e 'n lui vien stabilito</l>
     <l n="11">lo smisurato spazio e gli enti sui,</l>
     <l n="12">al cui far del niente si è servito.</l>
    </lg>
    <lg n="5">
     <l n="13">Ché l'unità e l'essenza vien da lui;</l>
     <l n="14">ma il numero, e che questo non sia quello,</l>
     <l n="15">da quel, che pria non fummo, restò in nui.</l>
    </lg>
    <lg n="6">
     <l n="16">Lo abborrito niente fa il duello,</l>
     <l n="17">il mal, le colpe, le pene e le morti.</l>
     <l n="18">Poi ci ravviva il divino suggello,</l>
    </lg>
    <lg n="7">
     <l n="19">participabil d'infinite sorti,</l>
     <l n="20">Necessitate, Fato ed Armonia</l>
     <l n="21">Dio influendo, che su' idea trasporti.</l>
    </lg>
    <lg n="8">
     <l n="22">Quando ogni cosa fatta ogn'altra sia,</l>
     <l n="23">cesserà tal divario, incominciato</l>
     <l n="24">quando di nulla unquanche nulla uscìa;</l>
    </lg>
    <lg n="9">
     <l n="25">di voglia e senno eterno destinato,</l>
     <l n="26">che in meglio o in peggio non pôn far mutanza,</l>
     <l n="27">sendo esso sempre morte a qualche stato.</l>
    </lg>
    <lg n="10">
     <l n="28">Prepose il minor bene a quel ch'avanza,</l>
     <l n="29">e la seconda legge alla primera,</l>
     <l n="30">chi diè al peccato origine ed usanza.</l>
    </lg>
    <lg n="11">
     <l n="31">Poter peccare è impotenza vera.</l>
     <l n="32">Peccato atto non è: vien dal niente;</l>
     <l n="33">mancanza o abuso è di bontà sincera.</l>
    </lg>
    <lg n="12">
     <l n="34">Vero potere eminenza è dell'ente:</l>
     <l n="35">atto è diffusion d'esser, che farsi</l>
     <l n="36">fuor della prima essenza non consente.</l>
    </lg>
    <lg n="13">
     <l n="37">Necessità amorosa sol trovarsi</l>
     <l n="38">nel voler credo: ma di violenta</l>
     <l n="39">l'azioni e passion non distrigarsi.</l>
    </lg>
    <lg n="14">
     <l n="40">La pena a' figli da' padri se avventa,</l>
     <l n="41">la colpa no, se da voglia taccagna</l>
     <l n="42">imitata non è, poiché argomenta;</l>
    </lg>
    <lg n="15">
     <l n="43">ma dalla prole a' padri torna e stagna,</l>
     <l n="44">chi di ben generar non fan disegno</l>
     <l n="45">e trascurâro educazion sì magna.</l>
    </lg>
    <lg n="16">
     <l n="46">Ma colpa e pena alla patria ed al regno,</l>
     <l n="47">che di tempo e di luoco non provvede</l>
     <l n="48">e di persone, che fan germe degno.</l>
    </lg>
    <lg n="17">
     <l n="49">Perché dell'altrui pene ognuno è erede:</l>
     <l n="50">non lo condanna ignoranza o impotenza,</l>
     <l n="51">ma voglia mal oprante in quel che crede.</l>
    </lg>
    <lg n="18">
     <l n="52">Dall'ingannati torna la sentenza</l>
     <l n="53">agl'ingannanti, che 'l Padre occultâro</l>
     <l n="54">a la fanciulla ancor nostra semenza.</l>
    </lg>
    <lg n="19">
     <l n="55">Bisogno e voluntà, non senso raro</l>
     <l n="56">mirando, spesso rispose il pio Padre</l>
     <l n="57">là dove e come i figli l'invocâro.</l>
    </lg>
    <lg n="20">
     <l n="58">Talché, barbare genti ed idoladre,</l>
     <l n="59">se operaste giustizia naturale,</l>
     <l n="60">non siete esenti dalle sante squadre.</l>
    </lg>
    <lg n="21">
     <l n="61">Vivo, e non morto, un padre universale,</l>
     <l n="62">non parzial, né fatto esser Dio mai,</l>
     <l n="63">a chi s'annunzia più scusa non vale.</l>
    </lg>
    <lg n="22">
     <l n="64">Al che aspettato e' venne in tanti guai,</l>
     <l n="65">commosso dagli nostri errori e danni,</l>
     <l n="66">come per tutte istorie ritrovai,</l>
    </lg>
    <lg n="23">
     <l n="67">contra sofisti, ipocriti e tiranni,</l>
     <l n="68">di tre dive eminenze falsatori,</l>
     <l n="69">a troncar la radice degli inganni.</l>
    </lg>
    <lg n="24">
     <l n="70">Voi falsi sempre sol, commentatori,</l>
     <l n="71">additaste per “tata” alli bambini</l>
     <l n="72">voi stessi e li serpenti e statue e tori.</l>
    </lg>
    <lg n="25">
     <l n="73">Poi contra i sensi proprii a' peregrini</l>
     <l n="74">non bastò dir che la saetta vola,</l>
     <l n="75">ma che sia uccello, e Dio gli enti divini.</l>
    </lg>
    <lg n="26">
     <l n="76">Perdé la Bibbia la mosaica scuola</l>
     <l n="77">al tempo d'Esdra . . . . . . . . . . . .
. . . . . . .</l>
     <l n="78">. . . . . . . . . . . . . . . . . . . . . . .
. . . . . . . . . .</l>
    </lg>
    <lg n="27">
     <l n="79">I proprii Farisei Cinghi sortìo,</l>
     <l n="80">Amida i bongi di Chami e Fatoche,</l>
     <l n="81">l'altro emisfero in empietà finìo.</l>
    </lg>
    <lg n="28">
     <l n="82">Utili a tutti, chiare leggi e poche</l>
     <l n="83">per l'arte abbandonâro: la natura,</l>
     <l n="84">perché nel primo seggio le rivoche,</l>
    </lg>
    <lg n="29">
     <l n="85">delle scienze ognun vuol ch'abbia cura;</l>
     <l n="86">non le condanna con le false sètte,</l>
     <l n="87">ch'abboriscon la luce e la misura.</l>
    </lg>
    <lg n="30">
     <l n="88">Ammira il sol, le stelle e cose elette</l>
     <l n="89">per statue di Dio vive e cortigiani:</l>
     <l n="90">adora un solo Dio, ch'un sempre stette.</l>
    </lg>
    <lg n="31">
     <l n="91">Scuola alza e regno a Dio da questi vani:</l>
     <l n="92">servir a Dio, in comunità vivendo,</l>
     <l n="93">è proprio libertà di spirti umani.</l>
    </lg>
    <lg n="32">
     <l n="94">La santa Chiesa, il Primo Senno avendo</l>
     <l n="95">per maestro, e 'l libro che Dio scrisse, quando</l>
     <l n="96">compose il mondo, i suoi concetti aprendo,</l>
    </lg>
    <lg n="33">
     <l n="97">sette sigilli or or disigillando,</l>
     <l n="98">chiamerà tutto l'universo insieme</l>
     <l n="99">al tempio vivo dove va rotando.</l>
    </lg>
    <lg n="34">
     <l n="100">Né a Dio, né al tutto, male al mondo preme,</l>
     <l n="101">ma sì alle parti, donde egli è diverso;</l>
     <l n="102">ma ride al tutto la parte che geme.</l>
    </lg>
    <lg n="35">
     <l n="103">Ogni cosa è immortale in qualche verso;</l>
     <l n="104">sol l'alme vanno d'uno in altro mondo,</l>
     <l n="105">secondo i merti, più opaco o più terso,</l>
    </lg>
    <lg n="36">
     <l n="106">finito in questo ognuna il proprio tondo,</l>
     <l n="107">u' gli spiriti sciolti han le lor vie</l>
     <l n="108">che portan del fatal ordine il pondo,</l>
    </lg>
    <lg n="37">
     <l n="109">ed il giudicio aspettan del gran die.</l>
    </lg>
   </lg>
  </body>
 </text>
</TEI>