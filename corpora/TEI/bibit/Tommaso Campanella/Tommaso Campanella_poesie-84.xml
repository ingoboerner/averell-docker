<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 84 </title>
    <author>Tommaso Campanella</author>
   </titleStmt>
   <extent>
    <measure unit="stanza">15</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Tommaso Campanella_poesie-84</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 84 </title>
     <author>Tommaso Campanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 84 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Belle, buone e felici e senza ammenda,</l>
     <l n="2">onde laude si renda - al Creatore,</l>
     <l n="3">che tanto amore - ed arte in farle pose,</l>
     <l n="4">son tutte cose.</l>
    </lg>
    <lg n="2">
     <l n="5">Voi, tutte cose, a celebrar invito</l>
     <l n="6">colui, che n'ha largito - ciò che siamo,</l>
     <l n="7">poi che eravamo - nulla. E per memoria,</l>
     <l n="8">cantiamo in gloria.</l>
    </lg>
    <lg n="3">
     <l n="9">Cantiamo in gloria Dio, Prima Potenza,</l>
     <l n="10">Dio, Prima Sapienza, - Amor Primero,</l>
     <l n="11">Ben vivo e vero, - senza fin giocondo.</l>
     <l n="12">Cominci il mondo,</l>
    </lg>
    <lg n="4">
     <l n="13">cominci il mondo, statua altèra e degna</l>
     <l n="14">di lui che sempre regna - e gran trofeo,</l>
     <l n="15">di ciò che feo - armario sacrosanto,</l>
     <l n="16">un nuovo canto.</l>
    </lg>
    <lg n="5">
     <l n="17">Di' un nuovo canto tu, che l'universo</l>
     <l n="18">penetri, ad ogni verso - penetrato,</l>
     <l n="19">spazio, al creato - esser base immota,</l>
     <l n="20">che giace o mota.</l>
    </lg>
    <lg n="6">
     <l n="21">Se giace o mota, la corporea mole,</l>
     <l n="22">unita o sparta, cole - l'alta Idea,</l>
     <l n="23">per cui si bea - di forme ognor novelle,</l>
     <l n="24">soavi e belle.</l>
    </lg>
    <lg n="7">
     <l n="25">Soavi e belle pompe del gran Dio,</l>
     <l n="26">lodate il vostro e mio - Signor, di cui</l>
     <l n="27">uscendo nui, - fu il tempo, ch'è il successo</l>
     <l n="28">degli enti, espresso.</l>
    </lg>
    <lg n="8">
     <l n="29">Fu agli enti impresso anche 'l vigor nativo</l>
     <l n="30">che dal nascer descrivo - poi Natura,</l>
     <l n="31">interna cura - ed arte, che dà loro</l>
     <l n="32">quel Dio ch'adoro.</l>
    </lg>
    <lg n="9">
     <l n="33">Quel Dio, ch'adoro, a voi laudar conviensi,</l>
     <l n="34">calor e freddo, immensi - di possanza,</l>
     <l n="35">per cui sostanza, - guerreggiando, fue</l>
     <l n="36">partita in due.</l>
    </lg>
    <lg n="10">
     <l n="37">Partite in due dunque i vostri accenti,</l>
     <l n="38">magnifici elementi, - Cielo e Terra,</l>
     <l n="39">dalla cui guerra - poi nasce ogni misto,</l>
     <l n="40">che Dio ha provvisto.</l>
    </lg>
    <lg n="11">
     <l n="41">Dio ha pur provvisto che l'un porti 'l giorno,</l>
     <l n="42">l'altro la notte, intorno - raggirando,</l>
     <l n="43">manifestando - il Creator sovrano</l>
     <l n="44">di mano in mano.</l>
    </lg>
    <lg n="12">
     <l n="45">Di mano in mano, voi, tenebre e luce,</l>
     <l n="46">cantate il sommo Duce, - e voi, quiete</l>
     <l n="47">e moto, avete - parte in tanto carme</l>
     <l n="48">per più svegliarme.</l>
    </lg>
    <lg n="13">
     <l n="49">Per più svegliarme, raro e denso, estreme</l>
     <l n="50">tempre, mentre uno teme - e l'altro spera,</l>
     <l n="51">prendete sfera - di sorti diverse,</l>
     <l n="52">e cause avverse.</l>
    </lg>
    <lg n="14">
     <l n="53">Fra cause avverse e simili, adornate,</l>
     <l n="54">Fato, Necessitate - ed Armonia,</l>
     <l n="55">che Dio v'invia - in ogni parte e tutto</l>
     <l n="56">ciò che ha costrutto.</l>
    </lg>
    <lg n="15">
     <l n="57">Ciò che ha costrutto in Dio si sta e si muove,</l>
     <l n="58">e con scerete pruove - ancora sente</l>
     <l n="59">la Prima Mente - e, come sa, l'adora;</l>
     <l n="60">ed in lui vive, benché par che mora,</l>
     <l n="61">grazie a colui che sempre mi ristora.</l>
    </lg>
   </lg>
  </body>
 </text>
</TEI>