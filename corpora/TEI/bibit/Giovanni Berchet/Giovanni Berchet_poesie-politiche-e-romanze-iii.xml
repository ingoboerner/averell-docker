<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie politiche e romanze - III</title>
    <author>Giovanni Berchet</author>
   </titleStmt>
   <extent>
    <measure unit="stanza">25</measure>
    <measure unit="line">150</measure>
   </extent>
   <publicationStmt>
    <publisher>UNED University</publisher>
    <idno>Giovanni Berchet_poesie-politiche-e-romanze-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie politiche e romanze - III</title>
     <author>Giovanni Berchet</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie politiche e romanze - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Viandante alla ventura, </l>
     <l n="2">l´ardue nevi del Cenisio</l>
     <l n="3">un estranio superò, </l>
     <l n="4">e dell´itala pianura</l>
     <l n="5">al sorriso interminabile</l>
     <l n="6">dalla balza s´affacciò. </l>
    </lg>
    <lg n="2">
     <l n="7">Gli occhi alacri, i passi arditi</l>
     <l n="8">subitaneo in lui rivelano</l>
     <l n="9">il tripudio del pensier. </l>
     <l n="10">Maravigliano i romiti, </l>
     <l n="11">quei che pavido il sorressero</l>
     <l n="12">su pe´ dubbi nel sentier. </l>
    </lg>
    <lg n="3">
     <l n="13">Ma l´un d´essi, col dispetto</l>
     <l n="14">d´uom crucciato da miserie, </l>
     <l n="15">rompe i gaudi al viator</l>
     <l n="16">esclamando: - Maledetto</l>
     <l n="17">chi s´accosta senza piangere</l>
     <l n="18">alla terra del dolor! - </l>
    </lg>
    <lg n="4">
     <l n="19">Qual chi scosso d´improvviso, </l>
     <l n="20">si risente d´un´ingiuria</l>
     <l n="21">che non sa di meritar; </l>
     <l n="22">tal sul vecchio del Ceniso</l>
     <l n="23">si rivolse quell´estranio</l>
     <l n="24">scuro il guardo a saettar. </l>
    </lg>
    <lg n="5">
     <l n="25">Ma fu un lampo. Del romito</l>
     <l n="26">le pupille venerabili</l>
     <l n="27">una lagrima velò; </l>
     <l n="28">e l´estranio, impietosito, </l>
     <l n="29">ne´ misteri di quell´anima</l>
     <l n="30">sospettando penetrò. </l>
    </lg>
    <lg n="6">
     <l n="31">Ché un dì a lui, nell´aule algenti</l>
     <l n="32">là lontan su l´onda baltica, </l>
     <l n="33">dall´Italia andò un romor, </l>
     <l n="34">d´oppressori e di frementi, </l>
     <l n="35">di speranze e di dissidii</l>
     <l n="36">di tumulti annunziator. </l>
    </lg>
    <lg n="7">
     <l n="37">Ma confuso, ma fugace</l>
     <l n="38">fu quel grido, e ratto a sperderlo</l>
     <l n="39">la parola uscì dei re, </l>
     <l n="40">che narrò composta in pace</l>
     <l n="41">tutta Italia, ai troni immobili</l>
     <l n="42">plauder lieta e giurar fé. </l>
    </lg>
    <lg n="8">
     <l n="43">Ei pensava: - Non è lieta, </l>
     <l n="44">non può stanza esser del giubilo</l>
     <l n="45">dove il pianto è al limitar. - </l>
     <l n="46">Con inchiesta mansueta</l>
     <l n="47">tentò il cor del solitario, </l>
     <l n="48">che rispose al suo pregar. </l>
    </lg>
    <lg n="9">
     <l n="49">- Non è lieta ma pensosa, </l>
     <l n="50">non v´è plauso ma silenzio, </l>
     <l n="51">non v´è pace ma terror. </l>
     <l n="52">Come il mar su cui si posa</l>
     <l n="53">sono immensi i guai d´Italia; </l>
     <l n="54">inesausto il suo dolor. </l>
    </lg>
    <lg n="10">
     <l n="55">Libertà volle; ma stolta! </l>
     <l n="56">credé ai prenci e osò commettere</l>
     <l n="57">ai lor giuri il suo voler. </l>
     <l n="58">I suoi prenci l´han travolta, </l>
     <l n="59">l´han ricinta di perfidie, </l>
     <l n="60">l´han venduta allo stranier. </l>
    </lg>
    <lg n="11">
     <l n="61">Da quest´Alpi infino a Scilla</l>
     <l n="62">la sua legge è il brando barbaro</l>
     <l n="63">che i suoi régoli invocâr. </l>
     <l n="64">Da quest´Alpi infino a Scilla</l>
     <l n="65">è delitto amar la patria, </l>
     <l n="66">è una colpa il sospirar. </l>
    </lg>
    <lg n="12">
     <l n="67">Una ciurma irrequieta</l>
     <l n="68">scosse i cenci, e giù dal Brennero</l>
     <l n="69">corse ai fòri e gli occupò: </l>
     <l n="70">trae le genti alla segreta, </l>
     <l n="71">dove, iroso, quei le giudica</l>
     <l n="72">che bugiardo le accusò. </l>
    </lg>
    <lg n="13">
     <l n="73">Guarda! i figli dell´affanno</l>
     <l n="74">su la marra incurvi sudano: </l>
     <l n="75">va´ ne interroga il sospir. </l>
     <l n="76">- Queste braccia - ti diranno - </l>
     <l n="77">scarne penano onde mietere</l>
     <l n="78">il tributo a un stranio sir. - </l>
    </lg>
    <lg n="14">
     <l n="79">Va´, discendi, e le bandiere</l>
     <l n="80">cerca ai prodi, cerca i lauri</l>
     <l n="81">che all´Italia il pensier die´. </l>
     <l n="82">Son disciolte le sue schiere, </l>
     <l n="83">è compresso il labbro ai savi, </l>
     <l n="84">stretto in ferri ai giusti il piè; </l>
    </lg>
    <lg n="15">
     <l n="85">tolta ai solchi, alle officine, </l>
     <l n="86">delle madri al caro eloquio</l>
     <l n="87">la robusta gioventù, </l>
     <l n="88">data, in ròcche peregrine, </l>
     <l n="89">alla verga del vil téutono</l>
     <l n="90">che l´edùchi a servitù. </l>
    </lg>
    <lg n="16">
     <l n="91">Cerca il brio delle sue genti</l>
     <l n="92">all´Italia, i dì che furono</l>
     <l n="93">alle cento sue città: </l>
     <l n="94">dov´è il flauto che rammenti</l>
     <l n="95">le sue veglie e delle vergini</l>
     <l n="96">la danzante ilarità? </l>
    </lg>
    <lg n="17">
     <l n="97">Va´, ti bea de´ soli suoi, </l>
     <l n="98">godi l´aure, spira vivide</l>
     <l n="99">le fragranze de´ suoi fior. </l>
     <l n="100">Ma che pro de´ gaudi tuoi? </l>
     <l n="101">non avrai con chi dividerli: </l>
     <l n="102">il sospetto ha chiusi i cor. </l>
    </lg>
    <lg n="18">
     <l n="103">Muti intorno degli alari</l>
     <l n="104">vedrai padri ai figli stringersi, </l>
     <l n="105">vedrai nuore impallidir</l>
     <l n="106">su lo strazio de´ lor cari, </l>
     <l n="107">e fratelli membrar invidi</l>
     <l n="108">i fratelli che fuggîr. </l>
    </lg>
    <lg n="19">
     <l n="109">Oh! perché non posso anch´io, </l>
     <l n="110">con la mente ansia, fra gli esuli</l>
     <l n="111">il mio figlio rintracciar? </l>
     <l n="112">o mio Silvio, o figlio mio, </l>
     <l n="113">perché mai nell´incolpabile</l>
     <l n="114">tua coscienza ti fidar? </l>
    </lg>
    <lg n="20">
     <l n="115">Oh, l´improvido! l´han còlto</l>
     <l n="116">come agnello al suo presepio; </l>
     <l n="117">e di mano al percussor</l>
     <l n="118">sol dai perfidi fu tolto</l>
     <l n="119">perché, avvinto in ceppi, il calice</l>
     <l n="120">beva lento del dolor; </l>
    </lg>
    <lg n="21">
     <l n="121">dove un pio mai nol consola, </l>
     <l n="122">dove i giorni non gli numera</l>
     <l n="123">altro mai che l´alternar</l>
     <l n="124">delle scolte... - La parola</l>
     <l n="125">su le labbra qui del misero</l>
     <l n="126">i singulti soffocâr. </l>
    </lg>
    <lg n="22">
     <l n="127">Di conforto lo sovviene, </l>
     <l n="128">la man stende a lui l´estranio. </l>
     <l n="129">Quei sul petto la serrò; </l>
     <l n="130">poi, com´uom che più ´l rattiene</l>
     <l n="131">più gli sgorga il pianto, all´eremo</l>
     <l n="132">col compagno s´avviò. </l>
    </lg>
    <lg n="23">
     <l n="133">Ah! qual alpe sì romita</l>
     <l n="134">può sottrarlo alle memorie, </l>
     <l n="135">può le angosce in lui sopir, </l>
     <l n="136">che dal turbin della vita, </l>
     <l n="137">dalle care consuetudini, </l>
     <l n="138">disperato, il dipartîr? </l>
    </lg>
    <lg n="24">
     <l n="139">Come il voto che la sera</l>
     <l n="140">fe´ il briaco nel convivio, </l>
     <l n="141">rinnegato è al nuovo dì; </l>
     <l n="142">tal su l´itala frontiera, </l>
     <l n="143">dell´Italia il desiderio</l>
     <l n="144">all´estranio in sen morì. </l>
    </lg>
    <lg n="25">
     <l n="145">A´ bei soli, a´ bei vigneti, </l>
     <l n="146">contristati dalle lagrime</l>
     <l n="147">che i tiranni fan versar, </l>
     <l n="148">ei preferse i tetri abeti, </l>
     <l n="149">le sue nebbie ed i perpetui</l>
     <l n="150">aquiloni del suo mar. </l>
    </lg>
   </lg>
  </body>
 </text>
</TEI>