<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie politiche e romanze - PARTE TERZA</title>
    <author>Giovanni Berchet</author>
   </titleStmt>
   <extent>
    <measure unit="stanza">25</measure>
    <measure unit="line">200</measure>
   </extent>
   <publicationStmt>
    <publisher>UNED University</publisher>
    <idno>Giovanni Berchet_poesie-politiche-e-romanze-par</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie politiche e romanze - PARTE TERZA</title>
     <author>Giovanni Berchet</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie politiche e romanze - PARTE TERZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nunziatrice dell´alba già spira</l>
     <l n="2">una brezza leggiera leggiera</l>
     <l n="3">che agli aranci dell´ampia Corcira</l>
     <l n="4">le fragranze più pure involò. </l>
     <l n="5">Ecco il sol che la bella costiera</l>
     <l n="6">risaluta col primo sorriso, </l>
     <l n="7">e d´un guardo rischiara improvviso</l>
     <l n="8">la capanna ove l´egro posò. </l>
    </lg>
    <lg n="2">
     <l n="9">Egli è il sol che fra bellici eventi</l>
     <l n="10">rallegrava agli elleni il coraggio</l>
     <l n="11">quando in petto alle libere genti</l>
     <l n="12">della patria fremeva l´amor, </l>
     <l n="13">quando al giogo d´estranio servaggio</l>
     <l n="14">niun de´ greci curvava pensiero, </l>
     <l n="15">e alla madre giurava il guerriero</l>
     <l n="16">di morire o tornar vincitor. </l>
    </lg>
    <lg n="3">
     <l n="17">Come foglia in balìa del torrente, </l>
     <l n="18">ahi, la gloria di Grecia è sparita! </l>
     <l n="19">L´aure antiche or quivi trovi e fiorente</l>
     <l n="20">delle donne la bruna beltà; </l>
     <l n="21">ma in le fronti virili scolpita</l>
     <l n="22">qui tu scorgi la mesta paura, </l>
     <l n="23">qui l´impronta con cui la sventura</l>
     <l n="24">le presenta all´umana pietà. </l>
    </lg>
    <lg n="4">
     <l n="25">Sol, che a libere insegne vedrai</l>
     <l n="26">batter forse qui ancor la tua luce; </l>
     <l n="27">sol di Scheria, i tuoi limpidi rai</l>
     <l n="28">sien conforto a un tradito guerrier: </l>
     <l n="29">qui vagando a rifugio, il conduce</l>
     <l n="30">d´una sposa il solerte consiglio; </l>
     <l n="31">e tu qui, fra la morte e l´esiglio, </l>
     <l n="32">fa ch´ei scelga il più mite voler. </l>
    </lg>
    <lg n="5">
     <l n="33">Dal guancial de´ suoi sonni al mattino</l>
     <l n="34">l´uom di Parga levò la pupilla: </l>
     <l n="35">il pallore è sul volto al meschino; </l>
     <l n="36">ma il terror, ma l´angoscia non v´è. </l>
     <l n="37">Un ristoro che il cor gli tranquilla</l>
     <l n="38">son gli olezzi del giorno novello; </l>
     <l n="39">e quel sol gli rifulge più bello</l>
     <l n="40">che perduto in eterno credé. </l>
    </lg>
    <lg n="6">
     <l n="41">Ma perché, se il suo spito è pacato, </l>
     <l n="42">perché almen nol rileva il saluto? </l>
     <l n="43">perché a lei che il sorrege da un lato</l>
     <l n="44">con un bacio ei non tempra il dolor? </l>
     <l n="45">perché immoto su l´uom sconosciuto</l>
     <l n="46">il vigor de´ suoi sguardi s´arresta? </l>
     <l n="47">e che subita fiamma è codesta</l>
     <l n="48">che in la guancia gli vive e gli muor? </l>
    </lg>
    <lg n="7">
     <l n="49">Ben Arrigo la vide: e compreso</l>
     <l n="50">da che affetto il tacente sia roso, </l>
     <l n="51">come l´uom che propizia un offeso, </l>
     <l n="52">questa ingenua parola tentò: </l>
     <l n="53">- O straniero, al tuo cor doloroso</l>
     <l n="54">so ch´orrenda è l´assisa ch´io vesto; </l>
     <l n="55">so ch´io tutti qui gli odii ridesto</l>
     <l n="56">che l´infida mia patria mertò. </l>
    </lg>
    <lg n="8">
     <l n="57">Ma se i pochi, che seggon tiranni</l>
     <l n="58">delle sorti dell´Anglia, fûr vili, </l>
     <l n="59">tutti no, non son vili i britanni</l>
     <l n="60">che ritrosi governa il poter. </l>
     <l n="61">Premian croci ingemmate e monili</l>
     <l n="62">la spergiura amistà di que´ pochi; </l>
     <l n="63">ma l´infamia che ad essi tu invochi</l>
     <l n="64">mille inglesi imprecârla primier. </l>
    </lg>
    <lg n="9">
     <l n="65">Mille giusti, il cui senno prepone</l>
     <l n="66">al favor de´ potenti i lor sdegni; </l>
     <l n="67">mille giusti in le vie d´Albione</l>
     <l n="68">pianser pubblico pianto quel dì</l>
     <l n="69">che aggirato con perfidi ingegni</l>
     <l n="70">narrò un popol fidente ed amico, </l>
     <l n="71">poi venduto al mortal suo nemico</l>
     <l n="72">da quel braccio che scampo gli offrì. </l>
    </lg>
    <lg n="10">
     <l n="73">Oh rossor! ma il sacrilego patto</l>
     <l n="74">nol segnò questa man ch´io ti stendo, </l>
     <l n="75">ma non complice fu del misfatto</l>
     <l n="76">questo petto che geme per te. </l>
     <l n="77">Non tu solo se´ il miser. Tremendo,</l>
     <l n="78">ben più assai che l´averla perduta, </l>
     <l n="79">egli è il dir: - La mia patria è caduta</l>
     <l n="80">in obbrobrio alle genti ed a me. - </l>
    </lg>
    <lg n="11">
     <l n="81">Per l´ingiuria che entrambi ha percosso</l>
     <l n="82">or tu m´odi, o fratel di dolore! </l>
     <l n="83">Io né il suol de´ tuoi padri a te posso</l>
     <l n="84">né la bella ridar libertà; </l>
     <l n="85">ma se in te non prevale il rancore, </l>
     <l n="86">se preghiera fraterna è gradita, </l>
     <l n="87">dal fratello ricevi un´aita</l>
     <l n="88">che men grami i tuoi giorni farà. - </l>
    </lg>
    <lg n="12">
     <l n="89">Così l´alma schiudea quell´afflitto; </l>
     <l n="90">così, largo di doni e di pianto, </l>
     <l n="91">col rimorso egli sconta il delitto, </l>
     <l n="92">il delitto che mai nol macchiò. </l>
     <l n="93">Piange anch´essa la greca, e di tanto</l>
     <l n="94">il penar del pietoso l´accora, </l>
     <l n="95">che le par mal venuta quell´ora</l>
     <l n="96">in cui mesta i suoi casi narrò. </l>
    </lg>
    <lg n="13">
     <l n="97">Ella tace, e col guardo prudente, </l>
     <l n="98">vedi! il guardo ella cerca allo sposo. </l>
     <l n="99">Vedi come n´esplora la mente! </l>
     <l n="100">come in volto il travaglio le appar! </l>
     <l n="101">Chi sa mai se dell´uom generoso</l>
     <l n="102">fien disdetti i soccorsi od accolti? </l>
     <l n="103">Ma una voce prorompe; s´ascolti: </l>
     <l n="104">è il ramingo che sorge a parlar: </l>
    </lg>
    <lg n="14">
     <l n="105">- Tienti i doni e li serba pe´ guai</l>
     <l n="106">che la colpa al tuo popol matura: </l>
     <l n="107">là, nel dì del dolor, troverai</l>
     <l n="108">chi vigliacco ti chiegga pietà. </l>
     <l n="109">Ma v´è un duolo, ma v´è una sciagura</l>
     <l n="110">che fa altero qual uom ne sia còlto: </l>
     <l n="111">e il son io; né chi tutto m´ha tolto</l>
     <l n="112">quest´orgoglio rapirmi potrà. </l>
    </lg>
    <lg n="15">
     <l n="113">Tienti il pianto; nol voglio da un ciglio</l>
     <l n="114">che ribrezzo invincibil m´inspira. </l>
     <l n="115">Tu se´ un giusto: e che importa? sei figlio</l>
     <l n="116">d´una terra esecranda per me. </l>
     <l n="117">Maledetta! Dovunque sospira</l>
     <l n="118">gente ignuda, gente esule o schiava, </l>
     <l n="119">ivi un grido bestemmia la prava</l>
     <l n="120">che il mercato impudente ne fe´. </l>
    </lg>
    <lg n="16">
     <l n="121">Mentre ostenta che il negro si assolva, </l>
     <l n="122">in Europa ella insulta ai fratelli; </l>
     <l n="123">e qual prema, qual popol dissolva</l>
     <l n="124">sta librando con empio saver. </l>
     <l n="125">Sperdi, o cruda, calpesta gli imbelli! </l>
     <l n="126">Fia per poco. La nostra vendetta</l>
     <l n="127">la fa il tempo e quel Dio che l´affretta, </l>
     <l n="128">che in Europa avvalora il pensier. </l>
    </lg>
    <lg n="17">
     <l n="129">Io vivea di memorie; e il mio senno</l>
     <l n="130">da manie, da fantasmi fu vinto. </l>
     <l n="131">Veggo or l´ire che compier si denno, </l>
     <l n="132">e più franco rivivo al dolor. </l>
     <l n="133">Questa donna che piansemi estinto, </l>
     <l n="134">questa cara a cui tu mi rendesti, </l>
     <l n="135">più non tremi: a disegni funesti</l>
     <l n="136">più non fia che m´induca il furor. </l>
    </lg>
    <lg n="18">
     <l n="137">Forse il dì non è lungi in cui tutti</l>
     <l n="138">chiameremci fratelli, allorquando</l>
     <l n="139">sovra i lutti espiati dai lutti</l>
     <l n="140">il perdono e l´oblio scorrerà. </l>
     <l n="141">Ora gli odii son verdi: e nefando</l>
     <l n="142">un spergiuro gli intima al cor mio; </l>
     <l n="143">però, s´anco a te il viver degg´io, </l>
     <l n="144">sappi ch´io non ti rendo amistà. </l>
    </lg>
    <lg n="19">
     <l n="145">Qui starò, nella terra straniera; </l>
     <l n="146">e la destra onorata, su cui</l>
     <l n="147">splende il callo dell´elsa guerriera, </l>
     <l n="148">ai servigi più umili offrirò. </l>
     <l n="149">Rammentando qual sono e qual fui, </l>
     <l n="150">i miei figli, per Dio! fremeranno; </l>
     <l n="151">ma non mai vergognati diranno: </l>
     <l n="152">- Ei dall´anglo il suo frusto accattò. - </l>
    </lg>
    <lg n="20">
     <l n="153">L´uom di Parga giurò; né quel giuro</l>
     <l n="154">mai falsato dal miser fu poi; </l>
     <l n="155">oggi ancor d´uno in altro abituro</l>
     <l n="156">desta amore a chi asilo gli diè: </l>
     <l n="157">scerne il pasco ad armenti non suoi, </l>
     <l n="158">suda al solco d´estranio terreno; </l>
     <l n="159">ma ricorda con volto sereno</l>
     <l n="160">che l´angustia mai vile nol fe´. </l>
    </lg>
    <lg n="21">
     <l n="161">Fosca fosca ogni dì più s´aggreva</l>
     <l n="162">su lo spirto d´Arrigo la noia; </l>
     <l n="163">nessun dolce desir gli rileva</l>
     <l n="164">qualche bella speranza nel sen. </l>
     <l n="165">Non gli ride un sol lampo di gioia, </l>
     <l n="166">teme irata ogni voce ch´ei senta, </l>
     <l n="167">vede un cruccio, uno scherno paventa</l>
     <l n="168">su ogni volto che incontro gli vien. </l>
    </lg>
    <lg n="22">
     <l n="169">La sua patria ei confessa infamata, </l>
     <l n="170">la rinnega, la fugge, l´abborre; </l>
     <l n="171">pur da altrui mal la soffre accusata, </l>
     <l n="172">pur gli duole che amarla non può. </l>
     <l n="173">Infelice! l´Europa ei trascorre; </l>
     <l n="174">ma per tutto lo insegne un lamento, </l>
     <l n="175">ma una terra che il faccia contento, </l>
     <l n="176">infelice! non anco trovò. </l>
    </lg>
    <lg n="23">
     <l n="177">Va ne´ climi vermigli di rose, </l>
     <l n="178">lungo i poggi ove eterno è l´ulivo, </l>
     <l n="179">a traverso pianure che erbose</l>
     <l n="180">di molt´acque rallegra il tesor; </l>
     <l n="181">ma per tutto, nel piano, sul clivo, </l>
     <l n="182">giù ne´ campi, di mezzo a´ villaggi, </l>
     <l n="183">sente l´Anglia colpata d´oltraggi, </l>
     <l n="184">maledetta da un nuovo livor. </l>
    </lg>
    <lg n="24">
     <l n="185">Va in le valli dei tristi roveti</l>
     <l n="186">su pe´ greppi ove salta il camoscio, </l>
     <l n="187">giù per balze ingombrate d´abeti, </l>
     <l n="188">che la frana dai gioghi rapì; </l>
     <l n="189">ma ove tace, ove mugge lo stroscio, </l>
     <l n="190">quando l´alta valanga sprofonda, </l>
     <l n="191">da per tutto v´è un pianto che gronda</l>
     <l n="192">sovra piaghe che l´Anglia ferì. </l>
    </lg>
    <lg n="25">
     <l n="193">Varca fiumi e di spiaggia in ispiaggia</l>
     <l n="194">studia il passo a cercar nuovo calle; </l>
     <l n="195">per città, per castelli viaggia, </l>
     <l n="196">né mai ferma l´errante suo piè: </l>
     <l n="197">ma per tutto, di fronte, alle spalle, </l>
     <l n="198">ode il lagno di genti infinite, </l>
     <l n="199">d´altre genti dall´Anglia tradite, </l>
     <l n="200">d´altre genti che l´Anglia vendé. </l>
    </lg>
   </lg>
  </body>
 </text>
</TEI>