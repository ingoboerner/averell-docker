<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie politiche e romanze - II</title>
    <author>Giovanni Berchet</author>
   </titleStmt>
   <extent>
    <measure unit="stanza">17</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Giovanni Berchet_poesie-politiche-e-romanze-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie politiche e romanze - II</title>
     <author>Giovanni Berchet</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie politiche e romanze - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sotto i pioppi della Dora</l>
     <l n="2">dove l´onda è più romita, </l>
     <l n="3">ogni dì, su l´ultim´ora, </l>
     <l n="4">s´ode un suono di dolor. </l>
     <l n="5">È Clarina, a cui la vita</l>
     <l n="6">rodon l´ansie dell´amor. </l>
    </lg>
    <lg n="2">
     <l n="7">Poveretta! di Gismondo</l>
     <l n="8">piange i stenti, a lui sol pensa. </l>
     <l n="9">Fuggitivo, vagabondo, </l>
     <l n="10">pena il misero i suoi dì, </l>
     <l n="11">mentre assiso a regal mensa</l>
     <l n="12">ride il vil che lo tradì. </l>
    </lg>
    <lg n="3">
     <l n="13">Già mature nel tuo seno, </l>
     <l n="14">bella Italia, fremean l´ire. </l>
     <l n="15">Sol mancava il dì sereno</l>
     <l n="16">della speme, e Dio il creò; </l>
     <l n="17">di tre secoli il desire</l>
     <l n="18">in volere Ei ti cangiò. </l>
    </lg>
    <lg n="4">
     <l n="19">Oh ventura! e allo straniero</l>
     <l n="20">che il piè grava sul tuo collo, </l>
     <l n="21">pose il buio nel pensiero, </l>
     <l n="22">la paura dentro il cor; </l>
     <l n="23">come vittima segnollo</l>
     <l n="24">al tuo vindice rancor. </l>
    </lg>
    <lg n="5">
     <l n="25">Gridò l´onta del servaggio: </l>
     <l n="26">- Siam fratelli; all´arme! all´arme! </l>
     <l n="27">giunta è l´ora in cui l´oltraggio</l>
     <l n="28">denno i barbari scontar; </l>
     <l n="29">suoni Italia in ogni carme</l>
     <l n="30">dal Cenisio infino al mar. </l>
    </lg>
    <lg n="6">
     <l n="31">- Tutti unisca una bandiera! - </l>
     <l n="32">fu il clamore delle squadre, </l>
     <l n="33">d´ogni pio fu la preghiera, </l>
     <l n="34">d´ogni savio fu il voler, </l>
     <l n="35">d´ogni sposa, d´ogni madre</l>
     <l n="36">fu de´ palpiti il primier. </l>
    </lg>
    <lg n="7">
     <l n="37">E Clarina al suo diletto</l>
     <l n="38">cinse il brando, e tricolore</l>
     <l n="39">la coccarda su l´elmetto</l>
     <l n="40">di sua man gli collocò; </l>
     <l n="41">poi, suffusa di rossore, </l>
     <l n="42">con un bacio il congedò. </l>
    </lg>
    <lg n="8">
     <l n="43">Ma indiscreta sul bel volto</l>
     <l n="44">una lagrima pur scese. </l>
     <l n="45">Ei la vide; e al ciel rivolto</l>
     <l n="46">die´ un sospiro e impallidì; </l>
     <l n="47">ma la vergine cortese</l>
     <l n="48">il guerriero inanimì: </l>
    </lg>
    <lg n="9">
     <l n="49">- Fermi sieno i nostri petti; </l>
     <l n="50">questo il giorno è dell´onore: </l>
     <l n="51">senza infamia a´ molli affetti</l>
     <l n="52">ceder oggi non puoi tu. </l>
     <l n="53">Ahi! che giova anco l´amore</l>
     <l n="54">per chi freme in servitù?</l>
    </lg>
    <lg n="10">
     <l n="55">Va´, Gismondo; e qual ch´io sia, </l>
     <l n="56">non por mente alle mie pene. </l>
     <l n="57">Una patria avevi in pria</l>
     <l n="58">che donassi a me il tuo cor: </l>
     <l n="59">rompi a lei le sue catene, </l>
     <l n="60">poi t´inebria dell´amor. </l>
    </lg>
    <lg n="11">
     <l n="61">Va´, combatti; e ne´ perigli</l>
     <l n="62">pensa, o caro, al dì remoto</l>
     <l n="63">quando assiso in mezzo ai figli</l>
     <l n="64">tu festoso potrai dir: </l>
     <l n="65">- Questo brando a lei devoto</l>
     <l n="66">tolse Italia dal servir. - </l>
    </lg>
    <lg n="12">
     <l n="67">Poveretta! e tutto sparve! </l>
     <l n="68">i patiboli, le scuri</l>
     <l n="69">di sua mente or son le larve, </l>
     <l n="70">la fallita libertà, </l>
     <l n="71">l´armi estranie, i re spergiuri</l>
     <l n="72">e d´Alberto la viltà. </l>
    </lg>
    <lg n="13">
     <l n="73">Lui sospinto avea il suo fato</l>
     <l n="74">su la via de´ gloriosi; </l>
     <l n="75">ma una infame il sciagurato</l>
     <l n="76">ne preferse, e in mano ai re</l>
     <l n="77">die´ la patria e i generosi</l>
     <l n="78">che in lui posta avean la fé. </l>
    </lg>
    <lg n="14">
     <l n="79">Esecrato, o Carignano, </l>
     <l n="80">va il tuo nome in ogni gente! </l>
     <l n="81">non v´è clima sì lontano, </l>
     <l n="82">ove il tedio, lo squallor, </l>
     <l n="83">la bestemmia d´un fuggente</l>
     <l n="84">non ti annunzi traditor. </l>
    </lg>
    <lg n="15">
     <l n="85">E qui, in riva della Dora, </l>
     <l n="86">questa vergine infelice</l>
     <l n="87">questo lutto che le sfiora</l>
     <l n="88">gli anni, il senno e la beltà, </l>
     <l n="89">su l´esosa tua cervice</l>
     <l n="90">grida sangue, e sangue avrà. </l>
    </lg>
    <lg n="16">
     <l n="91">Qui Gismondo, il dì fatale, </l>
     <l n="92">scansò l´ira dei tiranni</l>
     <l n="93">di qui mosse, e il tristo vale</l>
     <l n="94">qui Clarina a lui gemè; </l>
     <l n="95">e qui a pianger vien gli affanni</l>
     <l n="96">dell´amante che perdé. </l>
    </lg>
    <lg n="17">
     <l n="97">Più fermezza di consiglio, </l>
     <l n="98">ahi, non ha la dolorosa! </l>
     <l n="99">fra le angustie dell´esiglio</l>
     <l n="100">lunge lunge il suo pensier</l>
     <l n="101">va perduto senza posa</l>
     <l n="102">dietro i passi del guerrier. </l>
    </lg>
   </lg>
  </body>
 </text>
</TEI>