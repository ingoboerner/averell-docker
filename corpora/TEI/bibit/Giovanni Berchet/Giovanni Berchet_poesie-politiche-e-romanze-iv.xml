<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie politiche e romanze - IV</title>
    <author>Giovanni Berchet</author>
   </titleStmt>
   <extent>
    <measure unit="stanza">12</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giovanni Berchet_poesie-politiche-e-romanze-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie politiche e romanze - IV</title>
     <author>Giovanni Berchet</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie politiche e romanze - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ella è sola dinanzi le genti, </l>
     <l n="2">sola in mezzo dell´ampio convito; </l>
     <l n="3">né alle dolci compagne ridenti</l>
     <l n="4">osa intender lo sguardo avvilito. </l>
     <l n="5">Vede ferver tripudi e carole, </l>
     <l n="6">ma nessuno l´invita a danzar; </l>
     <l n="7">ode intorno cortesi parole, </l>
     <l n="8">ma ver´ lei neppur una volar. </l>
    </lg>
    <lg n="2">
     <l n="9">Un fanciullo che Madre la dice</l>
     <l n="10">s´apre il passo, le corre al ginocchio, </l>
     <l n="11">e co´ baci la lagrima elice</l>
     <l n="12">che a lei gonfia tremava nell´occhio. </l>
     <l n="13">Come rosa è fiorente il fanciullo, </l>
     <l n="14">ma nessuno a mirarlo ristà; </l>
     <l n="15">per quel pargolo un vezzo, un trastullo, </l>
     <l n="16">per la madre un saluto non v´ha. </l>
    </lg>
    <lg n="3">
     <l n="17">Se un ignaro domanda al vicino</l>
     <l n="18">chi sia mai quella mesta pensosa</l>
     <l n="19">che sul ricci del biondo bambino</l>
     <l n="20">la bellissima faccia riposa, </l>
     <l n="21">cento voci risposta gli fanno, </l>
     <l n="22">cento scherni gl´insegnano il ver: </l>
     <l n="23">- È la donna d´un nostro tiranno; </l>
     <l n="24">è la sposa dell´uomo stranier. - </l>
    </lg>
    <lg n="4">
     <l n="25">Ne´ teatri, lunghesso le vie, </l>
     <l n="26">fin nel tempio del Dio che perdona, </l>
     <l n="27">infra un popol ricinto di spie, </l>
     <l n="28">fra una gente crucciata e prigiona, </l>
     <l n="29">serpe l´ira d´un motto sommesso</l>
     <l n="30">che il terrore comprimer non può: </l>
     <l n="31">- Maledetta chi d´italo amplesso</l>
     <l n="32">il tedesco soldato beò! - </l>
    </lg>
    <lg n="5">
     <l n="33">Ella è sola: ma i vedovi giorni</l>
     <l n="34">ha contato il suo cor doloroso; </l>
     <l n="35">e già batte, già esulta che torni</l>
     <l n="36">dal lontano presidio lo sposo. </l>
     <l n="37">Non è vero. Per questa negletta</l>
     <l n="38">è finito il sospiro d´amor: </l>
     <l n="39">altri son i pensier che l´han stretta, </l>
     <l n="40">altri i guai che le ingrossano il cor. </l>
    </lg>
    <lg n="6">
     <l n="41">Quando l´onte che il dì l´han ferita</l>
     <l n="42">la perseguon, fantasmi, all´oscuro; </l>
     <l n="43">quando vagan su l´alma smarrita</l>
     <l n="44">le memorie e il terror del futuro; </l>
     <l n="45">quando sbalza dai sogni e pon mente</l>
     <l n="46">come udisse il suo nato vagir; </l>
     <l n="47">egli è allor che alla veglia inclemente</l>
     <l n="48">costei fida il secreto martir: </l>
    </lg>
    <lg n="7">
     <l n="49">- Trista me! qual vendetta di Dio</l>
     <l n="50">mi cerchiò di caligine il senno, </l>
     <l n="51">quando por la mia patria in obblio</l>
     <l n="52">le straniere lusinghe mi fenno? </l>
     <l n="53">io, la vergin ne´ gaudi cercata, </l>
     <l n="54">festeggiata - fra l´itale un dì, </l>
     <l n="55">or chi sono? L´apostata esosa</l>
     <l n="56">che vogliosa - al suo popol mentì. </l>
    </lg>
    <lg n="8">
     <l n="57">Ho disdetto i comuni dolori, </l>
     <l n="58">ho negato i fratelli, gli oppressi, </l>
     <l n="59">ho sorriso ai superbi oppressori, </l>
     <l n="60">a seder mi son posta con essi. </l>
     <l n="61">Vile! un manto d´infamia hai tessuto, </l>
     <l n="62">l´hai voluto, - sul dosso ti sta; </l>
     <l n="63">né per gemere, o vil, che farai, </l>
     <l n="64">nessun mai - dal tuo dosso il torrà. </l>
    </lg>
    <lg n="9">
     <l n="65">Oh! il dileggio di ch´io son pasciuta</l>
     <l n="66">quei che il versan non san dove scende. </l>
     <l n="67">Inacerban l´umìl ravveduta</l>
     <l n="68">che per odio a lor odio non rende. </l>
     <l n="69">Stolta! il merto, ché il piè non rattengo, </l>
     <l n="70">stolta! e vengo - e rilevo fra lor</l>
     <l n="71">questa fronte che d´erger m´è tolto, </l>
     <l n="72">questo volto - dannato al rossor. </l>
    </lg>
    <lg n="10">
     <l n="73">Vilipeso, da tutti reietto, </l>
     <l n="74">come fosse il figliuol del peccato, </l>
     <l n="75">questo caro, senz´onta concetto, </l>
     <l n="76">è un estranio sul suol dov´è nato. </l>
     <l n="77">Or si salva nel grembo materno</l>
     <l n="78">dallo scherno - che intender non sa; </l>
     <l n="79">ma la madre che il cresce all´insulto</l>
     <l n="80">forse, adulto, - a insultar sorgerà. </l>
    </lg>
    <lg n="11">
     <l n="81">E se avvien che si destin gli schiavi</l>
     <l n="82">a tastar dove stringa il lor laccio, </l>
     <l n="83">se rinasce nel cor degl´ignavi</l>
     <l n="84">la coscienza d´un nerbo nel braccio, </l>
     <l n="85">di che popol dirommi? a che fati</l>
     <l n="86">gli esecrati - miei giorni unirò? </l>
     <l n="87">per chi al cielo drizzar la preghiera? </l>
     <l n="88">qual bandiera - vincente vorrò? </l>
    </lg>
    <lg n="12">
     <l n="89">Cittadina, sorella, consorte, </l>
     <l n="90">madre, ovunque io mi volga ad un fine, </l>
     <l n="91">fuor del retto sentiero distorte</l>
     <l n="92">stampo l´orme fra i vepri e le spine. </l>
     <l n="93">Vile! un manto d´infamia hai tessuto: </l>
     <l n="94">l´hai voluto, - sul dosso ti sta; </l>
     <l n="95">né per gemere, o vil, che farai, </l>
     <l n="96">nessun mai - dal tuo dosso il torrà. </l>
    </lg>
   </lg>
  </body>
 </text>
</TEI>