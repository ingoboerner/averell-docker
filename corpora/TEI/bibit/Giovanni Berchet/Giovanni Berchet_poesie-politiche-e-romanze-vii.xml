<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie politiche e romanze - VII</title>
    <author>Giovanni Berchet</author>
   </titleStmt>
   <extent>
    <measure unit="stanza">17</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Giovanni Berchet_poesie-politiche-e-romanze-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie politiche e romanze - VII</title>
     <author>Giovanni Berchet</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie politiche e romanze - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La legge è bandita; la squilla s´è intesa. </l>
     <l n="2">È il dì de´ coscritti. Venuti alla chiesa, </l>
     <l n="3">fan cerchio, ed un´urna sta in mezzo di lor. </l>
     <l n="4">Son sette i garzoni richiesti al comune, </l>
     <l n="5">son poste nell´urna le sette fortune; </l>
     <l n="6">ciascun vi s´accosta col tremito in cor. </l>
    </lg>
    <lg n="2">
     <l n="7">- Ma tutti d´Italia non son cittadini? </l>
     <l n="8">perché, se il nemico minaccia ai confini, </l>
     <l n="9">non vanno bramosi la patria a salvar? </l>
     <l n="10">- Non è più la patria che all´armi gli appella: </l>
     <l n="11">son servi a una gente di strania favella, </l>
     <l n="12">sottesso le verghe chiamati a stentar. </l>
    </lg>
    <lg n="3">
     <l n="13">- Che vuol questa turba nel tempio sì spessa</l>
     <l n="14">quest´altra che anela, che all´atrio fa pressa, </l>
     <l n="15">dolente che l´occhio più lunge non va? </l>
     <l n="16">Vuol forse i fratelli strappar dal periglio? </l>
     <l n="17">ai brandi, alle ronche dar tutti di piglio? </l>
     <l n="18">scacciar lo straniero? gridar libertà? </l>
    </lg>
    <lg n="4">
     <l n="19">- Aravan sul monte; sentito han la squilla; </l>
     <l n="20">son corsi alla strada; son scesi alla villa, </l>
     <l n="21">siccome fanciulli traenti al romor. </l>
     <l n="22">Che voglion? Del giorno raccoglier gli eventi, </l>
     <l n="23">attendere ai detti, spiare i lamenti, </l>
     <l n="24">parlarne il domani senz´ira o dolor. </l>
    </lg>
    <lg n="5">
     <l n="25">- Ma sangue, ma vita non è nel lor petto? </l>
     <l n="26">del giogo tedesco non v´arde il dispetto? </l>
     <l n="27">nol punge vergogna del tanto patir? </l>
     <l n="28">- Sudanti alla gleba d´inetti signori, </l>
     <l n="29">n´han tolto l´esempio: ne´ trepidi cuori</l>
     <l n="30">han detto: - Che giova? Siam nati a servir. </l>
    </lg>
    <lg n="6">
     <l n="31">- Gli stolti!... Ma i padri? - S´accoran pensosi, </l>
     <l n="32">s´inoltran cercando con guardi pietosi</l>
     <l n="33">le nuore, le mogli piangenti all´altar. </l>
     <l n="34">Sui figli ridesti coll´alba primiera</l>
     <l n="35">si disser beate... Chi sa se la sera</l>
     <l n="36">sui sonni de´ figli potranno esultar? - </l>
    </lg>
    <lg n="7">
     <l n="37">E mentre che il volgo s´avvolta e bisbiglia, </l>
     <l n="38">chi fia quest´immota che a niun rassomiglia, </l>
     <l n="39">né sai se più sdegno la vinca o pietà? </l>
     <l n="40">Non bassa mai ´l volto, nol chiude nel velo; </l>
     <l n="41">non parla, non piange, non guarda che il cielo; </l>
     <l n="42">non scerne, non cura chi intorno le sta. </l>
    </lg>
    <lg n="8">
     <l n="43">È Giulia, è una madre. Due figli ha cresciuto; </l>
     <l n="44">indarno! l´un dessi già ´l chiama perduto: </l>
     <l n="45">è l´esul che sempre l´è fisso nel cor. </l>
     <l n="46">Penò trafugato per valli deserte; </l>
     <l n="47">si tolse d´Italia nel dì che l´inerte</l>
     <l n="48">di sé, dei suoi fati fu vista minor. </l>
    </lg>
    <lg n="9">
     <l n="49">Che addio lagrimoso per Giulia fu quello! </l>
     <l n="50">Ed or si tormenta dell´altro fratello, </l>
     <l n="51">ché un volger dell´urna rapire gliel può. </l>
     <l n="52">E Carlo dei sgherri soccorrer le file! </l>
     <l n="53">vestirsi la bianca divisa del vile! </l>
     <l n="54">fibbiarsi una spada che l´austro aguzzò! </l>
    </lg>
    <lg n="10">
     <l n="55">Via via, con l´ingegno del duol, la tapina</l>
     <l n="56">travalica il tempo, va incontro indovina</l>
     <l n="57">ai raggi d´un giorno che nato non è; </l>
     <l n="58">tien dietro a un clangore di trombe guerriere, </l>
     <l n="59">pon l´orme su un campo, si abbatte in ischiere</l>
     <l n="60">che alacri dell´Alpi discendono al piè. </l>
    </lg>
    <lg n="11">
     <l n="61">Ed ecco altre insegne con altri guerrieri, </l>
     <l n="62">che sboccano al piano per altri sentieri, </l>
     <l n="63">che il varco ai vegnenti son corsi a tagliar. </l>
     <l n="64">Là gridano: - Italia! redimer l´oppressa! - </l>
     <l n="65">qui giuran protervi serbarla sommessa: </l>
     <l n="66">l´un´oste su l´altra sguaina l´acciar. </l>
    </lg>
    <lg n="12">
     <l n="67">Da ritta spronando si slancia un furente: </l>
     <l n="68">un sprona da manca, lo assal col fendente, </l>
     <l n="69">né svia da sé il colpo che al petto gli vien. </l>
     <l n="70">Bestemmian feriti. Che gesti! che voci! </l>
     <l n="71">La misera guarda, ravvisa i feroci: </l>
     <l n="72">son quei che alla vita portò nel suo sen. </l>
    </lg>
    <lg n="13">
     <l n="73">Ahi! ratto dall´ansie del campo abborrito</l>
     <l n="74">s´arretra il materno pensiero atterrito, </l>
     <l n="75">ricade più assiduo fra l´ansie del dì. </l>
     <l n="76">Più rapido il sangue ne´ polsi a lei batte: </l>
     <l n="77">le schede fatali dall´urna son tratte. </l>
     <l n="78">Qual mai sarà quella che Carlo sortì? </l>
    </lg>
    <lg n="14">
     <l n="79">Di man de´ garzoni le tessere aduna, </l>
     <l n="80">ne scruta un severo la varia fortuna, </l>
     <l n="81">determina i sette che l´urna dannò. </l>
     <l n="82">Susurro più intorno, parola non s´ode; </l>
     <l n="83">ch´ei sorga e li nomi, la plebe già gode, </l>
     <l n="84">già l´avido orecchio l´insulsa levò. </l>
    </lg>
    <lg n="15">
     <l n="85">E Giulia reclina gli attoniti rai</l>
     <l n="86">sul figlio e lo guarda d´un guardo che mai</l>
     <l n="87">con tanto d´amore su lui non risté. </l>
     <l n="88">Oh angoscia! ode un nome... ; non è quel di Carlo</l>
     <l n="89">un altro ed un altro... ; non sente chiamarlo: </l>
     <l n="90">rivelan già il quinto... ; no, Carlo non è. </l>
    </lg>
    <lg n="16">
     <l n="91">Proclamano il sesto... ; ma è figlio d´altrui; </l>
     <l n="92">è un´altra la madre che piange per lui. </l>
     <l n="93">Ah! forse fu invano che Giulia tremò. </l>
     <l n="94">Com´aura che fresca l´infermo ravviva, </l>
     <l n="95">soave una voce dal cor le deriva</l>
     <l n="96">che grazia il suo prego su in cielo trovò. </l>
    </lg>
    <lg n="17">
     <l n="97">Le cresce la fede: nel sen la pressura</l>
     <l n="98">le allevia un sospiro; con men di paura</l>
     <l n="99">la settima sorte sta Giulia ad udir. </l>
     <l n="100">L´han detta...: è il suo figlio...; doman vergognato, </l>
     <l n="101">al cenno insolente d´estranio soldato, </l>
     <l n="102">con l´aquila in fronte vedrallo partir. </l>
    </lg>
   </lg>
  </body>
 </text>
</TEI>