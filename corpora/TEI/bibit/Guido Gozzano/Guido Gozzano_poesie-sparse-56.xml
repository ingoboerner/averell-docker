<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 56</title>
    <author>Guido Gozzano</author>
   </titleStmt>
   <extent>
    <measure unit="stanza">1</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-56</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 56</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 56</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dice il Sofista amaro:... il Passato è passato:</l>
     <l n="2">è come un'ombra, è come se non fosse mai stato.</l>
     <l n="3">Impossibile è trarlo dal sempiterno oblio:</l>
     <l n="4">impossibile all'uomo, impossibile a Dio!</l>
     <l n="5">Il Passato è passato... Il buon Sofista mente:</l>
     <l n="6">basta un accordo lieve e il Passato è presente.</l>
     <l n="7">Basta una mano bianca sulla tastiera amica</l>
     <l n="8">ed ecco si ridesta tutta la grazia antica!</l>
     <l n="9">Anche se il tempo edace o il barbaro cancella</l>
     <l n="10">i tesori che all'arte diede l'Italia bella,</l>
     <l n="11">v'è un'arte più del marmo, del bronzo duratura</l>
     <l n="12">fatta di suoni, fatta di una bellezza pura,</l>
     <l n="13">un'arte che sussiste pur tra i tesori infranti</l>
     <l n="14">finchè una corda vibri e una fanciulla canti!</l>
     <l n="15">Il Seicento rivive con la sua grazia ornata</l>
     <l n="16">in Orazio dell'Arpa od in Mazzaferrata;</l>
     <l n="17">s'eterna il Settecento più che in marmi o ritratti,</l>
     <l n="18">in un motivo lieve di Blangini... Scarlatti...</l>
     <l n="19">Melodrammi, oratorii, messe, vespri, mottetti:</l>
     <l n="20">odor sacro e profano d'incensi e di belletti!</l>
     <l n="21">La musica da camera risorge in guardinfante</l>
     <l n="22">tra una dama che ride e un abate galante!</l>
     <l n="23">Nè il Settecento solo, ma noi risaliremo</l>
     <l n="24">all'origini prime, fino al limite estremo,</l>
     <l n="25">quando non anche noto era il cembalo e l'ale</l>
     <l n="26">scioglieva il canto al ritmo del liuto provenzale.</l>
     <l n="27">Ad evocare il sogno che l'anima riceve</l>
     <l n="28">s'alterni la parola nella cornice breve.</l>
     <l n="29">Chè pei Maestri antichi non fu la scena immota,</l>
     <l n="30">ma sognarono «vive» la sillaba e la nota.</l>
     <l n="31">Rivivano quai furono. E dell'età passate</l>
     <l n="32">risorgano, col canto, le fogge disusate.</l>
     <l n="33">Non per arte femminea, nè per vezzo leggiadro,</l>
     <l n="34">ma perchè il vero viva nell'armonia del quadro.</l>
     <l n="35">Questo è l'intento nostro. Coi Maestri più noti</l>
     <l n="36">e men noti rivivere i secoli remoti.</l>
     <l n="37">Nostre canzoni, gemme dei nostri orafi insigni</l>
     <l n="38">un po' dimenticate nei loro antichi scrigni!</l>
     <l n="39">Tutti i motivi italici noi tratteremo in parte</l>
     <l n="40">se fortuna è propizia al nostro sogno d'arte.</l>
     <l n="41">Questo è l'intento nostro. E ci valga l'intento,</l>
     <l n="42">se le forze non sempre son pari all'argomento.</l>
     <l n="43">E — se faremo bene — decretate il successo...</l>
     <l n="44">e... se male faremo... applaudite lo stesso!</l>
    </lg>
   </lg>
  </body>
 </text>
</TEI>