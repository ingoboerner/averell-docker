<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La via del rifugio - L'ANALFABETA</title>
    <author>Guido Gozzano</author>
   </titleStmt>
   <extent>
    <measure unit="stanza">45</measure>
    <measure unit="line">180</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_la-via-del-rifugio-l-analfabet</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La via del rifugio - L'ANALFABETA</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La via del rifugio - L'ANALFABETA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nascere vide tutto ciò che nasce</l>
     <l n="2">in una casa, in cinquant'anni. Sposi</l>
     <l n="3">novelli, bimbi... I bimbi già corrosi</l>
     <l n="4">oggi dagli anni, vide nelle fasce.</l>
    </lg>
    <lg n="2">
     <l n="5">Passare vide tutto ciò che passa</l>
     <l n="6">in una casa, in cinquant'anni. I morti</l>
     <l n="7">tutti, egli solo, con le braccia forti</l>
     <l n="8">compose lacrimando nella cassa.</l>
    </lg>
    <lg n="3">
     <l n="9">Tramonta il giorno, fra le stelle chiare,</l>
     <l n="10">placido come l'agonia del giusto.</l>
     <l n="11">L'ottuagenario candido e robusto</l>
     <l n="12">viene alla soglia, con il suo mangiare.</l>
    </lg>
    <lg n="4">
     <l n="13">Sorride un poco, siede sulla rotta</l>
     <l n="14">panca di quercia; serra per sostegno</l>
     <l n="15">fra i ginocchi la ciotola di legno:</l>
     <l n="16">mangia in pace così, mentre che annotta.</l>
    </lg>
    <lg n="5">
     <l n="17">Con la barba prolissa come un santo</l>
     <l n="18">arissecchito, calvo, con gli orecchi</l>
     <l n="19">la fronte coronati di cernecchi</l>
     <l n="20">il buon servo somiglia il Tempo... Tanto,</l>
    </lg>
    <lg n="6">
     <l n="21">tanto simile al Nume pellegrino,</l>
     <l n="22">ch'io lo vedo recante nella destra</l>
     <l n="23">non la ciotola colma di minestra,</l>
     <l n="24">ma la falce corrusca e il polverino.</l>
    </lg>
    <lg n="7">
     <l n="25">Biancheggia tra le glicini leggiadre</l>
     <l n="26">l'umile casa ove ritorno solo.</l>
     <l n="27">Il buon custode parla: “O figliuolo,</l>
     <l n="28">come somigli al padre di tuo padre!</l>
    </lg>
    <lg n="8">
     <l n="29">Ma non amava le città lontane</l>
     <l n="30">egli che amò la terra e i buoni studi</l>
     <l n="31">della terra e la casa che tu schiudi</l>
     <l n="32">alla vita per poche settimane...”</l>
    </lg>
    <lg n="9">
     <l n="33">Dolce restare! E forza è che prosegua</l>
     <l n="34">pel mondo nella sua torbida cura</l>
     <l n="35">quei che ritorna a questa casa pura</l>
     <l n="36">soltanto per concedersi una tregua;</l>
    </lg>
    <lg n="10">
     <l n="37">per lungi, lungi riposare gli occhi</l>
     <l n="38">(di che riposi parlano le stelle!)</l>
     <l n="39">da tutte quelle sciocche donne belle,</l>
     <l n="40">da tutti quelli cari amici sciocchi...</l>
    </lg>
    <lg n="11">
     <l n="41">Oh! il piccolo giardino omai distrutto</l>
     <l n="42">dalla gramigna e dal navone folto...</l>
     <l n="43">Ascolto il buon silenzio, intento, ascolto</l>
     <l n="44">il tonfo malinconico d'un frutto.</l>
    </lg>
    <lg n="12">
     <l n="45">Si rispecchia nel gran Libro sublime</l>
     <l n="46">la mente faticata dalle pagine,</l>
     <l n="47">il cuore devastato dall'indagine</l>
     <l n="48">sente la voce delle cose prime.</l>
    </lg>
    <lg n="13">
     <l n="49">Tramonta il giorno. Un vespero d'oblio</l>
     <l n="50">riconsola quest'anima bambina;</l>
     <l n="51">giunge un riso, laggiù dalla cucina</l>
     <l n="52">e il ritmo eguale dell'acciotolio.</l>
    </lg>
    <lg n="14">
     <l n="53">In che cortile si lavora il grano?</l>
     <l n="54">Sul rombo cupo della trebbiatrice</l>
     <l n="55">s'innalza un canto giovine che dice:</l>
     <l n="56">anche il buon pane — senza sogni — è vano!</l>
    </lg>
    <lg n="15">
     <l n="57">Poi tace il grano e la canzone. I greggi</l>
     <l n="58">dormono al chiuso. Nella sera pura</l>
     <l n="59">indugia il sole: “Or fammi un po' lettura:</l>
     <l n="60">te beato che sai leggere! Leggi!”</l>
    </lg>
    <lg n="16">
     <l n="61">Me beato! Ah! Vorrei ben non sapere</l>
     <l n="62">leggere, o Vecchio, le parole d'altri!</l>
     <l n="63">Berrei, inconscio di sapori scaltri,</l>
     <l n="64">un puro vino dentro il mio bicchiere.</l>
    </lg>
    <lg n="17">
     <l n="65">E la gioia del canto a me randagio</l>
     <l n="66">scintillerebbe come ti scintilla</l>
     <l n="67">nella profondità della pupilla</l>
     <l n="68">il buon sorriso immune dal contagio.</l>
    </lg>
    <lg n="18">
     <l n="69">Gli leggo le notizie del giornale:</l>
     <l n="70">i casi della guerra non mai sazia</l>
     <l n="71">e l'orrore dei popoli che strazia</l>
     <l n="72">la gran necessità di farsi male.</l>
    </lg>
    <lg n="19">
     <l n="73">Ripensa i giorni dell'armata Sarda,</l>
     <l n="74">la guerra di Crimea, egli che seppe</l>
     <l n="75">la tristezza ai confini delle steppe</l>
     <l n="76">e l'assedio nemico che s'attarda.</l>
    </lg>
    <lg n="20">
     <l n="77">Poi cade il giorno col silenzio. Poi</l>
     <l n="78">rompe il silenzio immobile di tutto</l>
     <l n="79">il tonfo malinconico d'un frutto</l>
     <l n="80">che giunge rotolando sino a noi.</l>
    </lg>
    <lg n="21">
     <l n="81">E m'inchino e raccolgo e addento il pomo...</l>
     <l n="82">Serenità!... L'orrore della guerra</l>
     <l n="83">scende in me: cittadino della Terra,</l>
     <l n="84">in me: concittadino d'ogni uomo.</l>
    </lg>
    <lg n="22">
     <l n="85">Ora il vecchio mi parla d'altre rive</l>
     <l n="86">d'altri tempi, di sogni... E più m'alletta</l>
     <l n="87">di tutte, la parola non costretta</l>
     <l n="88">di quegli che non sa leggere e scrivere.</l>
    </lg>
    <lg n="23">
     <l n="89">Sereno è quando parla e non disprezza</l>
     <l n="90">il presente pel meglio d'altri tempi:</l>
     <l n="91">“O figliuolo il meglio d'altri tempi</l>
     <l n="92">non era che la nostra giovinezza!”</l>
    </lg>
    <lg n="24">
     <l n="93">Anche dice talvolta, se mi mostro</l>
     <l n="94">taciturno: “Tu hai l'anima ingombra.</l>
     <l n="95">Tutto è fittizio in noi: e Luce ed Ombra:</l>
     <l n="96">giova molto foggiarci a modo nostro!</l>
    </lg>
    <lg n="25">
     <l n="97">E se l'ombra s'indugia e tu rimuovine</l>
     <l n="98">la tristezza. Il dolore non esiste</l>
     <l n="99">per chi s'innalza verso l'ora triste</l>
     <l n="100">con la forza d'un cuore sempre giovine.</l>
    </lg>
    <lg n="26">
     <l n="101">Fissa il dolore e armati di lungi,</l>
     <l n="102">chè la malinconia, la gran nemica,</l>
     <l n="103">si piega inerme, come fa l'ortica</l>
     <l n="104">che più forte l'acciuffi e men ti pungi”.</l>
    </lg>
    <lg n="27">
     <l n="105">E viene allo scrittoio, se m'indugio:</l>
     <l n="106">“Ah! Già i capelli ti si fan più radi,</l>
     <l n="107">sei pallido... Da tempo è che non badi</l>
     <l n="108">per queste carte al remo e all'archibugio.</l>
    </lg>
    <lg n="28">
     <l n="109">Chi troppo studia e poi matto diventa!</l>
     <l n="110">Giova il sapere al corpo che ti langue?</l>
     <l n="111">Vale ben meglio un'oncia di buon sangue</l>
     <l n="112">che tutta la saggezza sonnolenta”.</l>
    </lg>
    <lg n="29">
     <l n="113">Così ragiona quegli che non crede</l>
     <l n="114">la troppo umana favola d'un Dio,</l>
     <l n="115">che rinnegò la chiesa dell'oblìo</l>
     <l n="116">per la necessità d'un'altra fede.</l>
    </lg>
    <lg n="30">
     <l n="117">Dice: “Ritorna il fiore e la bisavola.</l>
     <l n="118">Tutto ritorna vita e vita in polve:</l>
     <l n="119">ritorneremo, poichè tutto evolve</l>
     <l n="120">nella vicenda d'un'eterna favola”.</l>
    </lg>
    <lg n="31">
     <l n="121">Ma come, o Vecchio, un giorno fu distrutto</l>
     <l n="122">il sogno della tua mente fanciulla?</l>
     <l n="123">E chi ti apprese la parola nulla,</l>
     <l n="124">e chi ti apprese la parola tutto?</l>
    </lg>
    <lg n="32">
     <l n="125">Certo, fissando un cielo puro, un fiume</l>
     <l n="126">antico, meditando nello specchio</l>
     <l n="127">dell'acque e delle nubi erranti, il Vecchio</l>
     <l n="128">lesse i misteri, come in un volume.</l>
    </lg>
    <lg n="33">
     <l n="129">Come dal tutto si rinnovi in cellula</l>
     <l n="130">tutto; e la vita spenta dei cadaveri</l>
     <l n="131">risusciti le selve ed i papaveri</l>
     <l n="132">e l'ingegno dell'uomo e la libellula.</l>
    </lg>
    <lg n="34">
     <l n="133">Come una legge senza fine domini</l>
     <l n="134">le cose nate per se stesse, eterne...</l>
     <l n="135">Tanto discerne quei che non discerne</l>
     <l n="136">i segni convenuti dagli uomini.</l>
    </lg>
    <lg n="35">
     <l n="137">Ma come cadde la tua fede illesa:</l>
     <l n="138">fede ristoratrice d'ogni piaga</l>
     <l n="139">per l'anima fanciulla che s'appaga</l>
     <l n="140">nei simulacri della Santa Chiesa?</l>
    </lg>
    <lg n="36">
     <l n="141">Come vedi le cose? Senza fedi,</l>
     <l n="142">stanco, sul limitare della morte,</l>
     <l n="143">sai vivere sereno, o vecchio forte,</l>
     <l n="144">sorridere pacato... Come vedi?</l>
    </lg>
    <lg n="37">
     <l n="145">Guardi le stelle attingere i fastigi</l>
     <l n="146">dell'abetaia, contro il cielo, e l'orsa</l>
     <l n="147">volger le sette gemme alla sua corsa;</l>
     <l n="148">senti il ritmo macàbro delle strigi</l>
    </lg>
    <lg n="38">
     <l n="149">e il frullo della nottola ed il frullo</l>
     <l n="150">della falena... Pel sereno illune</l>
     <l n="151">spazi tranquillo, vecchio saggio immune.</l>
     <l n="152">La tua pupilla è quella d'un fanciullo.</l>
    </lg>
    <lg n="39">
     <l n="153">Qualche cosa tu vedi che non vedo</l>
     <l n="154">in quell'immensità, con gli occhi puri;</l>
     <l n="155">“Buona è la morte” dici e t'avventuri</l>
     <l n="156">serenamente al prossimo congedo.</l>
    </lg>
    <lg n="40">
     <l n="157">Ancora sento al tuo cospetto il simbolo</l>
     <l n="158">d'una saggezza mistica e solenne;</l>
     <l n="159">quello mi tiene ancora che mi tenne</l>
     <l n="160">strano mistero, di quand'ero bimbo.</l>
    </lg>
    <lg n="41">
     <l n="161">Allora che su questa soglia stessa</l>
     <l n="162">mi narravi di guerre e d'altri popoli,</l>
     <l n="163">dicevi del Mar Nero e Sebastopoli,</l>
     <l n="164">dei Turchi, di Lamarmora, d'Odessa.</l>
    </lg>
    <lg n="42">
     <l n="165">E nel mio sogno s'accendean le vampe</l>
     <l n="166">sopra le mura. Entrava la milizia</l>
     <l n="167">nella città: una città fittizia</l>
     <l n="168">quali si vedon nelle vecchie stampe,</l>
    </lg>
    <lg n="43">
     <l n="169">le vecchie stampe incorniciate in nero:</l>
     <l n="170">...i panorami di Gerusalemme,</l>
     <l n="171">il Gran Sultano, carico di gemme...:</l>
     <l n="172">artificiose, belle più del vero;</l>
    </lg>
    <lg n="44">
     <l n="173">le vecchie stampe, care ai nostri nonni</l>
     <l n="174">...il minareto e tre colonne infrante,</l>
     <l n="175">il mare, la galea, il mercatante...</l>
     <l n="176">città vedute nei miei primi sonni.</l>
    </lg>
    <lg n="45">
     <l n="177">Ed ora, o vecchio, e sazi la tua fame</l>
     <l n="178">sulla panca di quercia, ove m'indugio;</l>
     <l n="179">altro sentiero tenta al suo rifugio</l>
     <l n="180">il bimbo illuso dalle stampe in rame.</l>
    </lg>
   </lg>
  </body>
 </text>
</TEI>