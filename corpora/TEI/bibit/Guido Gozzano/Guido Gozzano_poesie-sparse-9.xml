<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 9</title>
    <author>Guido Gozzano</author>
   </titleStmt>
   <extent>
    <measure unit="stanza">8</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 9</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giugno. Per le finestre il sole inonda</l>
     <l n="2">la bella stanza d'una luce aurina:</l>
     <l n="3">freme la messe pei solchi della china,</l>
     <l n="4">la messe omai matureggiante e bionda.</l>
    </lg>
    <lg n="2">
     <l n="5">La bruna sposa sede alla vicina</l>
     <l n="6">cuna ancor vuota: pare ch'ella asconda</l>
     <l n="7">un gran segreto quando l'occhio inchina</l>
     <l n="8">al seno stanco che l'amor feconda.</l>
    </lg>
    <lg n="3">
     <l n="9">È la cuna ancor vuota, ma Ella sente</l>
     <l n="10">che l'ora dell'avvento è assai vicina</l>
     <l n="11">che ben presto il Messia sarà presente.</l>
    </lg>
    <lg n="4">
     <l n="12">E a quel pensiero il bruno capo inchina</l>
     <l n="13">al lavoro sottil, le mani adopra</l>
     <l n="14">su le fasce su i lini su la trina.</l>
    </lg>
    <lg n="5">
     <l n="15">Ottobre. Per i vetri Autunno inonda</l>
     <l n="16">la bella stanza delle luci estreme:</l>
     <l n="17">vanno i bifolchi cospargendo il seme</l>
     <l n="18">su per la china con canzon gioconda.</l>
    </lg>
    <lg n="6">
     <l n="19">La sposa agonizzante in su la sponda</l>
     <l n="20">del letto sta riversa e più non geme</l>
     <l n="21">e accanto a lei e nato e morto insieme</l>
     <l n="22">è il bambino difforme. Una profonda</l>
    </lg>
    <lg n="7">
     <l n="23">quiete è d'intorno: sopra il lin vermiglio</l>
     <l n="24">tutto di sangue che un baglior rischiara</l>
     <l n="25">la sposa muore, bianca come il giglio.</l>
    </lg>
    <lg n="8">
     <l n="26">La Morte, intanto, il feretro prepara:</l>
     <l n="27">a l'alba di diman la madre e il figlio</l>
     <l n="28">saran racchiusi nella stessa bara.</l>
    </lg>
   </lg>
  </body>
 </text>
</TEI>