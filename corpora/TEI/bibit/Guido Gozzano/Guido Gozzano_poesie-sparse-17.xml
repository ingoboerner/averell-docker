<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 17</title>
    <author>Guido Gozzano</author>
   </titleStmt>
   <extent>
    <measure unit="stanza">14</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 17</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io sono innamorato di tutte le signore</l>
     <l n="2">che mangiano le paste nelle confetterie.</l>
    </lg>
    <lg n="2">
     <l n="3">Signore e signorine —</l>
     <l n="4">le dita senza guanto —</l>
     <l n="5">scelgon la pasta. Quanto</l>
     <l n="6">ritornano bambine!</l>
    </lg>
    <lg n="3">
     <l n="7">Perchè niun le veda,</l>
     <l n="8">volgon le spalle, in fretta,</l>
     <l n="9">sollevan la veletta,</l>
     <l n="10">divorano la preda.</l>
    </lg>
    <lg n="4">
     <l n="11">C'è quella che s'informa</l>
     <l n="12">pensosa della scelta;</l>
     <l n="13">quella che toglie svelta,</l>
     <l n="14">nè cura tinta o forma.</l>
    </lg>
    <lg n="5">
     <l n="15">L'una, pur mentre inghiotte,</l>
     <l n="16">già pensa al dopo, al poi;</l>
     <l n="17">e domina i vassoi</l>
     <l n="18">con le pupille ghiotte.</l>
    </lg>
    <lg n="6">
     <l n="19">Un'altra — il dolce crebbe —</l>
     <l n="20">muove le disperate</l>
     <l n="21">bianchissime al giulebbe</l>
     <l n="22">dita confetturate!</l>
    </lg>
    <lg n="7">
     <l n="23">Un'altra, con bell'arte,</l>
     <l n="24">sugge la punta estrema:</l>
     <l n="25">invano! chè la crema</l>
     <l n="26">esce dall'altra parte!</l>
    </lg>
    <lg n="8">
     <l n="27">L'una, senz'abbadare</l>
     <l n="28">a giovine che adocchi,</l>
     <l n="29">divora in pace. Gli occhi</l>
     <l n="30">altra solleva, e pare</l>
    </lg>
    <lg n="9">
     <l n="31">sugga, in supremo annunzio,</l>
     <l n="32">non crema e cioccolatte,</l>
     <l n="33">ma superliquefatte</l>
     <l n="34">parole del D'Annunzio.</l>
    </lg>
    <lg n="10">
     <l n="35">Fra quegli aromi acuti,</l>
     <l n="36">strani, commisti troppo</l>
     <l n="37">di cedro, di sciroppo,</l>
     <l n="38">di creme, di velluti,</l>
    </lg>
    <lg n="11">
     <l n="39">di essenze parigine,</l>
     <l n="40">di mammole, di chiome:</l>
     <l n="41">oh! le signore come</l>
     <l n="42">ritornano bambine!</l>
    </lg>
    <lg n="12">
     <l n="43">Perchè non m'è concesso —</l>
     <l n="44">o legge inopportuna! —</l>
     <l n="45">il farmivi da presso,</l>
     <l n="46">baciarvi ad una ad una,</l>
    </lg>
    <lg n="13">
     <l n="47">o belle bocche intatte</l>
     <l n="48">di giovani signore,</l>
     <l n="49">baciarvi nel sapore</l>
     <l n="50">di crema e cioccolatte?</l>
    </lg>
    <lg n="14">
     <l n="51">Io sono innamorato di tutte le signore</l>
     <l n="52">che mangiano le paste nelle confetterie.</l>
    </lg>
   </lg>
  </body>
 </text>
</TEI>