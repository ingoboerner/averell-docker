<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 49</title>
    <author>Guido Gozzano</author>
   </titleStmt>
   <extent>
    <measure unit="stanza">3</measure>
    <measure unit="line">93</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-49</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 49</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 49</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah! Difettivi sillogismi! L'io</l>
     <l n="2">che c'è sì caro muore ad ogni istante</l>
     <l n="3">senza rimpianto. Muore nel riposo</l>
     <l n="4">e nella veglia. Un calice di vino</l>
     <l n="5">un grano d'oppio uno sbigottimento</l>
     <l n="6">una ferita, basta a dileguarlo.</l>
     <l n="7">Ma ci acqueta il pensiero che al risveglio</l>
     <l n="8">ritroveremo intatto e vigilante</l>
     <l n="9">il buono fanciulletto interiore</l>
     <l n="10">che ci ripete d'esser sempre noi...</l>
     <l n="11">Ah! Fanciullesca è veramente questa</l>
     <l n="12">anima semplicetta che riduce</l>
     <l n="13">alla nostra stadera l'infinito;</l>
     <l n="14">nutre speranze, chiede privilegi</l>
     <l n="15">più spaventosi del più spaventoso</l>
     <l n="16">nulla, chè il nulla è non poter morire.</l>
     <l n="17">Come pensare senz'abbrividire</l>
     <l n="18">tutta l'eternità chiusa nell'io</l>
     <l n="19">in questo angusto carcere terreno?</l>
     <l n="20">Quasi bramosi fantolini e vani</l>
     <l n="21">preghiamo un bene e non sappiamo quale.</l>
     <l n="22">Quando per anni o per follia s'offusca</l>
     <l n="23">l'altrui cervello quella decadenza</l>
     <l n="24">più non c'inqueta della decadenza</l>
     <l n="25">corporea. Permane la speranza</l>
     <l n="26">che l'io del caro sopravviva ancora</l>
     <l n="27">mentre è già come se non fosse più.</l>
     <l n="28">Ora se quasi ci si acqueta in vita</l>
     <l n="29">allo sfacelo della mente immemore</l>
     <l n="30">che mai vogliamo dalla morte immune?</l>
    </lg>
    <lg n="2">
     <l n="31">Questa cosa di noi che vuol persistere</l>
     <l n="32">indefinita è dunque indefinibile</l>
     <l n="33">come il raggio ch'emana dalla lampada</l>
     <l n="34">come il suono che emana dal liuto;</l>
     <l n="35">lampada e liuto sono tra gli arredi</l>
     <l n="36">più famigliari e semplici che posso</l>
     <l n="37">scomporre ricomporre con le mani;</l>
     <l n="38">il mistero m'appare se mi chiedo</l>
     <l n="39">che sia, di dove venga, dove vada</l>
     <l n="40">il prodigio del suono e della luce...</l>
     <l n="41">Oimè! L'essenza che rivibra in noi</l>
     <l n="42">non può per intelletto esser compresa</l>
     <l n="43">da poi che l'io solo con se stesso,</l>
     <l n="44">soggetto, oggetto della conoscenza,</l>
     <l n="45">come uno specchio vano si moltiplica</l>
     <l n="46">inutilmente ed infinitamente</l>
     <l n="47">e nel riflesso è prigioniero il raggio</l>
     <l n="48">di verità che l'occhio non discerne.</l>
     <l n="49">Giova quindi sottrarci all'incantesimo</l>
     <l n="50">alla voce che implora di rivivere</l>
     <l n="51">come a un morbo insanabile terrestre.</l>
    </lg>
    <lg n="3">
     <l n="52">Negli attimi di grazia, quando l'io</l>
     <l n="53">dilegua nei pensier contemplativi</l>
     <l n="54">quando l'istinto tace e si compiace</l>
     <l n="55">nella gioia dell'utile non nostro</l>
     <l n="56">o freme ad una strofe ad una musica</l>
     <l n="57">nell'ebbrezza senz'utile dell'arte</l>
     <l n="58">forse ci giunge il pallido riflesso</l>
     <l n="59">d'una luce remota, della vita</l>
     <l n="60">che ci attende al di là, nel puro spirito,</l>
     <l n="61">nel non essere noi, nell'ineffabile.</l>
     <l n="62">È la fede che Socrate morente</l>
     <l n="63">predicava all'alunno: «Datti pace!</l>
     <l n="64">Non morirò: seppelliranno l'altro».</l>
     <l n="65">È la luce che Baghava Purana</l>
     <l n="66">rivelava sul tronco del palmizio:</l>
     <l n="67">«Solo eterno è lo spirito. Non piangere</l>
     <l n="68">su te su me su altri. Perchè l'io</l>
     <l n="69">ed il non io son frutto d'ignoranza.</l>
     <l n="70">Desideravi un figlio, o Re: l'avesti;</l>
     <l n="71">oggi provi lo strazio del distacco,</l>
     <l n="72">strazio che dànno tutte le fortune</l>
     <l n="73">a chi s'illude e pensa durature</l>
     <l n="74">l'apparenze caduche della vita.</l>
     <l n="75">Solo eterno è lo spirito. Nei tempi</l>
     <l n="76">chi fu per te quel figlio che tu piangi?</l>
     <l n="77">Chi tu fosti per lui? Che voi sarete</l>
     <l n="78">l'uno per l'altro nell'ignoto andare?</l>
     <l n="79">Sabbia del mare, foglie date al vento...</l>
     <l n="80">Solo eterno è lo spirito. Consolati».</l>
     <l n="81">Ma il Re singhiozza disperato ancora</l>
     <l n="82">e pel prodigio d'uno di quei rishy</l>
     <l n="83">l'anima si ridesta nel cadavere,</l>
     <l n="84">si guarda intorno sbigottita, dice:</l>
     <l n="85">«In quale delle innumeri apparenze</l>
     <l n="86">d'animali, di uomini, di devhas</l>
     <l n="87">m'ebbi per padre questo che m'abbraccia?</l>
     <l n="88">Non mi toccare: io non ti riconosco.</l>
     <l n="89">O tu che piangi su di me non piangere.</l>
     <l n="90">Solo eterno è lo spirito. Consolati!»</l>
     <l n="91">Così parlato il giovinetto muore</l>
     <l n="92">un'altra volta. L'anima s'invola</l>
     <l n="93">eternamente. E il Re non piange più.</l>
    </lg>
   </lg>
  </body>
 </text>
</TEI>