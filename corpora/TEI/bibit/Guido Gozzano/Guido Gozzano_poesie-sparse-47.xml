<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 47</title>
    <author>Guido Gozzano</author>
   </titleStmt>
   <extent>
    <measure unit="stanza">9</measure>
    <measure unit="line">23</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-47</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 47</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 47</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Supini al rezzo ritmico del panka.</l>
    </lg>
    <lg n="2">
     <l n="2">Sull'altana di cedro il giorno muore,</l>
     <l n="3">giunge dal Tempio un canto or mesto or gaio,</l>
     <l n="4">giungono aromi dalla jungla in fiore.</l>
    </lg>
    <lg n="3">
     <l n="5">Bel fiore del carbone e dell'acciaio</l>
     <l n="6">Miss Ketty fuma e zufola giuliva</l>
     <l n="7">altoriversa nella sedia a sdraio.</l>
    </lg>
    <lg n="4">
     <l n="8">Sputa. Nell'arco della sua saliva</l>
     <l n="9">m'irroro di freschezza: ha puri i denti,</l>
     <l n="10">pura la bocca, pura la genciva.</l>
    </lg>
    <lg n="5">
     <l n="11">Cerulo-bionda, le mammelle assenti,</l>
     <l n="12">ma forte come un giovinetto forte,</l>
     <l n="13">vergine folle da gli error prudenti,</l>
    </lg>
    <lg n="6">
     <l n="14">ma signora di sè della sua sorte</l>
     <l n="15">sola giunse a Ceylon da Baltimora</l>
     <l n="16">dove un cugino le sarà consorte.</l>
    </lg>
    <lg n="7">
     <l n="17">Ma prima delle nozze, in tempo ancora</l>
     <l n="18">esplora il mondo ignoto che le avanza</l>
     <l n="19">e qualche amico esplora che l'esplora.</l>
    </lg>
    <lg n="8">
     <l n="20">Error prudenti e senza rimembranza:</l>
     <l n="21">Ketty zufola e fuma. La virile</l>
     <l n="22">franchezza, l'inurbana tracotanza</l>
    </lg>
    <lg n="9">
     <l n="23">attira il mio latin sangue gentile.</l>
    </lg>
   </lg>
  </body>
 </text>
</TEI>