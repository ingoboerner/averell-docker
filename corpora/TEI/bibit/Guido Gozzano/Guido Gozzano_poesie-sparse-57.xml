<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 57</title>
    <author>Guido Gozzano</author>
   </titleStmt>
   <extent>
    <measure unit="stanza">6</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-57</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 57</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 57</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dopo un anno moriva quella che usciva sposa</l>
     <l n="2">da questa Reggia... Visse la vita d'una rosa:</l>
     <l n="3">un mattino! Bel fiore non sedicenne ancora</l>
     <l n="4">colto da mano ignota in sulla prima aurora!</l>
    </lg>
    <lg n="2">
     <l n="5">«Principessa Maria Carolina Antonietta</l>
     <l n="6">di Savoia! Lo sposo da me scelto v'aspetta:</l>
     <l n="7">il Duca di Sassonia: Marcantonio Clemente»</l>
     <l n="8">... Così parlava il padre, il Re, solennemente.</l>
    </lg>
    <lg n="3">
     <l n="9">— Cognata Carolina — le disse quel mattino —</l>
     <l n="10">giunto è l'ambasciatore di Sassonia a Torino!</l>
     <l n="11">Verso il promesso sposo tra poco te ne andrai!</l>
     <l n="12">— Verso il promesso sposo? Non l'ho veduto mai! —</l>
     <l n="13">— Ha visto il tuo ritratto, hai visto il suo: ti piace? —</l>
     <l n="14">— Mi piace? È un po' di tela dipinta, che tace...</l>
     <l n="15">Oh! sposerei ben meglio un umile artigiano</l>
     <l n="16">che il Duca di Sassonia — oimè — così lontano! —</l>
     <l n="17">— Un umile artigiano! Son miti le pretese! —</l>
     <l n="18">— Oh sposerei ben meglio un povero borghese!... —</l>
     <l n="19">— Un povero borghese! Cognata mia bizzosa!... —</l>
     <l n="20">E le adattava intanto la ghirlanda di sposa.</l>
     <l n="21">Le cameriere intente all'opra delicata</l>
     <l n="22">guardavano la bimba pensosa ed accorata.</l>
     <l n="23">— Duchessa di Sassonia! Se questo è il mio destino,</l>
     <l n="24">non rivedrò l'Italia, non rivedrò Torino!...</l>
    </lg>
    <lg n="4">
     <l n="25">La Regina Maria, Re Vittorio Amedeo,</l>
     <l n="26">la Corte, il Clero, i Nobili aprivano il corteo.</l>
     <l n="27">Le carrozze di gala avanzavano lente</l>
     <l n="28">per Torino infiorata, tra la folla piangente.</l>
     <l n="29">— La Bela Carôlin (la folla la chiamava</l>
     <l n="30">così, familiarmente, la folla che l'amava!)</l>
     <l n="31">La Bela Carôlin ci lascia e va lontano!</l>
     <l n="32">Il Duca di Sassonia ha chiesto la sua mano!</l>
     <l n="33">L'ambasciatore è giunto e se la porta via...</l>
     <l n="34">Nozze senza lo sposo! Oh! che malinconia! —</l>
     <l n="35">Malinconiche nozze ed allegrezze vane:</l>
     <l n="36">archi di fiori, canti, clangori di campane...</l>
     <l n="37">Mille mani plebee cercavano la stretta</l>
     <l n="38">della mano ducale, la mano prediletta...</l>
    </lg>
    <lg n="5">
     <l n="39">— Ti segua il voto nostro! Ti benedica Iddio! —</l>
     <l n="40">Carolina piangeva a quel supremo addio.</l>
     <l n="41">La figlia dalla madre divisa fu — che pena! —</l>
     <l n="42">a viva forza, come si spezza una catena...</l>
     <l n="43">— Piangete cittadini, piangete il mio destino!</l>
     <l n="44">Non rivedrò mia madre, non rivedrò Torino!</l>
    </lg>
    <lg n="6">
     <l n="45">Dopo un anno moriva quella che usciva sposa</l>
     <l n="46">da questa Reggia. Visse la vita d'una rosa:</l>
     <l n="47">un mattino! E si spense nel paese lontano</l>
     <l n="48">senza una mano amica nella piccola mano!</l>
     <l n="49">Oggi rivive. Il popolo che l'adorava tanto</l>
     <l n="50">la canta. E non è morto chi rivive nel canto!</l>
    </lg>
   </lg>
  </body>
 </text>
</TEI>