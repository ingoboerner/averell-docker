<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 54</title>
    <author>Guido Gozzano</author>
   </titleStmt>
   <extent>
    <measure unit="stanza">23</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-54</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 54</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 54</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ho per amico un bell'originale</l>
     <l n="2">commesso farmacista. Mi conforta</l>
     <l n="3">col ragionarmi della sposa, morta</l>
     <l n="4">priva di nozze del mio stesso male.</l>
    </lg>
    <lg n="2">
     <l n="5">«Lei guarirà: coi debiti riguardi,</l>
     <l n="6">lei guarirà. Lei può curarsi in ozio;</l>
     <l n="7">ma pensi una modista, in un negozio...</l>
     <l n="8">Tossiva un poco... me lo scrisse tardi.</l>
    </lg>
    <lg n="3">
     <l n="9">Torna!... Tornò, sì, morta, al suo villaggio.</l>
     <l n="10">Pagai le spese del viaggio. E costa!</l>
     <l n="11">Vede quel muro bianco a mezza costa?</l>
     <l n="12">È il cimitero piccolo e selvaggio.</l>
    </lg>
    <lg n="4">
     <l n="13">Mah! Più ci penso e più mi pare un sogno.</l>
     <l n="14">La dovevo sposare nell'aprile;</l>
     <l n="15">nell'aprile morì di mal sottile.</l>
     <l n="16">Vede che piango... non me ne vergogno».</l>
    </lg>
    <lg n="5">
     <l n="17">Piangeva. O morta giovane modista,</l>
     <l n="18">dal cimitero pendulo fra i paschi</l>
     <l n="19">non vedi il pianto sopra i baffi maschi</l>
     <l n="20">del fedele commesso farmacista?</l>
    </lg>
    <lg n="6">
     <l n="21">«Lavoro tutto il giorno: avrei bisogno</l>
     <l n="22">a sera, di svagarmi; lo potrei...</l>
     <l n="23">Preferisco restarmene con lei</l>
     <l n="24">e faccio versi... non me ne vergogno».</l>
    </lg>
    <lg n="7">
     <l n="25">Sposa che senza nozze hai già varcato</l>
     <l n="26">la fiumana dell'ultima rinunzia,</l>
     <l n="27">vedi lo sposo che per te rinunzia</l>
     <l n="28">alle dolci serate del curato?</l>
    </lg>
    <lg n="8">
     <l n="29">Vedi che, solo, e affaticati gli occhi</l>
     <l n="30">fra scatole, barattoli, cartine,</l>
     <l n="31">preferisce le sue veglie meschine</l>
     <l n="32">alle gioie del vino e dei tarocchi?</l>
    </lg>
    <lg n="9">
     <l n="33">«Non glie li dico: chè una volta detti</l>
     <l n="34">quei versi perderebbero ogni pregio;</l>
     <l n="35">poi, sarebbe un'offesa, un sacrilegio</l>
     <l n="36">per la morta a cui furono diretti.</l>
    </lg>
    <lg n="10">
     <l n="37">Mi pare che soltanto al cimitero,</l>
     <l n="38">protetti dalle risa e dallo scherno</l>
     <l n="39">i versi del mio povero quaderno</l>
     <l n="40">mi parlino di lei, del suo mistero».</l>
    </lg>
    <lg n="11">
     <l n="41">Imaginate con che rime rozze,</l>
     <l n="42">con che nefandità da melodramma</l>
     <l n="43">il poveretto cingerà di fiamma</l>
     <l n="44">la sposa che morì priva di nozze!</l>
    </lg>
    <lg n="12">
     <l n="45">Il cor... l'amor... l'ardor... la fera vista...</l>
     <l n="46">il vel... il ciel... l'augel... la sorte infida...</l>
     <l n="47">Ma non si rida, amici, non si rida</l>
     <l n="48">del povero commesso farmacista.</l>
    </lg>
    <lg n="13">
     <l n="49">Non si rida alla pena solitaria</l>
     <l n="50">di quel poeta; non si rida, poi</l>
     <l n="51">ch'egli vale ben più di me, di voi</l>
     <l n="52">corrosi dalla tabe letteraria.</l>
    </lg>
    <lg n="14">
     <l n="53">Egli certo non pensa all'euritmia</l>
     <l n="54">quando si toglie il camice di tela,</l>
     <l n="55">chiude la porta, accende la candela</l>
     <l n="56">e piange con la sua malinconia.</l>
    </lg>
    <lg n="15">
     <l n="57">Egli è poeta più di tutti noi</l>
     <l n="58">che, in attesa del pianto che s'avanza,</l>
     <l n="59">apprestiamo con debita eleganza</l>
     <l n="60">le fialette dei lacrimatoi.</l>
    </lg>
    <lg n="16">
     <l n="61">Vale ben più di noi che, fatti scaltri,</l>
     <l n="62">saputi all'arte come cortigiane,</l>
     <l n="63">in modi vari, con lusinghe piane</l>
     <l n="64">tentiamo il sogno per piacere agli altri.</l>
    </lg>
    <lg n="17">
     <l n="65">Per lui soltanto il verso messaggiero</l>
     <l n="66">va dal finito all'infinito eterno.</l>
     <l n="67">«Vede, se chiudo il povero quaderno</l>
     <l n="68">parlo con lei che dorme in cimitero».</l>
    </lg>
    <lg n="18">
     <l n="69">A lui soltanto, o gran consolatrice</l>
     <l n="70">poesia, tu consoli i giorni grigi,</l>
     <l n="71">tu che fra tutti i sogni prediligi</l>
     <l n="72">il sogno che si sogna e non si dice.</l>
    </lg>
    <lg n="19">
     <l n="73">«Non glie li dico: chè una volta detti</l>
     <l n="74">quei versi perderebbero ogni pregio:</l>
     <l n="75">poi sarebbe un'offesa, un sacrilegio</l>
     <l n="76">per la morta a cui furono diretti».</l>
    </lg>
    <lg n="20">
     <l n="77">Saggio, tu pensi che impallidirebbe</l>
     <l n="78">al mondo vano il fiore di parole</l>
     <l n="79">come il cielo notturno che lo crebbe</l>
     <l n="80">impallidisce al sorgere del sole.</l>
    </lg>
    <lg n="21">
     <l n="81">Di me molto più saggio, che licenzio</l>
     <l n="82">i miei sogni, o fratello, tu mantieni</l>
     <l n="83">intatti fra le pillole e i veleni</l>
     <l n="84">i sogni custoditi dal silenzio!</l>
    </lg>
    <lg n="22">
     <l n="85">Buon custode è il silenzio. E le tue grida</l>
     <l n="86">solo la morta giovane modista</l>
     <l n="87">ode: non altri della folla, trista</l>
     <l n="88">per chi fraternamente si confida.</l>
    </lg>
    <lg n="23">
     <l n="89">Non si rida, compagni, non si rida</l>
     <l n="90">del poeta commesso farmacista.</l>
    </lg>
   </lg>
  </body>
 </text>
</TEI>