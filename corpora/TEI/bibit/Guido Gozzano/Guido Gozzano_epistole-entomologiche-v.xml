<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole entomologiche - V</title>
    <author>Guido Gozzano</author>
   </titleStmt>
   <extent>
    <measure unit="stanza">10</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_epistole-entomologiche-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole entomologiche - V</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole entomologiche - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Primavera per me non è la donna</l>
     <l n="2">botticelliana dell'Allegoria.</l>
     <l n="3">Primavera è per me questa farfalla</l>
     <l n="4">fatta di grazia e di fragilità!</l>
    </lg>
    <lg n="2">
     <l n="5">Oggi, lungo il sentiero solatìo</l>
     <l n="6">dove sosta la lepre alle vedette,</l>
     <l n="7">un orecchio diritto e l'altro floscio,</l>
     <l n="8">tra il grano verdazzurro, lungo il rivo</l>
     <l n="9">costellato di primule e d'anemoni,</l>
     <l n="10">tra il biancospino che fiorisce appena,</l>
     <l n="11">ho rivista l'Antòcari volare</l>
     <l n="12">e il cuore mi sobbalza nell'attesa</l>
     <l n="13">senza nome che tutte in me resuscita</l>
     <l n="14">le primavere dell'adolescenza...</l>
    </lg>
    <lg n="3">
     <l n="15">Ma primavera non è giunta ancora.</l>
     <l n="16">È la quinta stagione. Un chiaro Marzo</l>
     <l n="17">canavesano, inverno già non più,</l>
     <l n="18">non primavera ancora. È l'anno vecchio</l>
     <l n="19">tinto a verde d'Enrico l'amarissimo.</l>
     <l n="20">Se cantano le allodole perdute</l>
     <l n="21">nella profonda cavità dei cieli,</l>
     <l n="22">non s'odono le rondini garrire;</l>
     <l n="23">lasciano appena il Delta o la Gran Sirte</l>
     <l n="24">o riposano a Cipro o viaggiano</l>
     <l n="25">sul cordame d'un legno tunisino...</l>
    </lg>
    <lg n="4">
     <l n="26">Ma l'Antòcari vola e il cuore esulta!</l>
     <l n="27">È la farfalla delle novità,</l>
     <l n="28">la messaggiera della Primavera,</l>
     <l n="29">la grazia mite, l'anima del Marzo,</l>
     <l n="30">essa avviva la linfa nelle scorze,</l>
     <l n="31">il brusio, il ronzio, lo stridio,</l>
     <l n="32">risuscita l'incognito indistinto.</l>
    </lg>
    <lg n="5">
     <l n="33">Oh! Messaggiera della Primavera!</l>
     <l n="34">La Terra attende. Il cielo che riempie</l>
     <l n="35">il frastaglio dei rami e delle roccie</l>
     <l n="36">sembra intagliato nel cristallo terso;</l>
     <l n="37">il profilo dell'Alpi è puro argento;</l>
     <l n="38">pallido è il verde primo, il pioppo è brullo,</l>
     <l n="39">la quercia ancor non abbandona il fulvo</l>
     <l n="40">stridulo manto che sfidò l'inverno;</l>
     <l n="41">allieta lo squallore la pannocchia</l>
     <l n="42">pendula verdechiara del nocciòlo,</l>
     <l n="43">la nubecola timida del mandorlo;</l>
     <l n="44">tepido è il sole, ma la neve intatta</l>
     <l n="45">sta nelle forre squallide, a bacìo.</l>
    </lg>
    <lg n="6">
     <l n="46">La Primavera non è giunta ancora,</l>
     <l n="47">ma l'Antòcari vola e il cuore esulta!</l>
     <l n="48">La messaggiera della Primavera</l>
     <l n="49">è timida, sfuggevole alle dita,</l>
     <l n="50">cosciente di sua fragilità;</l>
     <l n="51">quasi non vola, s'abbandona al vento</l>
     <l n="52">e visita la primula e l'anemone,</l>
     <l n="53">la pervinca, il galanto, il bucaneve;</l>
     <l n="54">il vento marzolino fa tremare</l>
     <l n="55">petali ed ali dello stesso tremito</l>
     <l n="56">e l'occhio mal discerne la farfalla:</l>
     <l n="57">l'ali minori, marezzate in verde,</l>
     <l n="58">chiudono come un calice l'insetto.</l>
     <l n="59">Insetti e fiori: mimi scaltri, come</l>
     <l n="60">v'accordaste nei tempi delle origini?</l>
     <l n="61">Le pagine di pietra dissepolte</l>
     <l n="62">attestano che i fiori precedettero</l>
     <l n="63">gl'insetti sulla Terra: fu l'anemone</l>
     <l n="64">che alla farfalla ragionò così:</l>
     <l n="65">Sorella senza stelo, come sei</l>
     <l n="66">fragile d'ali e debole di volo!</l>
     <l n="67">Salvati dal ramarro e dalla passera:</l>
     <l n="68">rivestiti di me, tingiti in verde</l>
     <l n="69">ai lati, in bianco a mezzo, in fulvo a sommo,</l>
     <l n="70">e con l'antenne simula i pistilli!</l>
    </lg>
    <lg n="7">
     <l n="71">E il fior primaverile alla farfalla</l>
     <l n="72">primaverile diede i suoi colori:</l>
     <l n="73">dolce alleato nella vita breve...</l>
    </lg>
    <lg n="8">
     <l n="74">E la caduca musa marzolina</l>
     <l n="75">sa che deve sparire con l'anemone,</l>
     <l n="76">sparire prima della Primavera...</l>
    </lg>
    <lg n="9">
     <l n="77">Visita i fiori, intepidisce il regno</l>
     <l n="78">per le grandi farfalle che verranno,</l>
     <l n="79">poi, giunta al varco della vita breve,</l>
     <l n="80">congeda il Marzo, volgesi all'Aprile:</l>
    </lg>
    <lg n="10">
     <l n="81">Aprile! Marzo andò: tu puoi venire!...</l>
    </lg>
   </lg>
  </body>
 </text>
</TEI>