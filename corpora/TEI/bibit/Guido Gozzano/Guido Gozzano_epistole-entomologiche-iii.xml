<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole entomologiche - III</title>
    <author>Guido Gozzano</author>
   </titleStmt>
   <extent>
    <measure unit="stanza">1</measure>
    <measure unit="line">105</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_epistole-entomologiche-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole entomologiche - III</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole entomologiche - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non sente la montagna chi non sente</l>
     <l n="2">questa farfalla, simbolo dell'Alpi...</l>
     <l n="3">Segantini pittore fu compagno</l>
     <l n="4">intimo del Parnasso. Tutta l'arte</l>
     <l n="5">del maestro non è che la montagna</l>
     <l n="6">intravista dall'ala trasparente...</l>
     <l n="7">Voi sorridete, incredula, scorrendo</l>
     <l n="8">l'ali chiare, passate sui Papili,</l>
     <l n="9">le Pieridi, le Coliadi, l'Antòcari,</l>
     <l n="10">cercate invano, sorridendo muta.</l>
     <l n="11">Ma il vostro riso incredulo s'arresta,</l>
     <l n="12">sostate appena sopra una farfalla</l>
     <l n="13">ignota e dite risoluta: — È questa! — </l>
     <l n="14">Questa e non altra. Tolgo l'esemplare:</l>
     <l n="15">osservate la grazia! Col Papilio</l>
     <l n="16">e la Vanessa è certo la farfalla</l>
     <l n="17">dei nostri climi più meravigliosa.</l>
     <l n="18">Ma pure al vostro sguardo di novizia</l>
     <l n="19">non è questa bellezza singolare?</l>
     <l n="20">Mentre pensate il volo del Papilio</l>
     <l n="21">sul trifoglio fiorito e la Vanessa</l>
     <l n="22">in larghe rote lente sulle ajole,</l>
     <l n="23">non tollerate il volo del Parnasso</l>
     <l n="24">in un campo in un orto in un giardino;</l>
     <l n="25">evocate un pendio di rododendri,</l>
     <l n="26">coronato d'abeti e di nevai,</l>
     <l n="27">e la bella farfalla ecco s'adagia</l>
     <l n="28">sullo scenario, in armonia perfetta.</l>
     <l n="29">È giusto. Meditate l'ali tonde</l>
     <l n="30">(frastagli e dentature le sarebbero</l>
     <l n="31">d'impaccio contro i venti delle alture)</l>
     <l n="32">meditate quest'ali trasparenti,</l>
     <l n="33">lastre di ghiaccio lucide all'esterno,</l>
     <l n="34">nell'interno soffuse di nevischio,</l>
     <l n="35">gelide in vista tanto che vi sembra</l>
     <l n="36">di vederle squagliare a poco a poco;</l>
     <l n="37">spiccano sul candore alcune chiazze</l>
     <l n="38">vermiglie come fior di rododendro,</l>
     <l n="39">come stille di sangue sulla neve,</l>
     <l n="40">cerchiano l'ali zone bigio–nere</l>
     <l n="41">che tengono del musco e del macigno;</l>
     <l n="42">il corsaletto è fitto di pelurie</l>
     <l n="43">bianca d'argento come il leontopodi</l>
     <l n="44">e l'antenne le zampe la proboscide</l>
     <l n="45">n'escono brevi come dalla giubba</l>
     <l n="46">folta d'un alpigiano freddoloso.</l>
     <l n="47">La natura, l'esteta insuperabile,</l>
     <l n="48">la mima senza pari, volle esprimere</l>
     <l n="49">la montagna in un essere dell'aria</l>
     <l n="50">si giovò della gamma circostante,</l>
     <l n="51">diede l'ali alla neve ed al ghiacciaio,</l>
     <l n="52">al macigno al lichene al rododendro;</l>
     <l n="53">ma da quanti millenni, ma da quali</l>
     <l n="54">misteri giunse il genietto alato?</l>
     <l n="55">In altra età, per certo, quando l'Alpi</l>
     <l n="56">erano miti come Taprobane,</l>
     <l n="57">la farfalla avea l'abito conforme</l>
     <l n="58">con le felci i palmizi l'orchidee</l>
     <l n="59">dei nostri monti in quell'età remote.</l>
     <l n="60">Com'era allora il genietto? Certo</l>
     <l n="61">non trasparente candido villoso...</l>
     <l n="62">Voi contemplate, amica, la farfalla</l>
     <l n="63">infissa da molt'anni. Ben più dolce</l>
     <l n="64">è meditarla viva nel suo regno.</l>
     <l n="65">La rivedo con gioia ad ogni estate;</l>
     <l n="66">sfuggito all'afa cittadina, appena</l>
     <l n="67">giunto al rifugio sospirato, indago</l>
     <l n="68">con occhi inqueti lo scenario alpestre:</l>
     <l n="69">senza l'ospite candida le nevi</l>
     <l n="70">sarebbero per me senza commento.</l>
     <l n="71">Ma rade volte scende a valle. Giova</l>
     <l n="72">attenderla sull'orlo degli abissi,</l>
     <l n="73">tra gli alti cardi i tassi i rododendri.</l>
     <l n="74">In quel silenzio primo, intatto come</l>
     <l n="75">quando non era l'uomo ed il dolore,</l>
     <l n="76">ecco la bella principessa alpestre!</l>
     <l n="77">Giunge dall'alto scende con un volo</l>
     <l n="78">solenne e stanco, noto all'entomologo;</l>
     <l n="79">s'arresta sulle cuspidi dei cardi,</l>
     <l n="80">s'adonta d'un erebia, d'un virgaurea,</l>
     <l n="81">suoi commensali sullo stesso fiore;</l>
     <l n="82">s'avvia, s'innalza, saggia il vento, scende,</l>
     <l n="83">vibra, si libra, s'equilibra, esplora</l>
     <l n="84">l'abisso, cade lungo le pareti</l>
     <l n="85">vertiginose ad ali tese: morta.</l>
     <l n="86">Dispare, appare sui macigni opposti,</l>
     <l n="87">dispare sul candore delle spume,</l>
     <l n="88">appare sopra il verde degli abeti,</l>
     <l n="89">dispare sul candore dei nevai,</l>
     <l n="90">appare, spare, minima... Si perde...</l>
     <l n="91">Parnasso Apollo!... Il genietto lascia</l>
     <l n="92">un solco di mistero al suo passaggio.</l>
     <l n="93">Il volo stanco, ritmico, diverso</l>
     <l n="94">dall'aliar plebeo delle pieridi</l>
     <l n="95">ha un che di malinconico e s'accorda</l>
     <l n="96">mirabilmente con la gamma chiara</l>
     <l n="97">dell'alte solitudini montane.</l>
     <l n="98">E il poeta disteso sull'abisso,</l>
     <l n="99">col mento chiuso tra le palme, oblia</l>
     <l n="100">la pagina crudele di sofismi,</l>
     <l n="101">segue con occhi estatici il Parnasso</l>
     <l n="102">e bene intende il sorgere dei miti</l>
     <l n="103">nei primi giorni dell'umanità;</l>
     <l n="104">pensa una principessa delle nevi</l>
     <l n="105">volta in farfalla per un malefizio...</l>
    </lg>
   </lg>
  </body>
 </text>
</TEI>