<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 8</title>
    <author>Guido Gozzano</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 8</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che il romano Uccello lo stendardo</l>
     <l n="2">latino impose su l'itale terre</l>
     <l n="3">surgesti minaccioso baluardo.</l>
    </lg>
    <lg n="2">
     <l n="4">Surgesti minaccioso e nelle guerre</l>
     <l n="5">che devastaron la campagna opima</l>
     <l n="6">gran nerbo di guerrieri entro rinserre.</l>
    </lg>
    <lg n="3">
     <l n="7">Allor Duca non v'era non Reina,</l>
     <l n="8">ma molti feditori e balestrieri</l>
     <l n="9">per il peggio dell'oste e la ruina.</l>
    </lg>
    <lg n="4">
     <l n="10">Rozzo surgevi allora, ma tra i neri</l>
     <l n="11">fianchi adunavi l'impavida coorte</l>
     <l n="12">d'uomini armati di coraggio e fieri.</l>
    </lg>
    <lg n="5">
     <l n="13">Da i tuoi muri turriti da la forte</l>
     <l n="14">ossatura dei fianchi da i bastioni</l>
     <l n="15">le bertesche gittavano la morte</l>
    </lg>
    <lg n="6">
     <l n="16">su i signori feudali su i baroni</l>
     <l n="17">vogliosi di posar la man predace</l>
     <l n="18">su nuove terre e aver nuovi blasoni.</l>
    </lg>
    <lg n="7">
     <l n="19">L'Evo Medio passò, ma non si tace</l>
     <l n="20">per anco il ferro: i Conti San Martino</l>
     <l n="21">nell'antico manier non hanno pace.</l>
    </lg>
    <lg n="8">
     <l n="22">Il Torresan, secondo Attila, insino</l>
     <l n="23">questi colli per ordine di Francia</l>
     <l n="24">porta guerra con suo stuolo ferino.</l>
    </lg>
    <lg n="9">
     <l n="25">Ma il Bassignana sua coorte slancia</l>
     <l n="26">e, mentre fra le braccia di Leonarda</l>
     <l n="27">meretrice quei dorme, ecco l'abbrancia.</l>
    </lg>
    <lg n="10">
     <l n="28">Nel diruto castello fino a tarda</l>
     <l n="29">etade vive Donna Caterina,</l>
     <l n="30">sposa esemplare in epoca beffarda.</l>
    </lg>
    <lg n="11">
     <l n="31">E contro il Cardinale che Cristina</l>
     <l n="32">di Francia come sua suddita guarda</l>
     <l n="33">Don Filippo difende la Regina.</l>
    </lg>
    <lg n="12">
     <l n="34">Per alcun tempo qui, quando la tarda</l>
     <l n="35">baronìa declinò, ristette l'urna</l>
     <l n="36">che d'Arduino il cenere riguarda.</l>
    </lg>
    <lg n="13">
     <l n="37">Ma invidiosa poi ladra notturna</l>
     <l n="38">viene coi bravi antica Marchesana</l>
     <l n="39">l'urna si toglie e fugge taciturna.</l>
    </lg>
    <lg n="14">
     <l n="40">O quante larve vivono d'arcana</l>
     <l n="41">vita in miei sogni! Parlano gli abeti</l>
     <l n="42">del grande parco, s'anima la piana</l>
    </lg>
    <lg n="15">
     <l n="43">dei prati illustri. Appare fra i laureti</l>
     <l n="44">bella ospite del Re Carlo Felice</l>
     <l n="45">Maria Luisa da i grandi occhi inquieti;</l>
    </lg>
    <lg n="16">
     <l n="46">ed ecco il Re che un'era nuova indice,</l>
     <l n="47">ecco Maria Cristina sua consorte,</l>
     <l n="48">ecco risorta l'epoca felice.</l>
    </lg>
    <lg n="17">
     <l n="49">Così mentre m'aggiro e su le morte</l>
     <l n="50">foglie premo col piede lungo il viale</l>
     <l n="51">mille imagini son da me risorte.</l>
    </lg>
    <lg n="18">
     <l n="52">E tutto tace. Non il sepolcrale</l>
     <l n="53">silenzio rompe il suono delli squilli</l>
     <l n="54">non latrato di veltri. L'autunnale</l>
    </lg>
    <lg n="19">
     <l n="55">luce è silente. Non canto di grilli</l>
     <l n="56">estivo e roco. Solo indefinito</l>
     <l n="57">fievole viene un suono di zampilli.</l>
    </lg>
    <lg n="20">
     <l n="58">È il ferro di cavallo. Quivi ardito</l>
     <l n="59">sul delfino cavalca ancor Nettuno</l>
     <l n="60">di verde-gialli licheni vestito.</l>
    </lg>
    <lg n="21">
     <l n="61">Le sirene lapidee dal bruno</l>
     <l n="62">manto di musco accennano al ferigno</l>
     <l n="63">Signor del luogo. E non risponde alcuno.</l>
    </lg>
    <lg n="22">
     <l n="64">Però su l'acque in tempo eguale il Cigno</l>
     <l n="65">muove le palme con ritmo silente</l>
     <l n="66">e volge attorno l'occhio fiero e arcigno.</l>
    </lg>
    <lg n="23">
     <l n="67">Sogna ancor forse Leda nelle intente</l>
     <l n="68">pupille nere lungo la divina</l>
     <l n="69">sponda d'Eurota? Ahimè, la Dea è assente.</l>
    </lg>
    <lg n="24">
     <l n="70">Ma fra i mirti, fra i lauri la Regina</l>
     <l n="71">del luogo appare cavalcante e bionda</l>
     <l n="72">come bianca matrona bizantina.</l>
    </lg>
    <lg n="25">
     <l n="73">Avanza il baio fino su la sponda</l>
     <l n="74">del bacino. Si specchia trepidante</l>
     <l n="75">la signora nell'acqua. E il sol la inonda.</l>
    </lg>
    <lg n="26">
     <l n="76">E l'erme antiche memori di tante</l>
     <l n="77">Iddie pagane del bel mito assente</l>
     <l n="78">la rediviva Diana cavalcante</l>
    </lg>
    <lg n="27">
     <l n="79">guatano immote, misteriosamente.</l>
    </lg>
   </lg>
  </body>
 </text>
</TEI>