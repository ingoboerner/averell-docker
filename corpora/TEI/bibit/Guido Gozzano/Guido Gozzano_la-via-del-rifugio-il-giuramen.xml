<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La via del rifugio - IL GIURAMENTO</title>
    <author>Guido Gozzano</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_la-via-del-rifugio-il-giuramen</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La via del rifugio - IL GIURAMENTO</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La via del rifugio - IL GIURAMENTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ritorna col redo,</l>
     <l n="2">mi guarda sott'occhi;</l>
     <l n="3">un bacio le chiedo:</l>
     <l n="4">mi fissa nelli occhi</l>
     <l n="5">con occhi sicuri</l>
     <l n="6">e vuole che giuri.</l>
    </lg>
    <lg n="2">
     <l n="7">— O molle trifoglio,</l>
     <l n="8">o mani di gelo!</l>
     <l n="9">Che bene ti voglio!</l>
     <l n="10">Ti giuro sul cielo! —</l>
     <l n="11">Solleva una mano,</l>
     <l n="12">mi dice: “è lontano!”</l>
    </lg>
    <lg n="3">
     <l n="13">— Che sete di baci!</l>
     <l n="14">Morire mi pare.</l>
     <l n="15">Ah! Come mi piaci!</l>
     <l n="16">Ti giuro sul mare! —</l>
     <l n="17">Riflette un secondo,</l>
     <l n="18">mi dice: “è profondo!”</l>
    </lg>
    <lg n="4">
     <l n="19">Biancheggia sospesa</l>
     <l n="20">in fondo al tratturo</l>
     <l n="21">la Chiesa. — Ti giuro</l>
     <l n="22">fin sopra la Chiesa! —</l>
     <l n="23">Sorride bambina,</l>
     <l n="24">mi dice: “è calcina!”</l>
    </lg>
    <lg n="5">
     <l n="25">— Il fieno ci copra.</l>
     <l n="26">Ah! T'amo di fiamma!</l>
     <l n="27">Ti giuro fin sopra</l>
     <l n="28">la testa di mamma: —</l>
     <l n="29">Mi guarda supino,</l>
     <l n="30">mi dice: “assassino!”</l>
    </lg>
    <lg n="6">
     <l n="31">M'irride, ma poi</l>
     <l n="32">si piega “...m'inganni?”</l>
     <l n="33">— Ti giuro, se vuoi,</l>
     <l n="34">pei belli vent'anni! —</l>
     <l n="35">Solleva lo sguardo,</l>
     <l n="36">mi dice: “bugiardo!”</l>
    </lg>
   </lg>
  </body>
 </text>
</TEI>