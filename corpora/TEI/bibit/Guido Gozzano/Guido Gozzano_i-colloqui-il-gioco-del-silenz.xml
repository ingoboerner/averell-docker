<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I colloqui - IL GIOCO DEL SILENZIO</title>
    <author>Guido Gozzano</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_i-colloqui-il-gioco-del-silenz</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I colloqui - IL GIOCO DEL SILENZIO</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I colloqui - IL GIOCO DEL SILENZIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non so se veramente fu vissuto</l>
     <l n="2">quel giorno della prima primavera.</l>
     <l n="3">Ricordo — o sogno? — un prato di velluto,</l>
     <l n="4">ricordo — o sogno? — un cielo che s'annera,</l>
     <l n="5">e il tuo sgomento e i lampi e la bufera</l>
     <l n="6">livida sul paese sconosciuto...</l>
    </lg>
    <lg n="2">
     <l n="7">Poi la cascina rustica del colle</l>
     <l n="8">e la corsa e le grida e la massaia</l>
     <l n="9">e il rifugio notturno e l'ora folle</l>
     <l n="10">e te giuliva come una crestaia,</l>
     <l n="11">e l'aurora ed i canti in mezzo all'aia</l>
     <l n="12">e il ritorno in un velo di corolle...</l>
    </lg>
    <lg n="3">
     <l n="13">— Parla! — Salivi per la bella strada</l>
     <l n="14">primaverile, tra pescheti rosa,</l>
     <l n="15">mandorli bianchi, molli di rugiada...</l>
     <l n="16">— Parla! — Tacevi, rigida pensosa</l>
     <l n="17">della cosa carpita, della cosa</l>
     <l n="18">che accade e non si sa mai come accada...</l>
    </lg>
    <lg n="4">
     <l n="19">— Parla! — seguivo l'odorosa traccia</l>
     <l n="20">della tua gonna... Tuttavia rivedo</l>
     <l n="21">quel tuo sottile corpo di cinedo,</l>
     <l n="22">quella tua muta corrugata faccia</l>
     <l n="23">che par sogni l'inganno od il congedo</l>
     <l n="24">e che piacere a me par che le spiaccia...</l>
    </lg>
    <lg n="5">
     <l n="25">E ancora mi negasti la tua voce</l>
     <l n="26">in treno. Supplicai, chino rimasi</l>
     <l n="27">su te, nel rombo ritmico e veloce...</l>
     <l n="28">Ti scossi, ti parlai con rudi frasi,</l>
     <l n="29">ti feci male, ti percossi quasi,</l>
     <l n="30">e ancora mi negasti la tua voce.</l>
    </lg>
    <lg n="6">
     <l n="31">Giocosa amica, il Tempo vola, invola</l>
     <l n="32">ogni promessa. Dissipò coi baci</l>
     <l n="33">le tue parole tenere fugaci...</l>
     <l n="34">Non quel silenzio. Nel ricordo, sola</l>
     <l n="35">restò la bocca che non diè parola,</l>
     <l n="36">la bocca che tacendo disse: Taci!...</l>
    </lg>
   </lg>
  </body>
 </text>
</TEI>