<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I colloqui - PIOGGIA D'AGOSTO</title>
    <author>Guido Gozzano</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_i-colloqui-pioggia-d-agosto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I colloqui - PIOGGIA D'AGOSTO</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I colloqui - PIOGGIA D'AGOSTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel mio giardino triste ulula il vento,</l>
     <l n="2">cade l'acquata a rade goccie, poscia</l>
     <l n="3">più precipite giù crepita scroscia</l>
     <l n="4">a fili interminabili d'argento...</l>
     <l n="5">Guardo la Terra abbeverata e sento</l>
     <l n="6">ad ora ad ora un fremito d'angoscia...</l>
    </lg>
    <lg n="2">
     <l n="7">Soffro la pena di colui che sa</l>
     <l n="8">la sua tristezza vana e senza mete;</l>
     <l n="9">l'acqua tessuta dall'immensità</l>
     <l n="10">chiude il mio sogno come in una rete,</l>
     <l n="11">e non so quali voci esili inquete</l>
     <l n="12">sorgano dalla mia perplessità.</l>
    </lg>
    <lg n="3">
     <l n="13">« — La tua perplessità mediti l'ale</l>
     <l n="14">verso meta più vasta e più remota!</l>
     <l n="15">È tempo che una fede alta ti scuota,</l>
     <l n="16">ti levi sopra te, nell'Ideale!</l>
     <l n="17">Guarda gli amici. Ognun palpita quale</l>
     <l n="18">demagogo, credente, patriota...</l>
    </lg>
    <lg n="4">
     <l n="19">Guarda gli amici. Ognuno già ripose</l>
     <l n="20">la varia fede nelle varie scuole.</l>
     <l n="21">Tu non credi e sogghigni. Or quali cose</l>
     <l n="22">darai per meta all'anima che duole?</l>
     <l n="23">La Patria? Dio? l'Umanità? Parole</l>
     <l n="24">che i retori t'han fatto nauseose!...</l>
    </lg>
    <lg n="5">
     <l n="25">Lotte brutali d'appetiti avversi</l>
     <l n="26">dove l'anima putre e non s'appaga...</l>
     <l n="27">Chiedi al responso dell'antica maga</l>
     <l n="28">la sola verità buona a sapersi;</l>
     <l n="29">la Natura! Poter chiudere in versi</l>
     <l n="30">i misteri che svela a chi l'indaga!»</l>
    </lg>
    <lg n="6">
     <l n="31">Ah! La Natura non è sorda e muta;</l>
     <l n="32">se interrogo il lichène ed il macigno</l>
     <l n="33">essa parla del suo fine benigno...</l>
     <l n="34">Nata di sè medesima, assoluta,</l>
     <l n="35">unica verità non convenuta,</l>
     <l n="36">dinnanzi a lei s'arresta il mio sogghigno.</l>
    </lg>
    <lg n="7">
     <l n="37">Essa conforta di speranze buone</l>
     <l n="38">la giovinezza mia squallida e sola;</l>
     <l n="39">e l'achenio del cardo che s'invola,</l>
     <l n="40">la selce, l'orbettino, il macaone,</l>
     <l n="41">sono tutti per me come personæ,</l>
     <l n="42">hanno tutti per me qualche parola...</l>
    </lg>
    <lg n="8">
     <l n="43">Il cuore che ascoltò, più non s'acqueta</l>
     <l n="44">in visioni pallide fugaci,</l>
     <l n="45">per altre fonti va, per altra meta...</l>
     <l n="46">O mia Musa dolcissima che taci</l>
     <l n="47">allo stridìo dei facili seguaci,</l>
     <l n="48">con altra voce tornerò poeta! —</l>
    </lg>
   </lg>
  </body>
 </text>
</TEI>