<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 65</title>
    <author>Guido Gozzano</author>
   </titleStmt>
   <extent>
    <measure unit="stanza">15</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-65</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 65</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 65</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">— Consolati, Maria, del tuo pellegrinare!</l>
     <l n="2">Siam giunti. Ecco Betlemme ornata di trofei.</l>
     <l n="3">Presso quell'osteria potremo riposare,</l>
     <l n="4">chè troppo stanco sono e troppo stanca sei.</l>
    </lg>
    <lg n="2">
     <l n="5"> Il campanile scocca</l>
     <l n="6"> lentamente le sei.</l>
    </lg>
    <lg n="3">
     <l n="7">— Avete un po' di posto, o voi del Caval Grigio?</l>
     <l n="8">un po' di posto avete per me e per Giuseppe?</l>
     <l n="9">— Signori, ce ne duole: è notte di prodigio;</l>
     <l n="10">son troppi i forestieri; le stanze ho piene zeppe.</l>
    </lg>
    <lg n="4">
     <l n="11"> Il campanile scocca</l>
     <l n="12"> lentamente le sette.</l>
    </lg>
    <lg n="5">
     <l n="13">— Oste del Moro, avete un rifugio per noi?</l>
     <l n="14">Mia moglie più non regge ed io son così rotto!</l>
     <l n="15">— Tutto l'albergo ho pieno, soppalchi e ballatoi:</l>
     <l n="16">Tentate al Cervo Bianco, quell'osteria più sotto.</l>
    </lg>
    <lg n="6">
     <l n="17"> Il campanile scocca</l>
     <l n="18"> lentamente le otto.</l>
    </lg>
    <lg n="7">
     <l n="19">— O voi del Cervo Bianco, un sottoscala almeno</l>
     <l n="20">avete per dormire? Non ci mandate altrove!</l>
     <l n="21">— S'attende la cometa. Tutto l'albergo ho pieno</l>
     <l n="22">d'astronomi e di dotti, qui giunti d'ogni dove.</l>
    </lg>
    <lg n="8">
     <l n="23"> Il campanile scocca</l>
     <l n="24"> lentamente le nove.</l>
    </lg>
    <lg n="9">
     <l n="25">— Ostessa dei Tre Merli, pietà d'una sorella!</l>
     <l n="26">Pensate in quale stato e quanta strada feci!</l>
     <l n="27">— Ma fin sui tetti ho gente: attendono la stella.</l>
     <l n="28">Son negromanti, magi persiani, egizi, greci...</l>
    </lg>
    <lg n="10">
     <l n="29"> Il campanile scocca</l>
     <l n="30"> lentamente le dieci.</l>
    </lg>
    <lg n="11">
     <l n="31">— Oste di Cesarea... — Un vecchio falegname?</l>
     <l n="32">Albergarlo? Sua moglie? Albergarli per niente?</l>
     <l n="33">L'albergo è tutto pieno di cavalieri e dame:</l>
     <l n="34">non amo la miscela dell'alta e bassa gente.</l>
    </lg>
    <lg n="12">
     <l n="35"> Il campanile scocca</l>
     <l n="36"> le undici lentamente.</l>
    </lg>
    <lg n="13">
     <l n="37">La neve! — Ecco una stalla! — Avrà posto per due?</l>
     <l n="38">— Che freddo! — Siamo a sosta — Ma quanta neve, quanta!</l>
     <l n="39">Un po' ci scalderanno quell'asino e quel bue...</l>
     <l n="40">Maria già trascolora, divinamente affranta...</l>
    </lg>
    <lg n="14">
     <l n="41"> Il campanile scocca</l>
     <l n="42"> La Mezzanotte Santa.</l>
    </lg>
    <lg n="15">
     <l n="43">È nato!</l>
     <l n="44"> Alleluja! Alleluja!</l>
     <l n="45">È nato il Sovrano Bambino.</l>
     <l n="46">La notte, che già fu sì buia,</l>
     <l n="47">risplende d'un astro divino.</l>
     <l n="48">Orsù, cornamuse, più gaje</l>
     <l n="49">suonate; squillate, campane!</l>
     <l n="50">Venite, pastori e massaje,</l>
     <l n="51">o genti vicine e lontane!</l>
     <l n="52">Non sete, non molli tappeti,</l>
     <l n="53">ma, come nei libri hanno detto</l>
     <l n="54">da quattro mill'anni i Profeti</l>
     <l n="55">un poco di paglia ha per letto.</l>
     <l n="56">Per quattro mill'anni s'attese</l>
     <l n="57">quest'ora su tutte le ore.</l>
     <l n="58">È nato! È nato il Signore!</l>
     <l n="59">È nato nel nostro paese!</l>
     <l n="60">La notte che già fu sì buja</l>
     <l n="61">risplende d'un astro divino.</l>
     <l n="62">È nato il Sovrano Bambino</l>
     <l n="63">È nato!</l>
     <l n="64"> Alleluja!</l>
     <l n="65"> Alleluja!</l>
    </lg>
   </lg>
  </body>
 </text>
</TEI>