<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 18</title>
    <author>Guido Gozzano</author>
   </titleStmt>
   <extent>
    <measure unit="stanza">6</measure>
    <measure unit="line">62</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-18</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 18</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 18</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piccolino, morta mamma,</l>
     <l n="2">non ha più di che campare;</l>
     <l n="3">resta solo con la fiamma</l>
     <l n="4">del deserto focolare;</l>
     <l n="5">poi le poche robe aduna,</l>
     <l n="6">mette l'abito più bello</l>
     <l n="7">per venirsene in città.</l>
     <l n="8">Invocando la fortuna</l>
     <l n="9">con il misero fardello,</l>
     <l n="10">Piccolino se ne va.</l>
    </lg>
    <lg n="2">
     <l n="11">E cammina tutto il giorno,</l>
     <l n="12">si presenta ad un padrone:</l>
     <l n="13">— «Buon fornaio, al vostro forno</l>
     <l n="14">accoglietemi garzone». —</l>
     <l n="15">Ma il fornaio con la moglie</l>
     <l n="16">ride ride trasognato:</l>
     <l n="17">— «Piccolino, in verità</l>
     <l n="18">il mio forno non accoglie</l>
     <l n="19">un garzone appena nato!</l>
     <l n="20">Non sei quello che mi va».</l>
    </lg>
    <lg n="3">
     <l n="21">Giunge al Re nel suo palagio,</l>
     <l n="22">si presenta ardito e fiero:</l>
     <l n="23">— «Sono un piccolo randagio,</l>
     <l n="24">Sire, fatemi guerriero». —</l>
     <l n="25">Il buon Re sorride: — «Omino,</l>
     <l n="26">vuoi portare lancia e malia?</l>
     <l n="27">Un guerriero? In verità</l>
     <l n="28">tu hai bisogno della balia!</l>
     <l n="29">Tu sei troppo piccolino:</l>
     <l n="30">Non sei quello che mi va».</l>
    </lg>
    <lg n="4">
     <l n="31">Vien la guerra, dopo un poco,</l>
     <l n="32">sono i campi insanguinati;</l>
     <l n="33">Piccolino corre al fuoco,</l>
     <l n="34">tra le schiere dei soldati.</l>
     <l n="35">Ma le palle nell'assalto</l>
     <l n="36">lo sorvolano dall'alto</l>
     <l n="37">quasi n'abbiano pietà.</l>
     <l n="38">— «È carino quell'omino,</l>
     <l n="39">ma per noi troppo piccino:</l>
     <l n="40">non è quello che ci va!» —</l>
    </lg>
    <lg n="5">
     <l n="41">Finalmente una di loro</l>
     <l n="42">lo trafora in mezzo al viso;</l>
     <l n="43">esce l'anima dal foro,</l>
     <l n="44">vola vola in Paradiso.</l>
     <l n="45">Ma San Pietro: — «O Piccolino,</l>
     <l n="46">noi s'occorre d'un Arcangelo</l>
     <l n="47">ben più grande, in verità.</l>
     <l n="48">Tu non fai nemmeno un Angelo</l>
     <l n="49">e nemmeno un Cherubino...</l>
     <l n="50">Non sei quello che ci va». —</l>
    </lg>
    <lg n="6">
     <l n="51">Ma dal trono suo divino</l>
     <l n="52">Gesù Cristo scende intanto,</l>
     <l n="53">e sorride a Piccolino</l>
     <l n="54">e l'accoglie sotto il manto:</l>
     <l n="55">— «Perchè parli in questo metro</l>
     <l n="56">o portiere d'umor tetro?</l>
     <l n="57">Piccolino resti qua.</l>
     <l n="58">Egli è piccolo e mendico</l>
     <l n="59">senza tetto e senz'amico:</l>
     <l n="60">egli è quello che mi va...</l>
     <l n="61">O San Pietro, te lo dico,</l>
     <l n="62">te lo dico in verità!... » —</l>
    </lg>
   </lg>
  </body>
 </text>
</TEI>