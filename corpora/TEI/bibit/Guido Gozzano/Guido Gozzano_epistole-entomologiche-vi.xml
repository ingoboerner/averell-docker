<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole entomologiche - VI</title>
    <author>Guido Gozzano</author>
   </titleStmt>
   <extent>
    <measure unit="stanza">1</measure>
    <measure unit="line">83</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_epistole-entomologiche-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole entomologiche - VI</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole entomologiche - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sopra l'astuccio nitido di lacca</l>
     <l n="2">una fascia di seta giavanese</l>
     <l n="3">evoca un mare calmo che scintilla</l>
     <l n="4">tra i palmizi dai vertici svettanti.</l>
     <l n="5">Mi saluta un mio pallido fratello</l>
     <l n="6">navigatore in quelle parti calde</l>
     <l n="7">d'India mi parla delle mie raccolte</l>
     <l n="8">ricorda la mia grande tenerezza</l>
     <l n="9">per le cose che vivono, rimpiange</l>
     <l n="10">di non avermi seco nelle valli</l>
     <l n="11">favolose, mi manda una farfalla</l>
     <l n="12">che mi porti il saluto d'oltremare</l>
     <l n="13">attraverso la mole della Terra</l>
     <l n="14">dalle selve incantate degli antipodi.</l>
     <l n="15">Con un tremito lieve delle dita</l>
     <l n="16">apro l'astuccio d'erba contessuta</l>
     <l n="17">e in un bagliore d'oro e di smeraldo</l>
     <l n="18">ecco m'appare la farfalla enorme</l>
     <l n="19">che mi giunge di là, che riconosco.</l>
     <l n="20">L'Ornithoptera Pronomus, la specie</l>
     <l n="21">simbolica dell'isole remote,</l>
     <l n="22">la maraviglia che i naturalisti</l>
     <l n="23">del tempo andato, reduci da Giava,</l>
     <l n="24">dalle Molucche, dalla Polinesia</l>
     <l n="25">ci descrissero in libri malinconici,</l>
     <l n="26">l'Ornithoptera Pronomus, la mole</l>
     <l n="27">abbagliante che supera ed offusca</l>
     <l n="28">le più belle farfalle dei musei.</l>
     <l n="29">Con un tremito lieve nelle dita —</l>
     <l n="30">il tremito che forse l'entomologo</l>
     <l n="31">comprende — estraggo delicatamente,</l>
     <l n="32">esamino il magnifico esemplare.</l>
     <l n="33">Mistero intraducibile ch'emana</l>
     <l n="34">dalle farfalle esotiche! Lo sguardo</l>
     <l n="35">si perde, si confonde sbigottito</l>
     <l n="36">come da forme soprannaturali;</l>
     <l n="37">misera veste delle nostre Arginnidi</l>
     <l n="38">delle nostre Vanesse delle nostre</l>
     <l n="39">più belle specie comparate a questa</l>
     <l n="40">maravigliosa forma d'oltremare!</l>
     <l n="41">Medito a lungo e l'occhio indagatore</l>
     <l n="42">pur già discerne qualche analogia;</l>
     <l n="43">anche questa bellezza che m'abbaglia</l>
     <l n="44">come una forma non terrestre, come</l>
     <l n="45">una specie selenica, fa parte</l>
     <l n="46">della grande catena armoniosa</l>
     <l n="47">ha remoti parenti anche tra noi.</l>
     <l n="48">Le zampe lunghe speronate, l'ali</l>
     <l n="49">angolari dal margine ondulato,</l>
     <l n="50">l'addome snello, pur nella sua mole,</l>
     <l n="51">un po' ricurvo, il corsaletto breve,</l>
     <l n="52">la breve testa dalle antenne a clava,</l>
     <l n="53">fanno dell'Ornithoptera il cugino</l>
     <l n="54">barbaro del Papilio Podalirio.</l>
     <l n="55">Ma come travestito! L'ali sono</l>
     <l n="56">immense, di velluto nero, accese</l>
     <l n="57">da larghe zone d'una brace verde,</l>
     <l n="58">un verde inconciliabile col nostro</l>
     <l n="59">pallido sole settentrionale,</l>
     <l n="60">l'addome è giallo, un giallo polinese</l>
     <l n="61">intollerando sotto i nostri climi,</l>
     <l n="62">la farfalla è brevissima, tutt'ala,</l>
     <l n="63">stupendamente barbara inquetante</l>
     <l n="64">come un gioiello d'oro e di smeraldo</l>
     <l n="65">foggiato per la fronte tatuata</l>
     <l n="66">d'un principe da un orafo papuaso</l>
     <l n="67">ch'abbia tolto a modello il Podalirio</l>
     <l n="68">nostrano, ingigantendolo, avvivandolo</l>
     <l n="69">di colori terribili, secondo</l>
     <l n="70">l'arte dell'arcipelago selvaggio.</l>
     <l n="71">E la farfalla che non so pensare</l>
     <l n="72">sui nostri fiori sotto il nostro cielo</l>
     <l n="73">ben s'accorda coi mostri floreali:</l>
     <l n="74">gnomi panciuti dalle barbe pendule,</l>
     <l n="75">ampolle inusitate, coni lividi</l>
     <l n="76">evocanti la peste e il malefizio;</l>
     <l n="77">s'accorda coi paesi della favola</l>
     <l n="78">sopravissuti al tempo delle origini:</l>
     <l n="79">vulcani ardenti, moli di basalto,</l>
     <l n="80">foreste dal profilo miocenico</l>
     <l n="81">dall'aria dolce senza mutamento</l>
     <l n="82">dove la luce tremola e scintilla</l>
     <l n="83">tra il fasto delle felci arborescenti.</l>
    </lg>
   </lg>
  </body>
 </text>
</TEI>