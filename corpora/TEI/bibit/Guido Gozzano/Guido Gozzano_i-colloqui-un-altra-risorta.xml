<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I colloqui - UN'ALTRA RISORTA</title>
    <author>Guido Gozzano</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_i-colloqui-un-altra-risorta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I colloqui - UN'ALTRA RISORTA</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I colloqui - UN'ALTRA RISORTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solo, errando così come chi erra</l>
     <l n="2">senza meta, un po' triste, a passi stanchi,</l>
     <l n="3">udivo un passo frettoloso ai fianchi;</l>
     <l n="4">poi l'ombra apparve, e la conobbi in terra...</l>
     <l n="5">Tremante a guisa d'uom ch'aspetta guerra,</l>
     <l n="6">mi volsi e vidi i suoi capelli: bianchi.</l>
    </lg>
    <lg n="2">
     <l n="7">Ma fu l'incontro mesto, e non amaro.</l>
     <l n="8">Proseguimmo tra l'oro delle acace</l>
     <l n="9">del Valentino, camminando a paro.</l>
     <l n="10">Ella parlava, tenera, loquace,</l>
     <l n="11">del passato, di sè, della sua pace,</l>
     <l n="12">del futuro, di me, del giorno chiaro.</l>
    </lg>
    <lg n="3">
     <l n="13">«Che bel Novembre! È come una menzogna</l>
     <l n="14">primaverile! E Lei, compagno inerte,</l>
     <l n="15">se ne va solo per le vie deserte,</l>
     <l n="16">col trasognato viso di chi sogna...</l>
     <l n="17">Fare bisogna. Vivere bisogna</l>
     <l n="18">la bella vita dalle mille offerte.»</l>
    </lg>
    <lg n="4">
     <l n="19">«Le mille offerte... Oh! vana fantasia!</l>
     <l n="20">Solo in disparte dalla molta gente,</l>
     <l n="21">ritrovo i sogni e le mie fedi spente,</l>
     <l n="22">solo in disparte l'anima s'oblìa...</l>
     <l n="23">Vivo in campagna, con una prozia,</l>
     <l n="24">la madre inferma ed uno zio demente.</l>
    </lg>
    <lg n="5">
     <l n="25">Sono felice. La mia vita è tanto</l>
     <l n="26">pari al mio sogno; il sogno che non varia:</l>
     <l n="27">vivere in una villa solitaria,</l>
     <l n="28">senza passato più, senza rimpianto:</l>
     <l n="29">appartenersi, meditare... Canto</l>
     <l n="30">l'esilio e la rinuncia volontaria.»</l>
    </lg>
    <lg n="6">
     <l n="31">«Ah! lasci la rinuncia che non dico,</l>
     <l n="32">lasci l'esilio a me, lasci l'oblìo</l>
     <l n="33">a me che rassegnata già m'avvio</l>
     <l n="34">prigioniera del Tempo, del nemico...</l>
     <l n="35">Dove Lei sale c'è la luce, amico!</l>
     <l n="36">Dov'io scendo c'è l'ombra, amico mio!...»</l>
    </lg>
    <lg n="7">
     <l n="37">Ed era lei che mi parlava, quella</l>
     <l n="38">che risorgeva dal passato eterno</l>
     <l n="39">sulle tepide soglie dell'inverno?...</l>
     <l n="40">La quarantina la faceva bella,</l>
     <l n="41">diversamente bella: una sorella</l>
     <l n="42">buona, dall'occhio tenero materno.</l>
    </lg>
    <lg n="8">
     <l n="43">Tacevo, preso dalla grazia immensa</l>
     <l n="44">di quel profilo forte che m'adesca;</l>
     <l n="45">tra il cupo argento della chioma densa</l>
     <l n="46">ella appariva giovenile e fresca</l>
     <l n="47">come una deità settecentesca...</l>
     <l n="48">«Amico neghittoso, a che mai pensa?»</l>
    </lg>
    <lg n="9">
     <l n="49">«Penso al Petrarca che raggiunto fu</l>
     <l n="50">per via, da Laura, com'io son da Lei...»</l>
     <l n="51">Sorrise, rise discoprendo i bei</l>
     <l n="52">denti... «Che Laura in fior di gioventù!...</l>
     <l n="53">Irriverente!... Pensi invece ai miei</l>
     <l n="54">capelli grigi... Non mi tingo più.»</l>
    </lg>
   </lg>
  </body>
 </text>
</TEI>