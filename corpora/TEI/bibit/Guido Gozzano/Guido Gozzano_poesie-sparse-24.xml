<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 24</title>
    <author>Guido Gozzano</author>
   </titleStmt>
   <extent>
    <measure unit="stanza">15</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-24</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 24</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 24</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Una crisalide svelta e sottile</l>
     <l n="2">	quasi monile</l>
     <l n="3">pende sospesa dalla cimasa</l>
     <l n="4">	della mia casa.</l>
    </lg>
    <lg n="2">
     <l n="5">Salgo talora sull'abbaino</l>
     <l n="6">	per contemplarla</l>
     <l n="7">e guardo e interrogo quell'esserino</l>
     <l n="8">	che non mi parla:</l>
    </lg>
    <lg n="3">
     <l n="9">O prigioniero delle tue bende</l>
     <l n="10">	pendulo e solo</l>
     <l n="11">soffri? Il tuo cuore sente che attende</l>
     <l n="12">	l'ora del volo?</l>
    </lg>
    <lg n="4">
     <l n="13">Tu ti profili dal tetto antico</l>
     <l n="14">	sui cieli pallidi...</l>
     <l n="15">No, non temere: sono l'amico</l>
     <l n="16">	delle crisalidi!</l>
    </lg>
    <lg n="5">
     <l n="17">No, non temere l'orride stragi</l>
     <l n="18">	care una volta:</l>
     <l n="19">mi dan rimorso gli anni malvagi</l>
     <l n="20">	della raccolta.</l>
    </lg>
    <lg n="6">
     <l n="21">Papili Arginnidi Vanesse Pieridi</l>
     <l n="22">	Satiri Esperidi:</l>
     <l n="23">contemplo triste con la mia musa</l>
     <l n="24">	la tomba chiusa.</l>
    </lg>
    <lg n="7">
     <l n="25">Dormono in pace tutte le morte</l>
     <l n="26">	sotto il cristallo;</l>
     <l n="27">fra tutte domina la sfinge forte</l>
     <l n="28">	dal teschio giallo.</l>
    </lg>
    <lg n="8">
     <l n="29">O prigioniero delle tue bende</l>
     <l n="30">	pendulo e solo</l>
     <l n="31">soffri? Il tuo cuore sente che attende</l>
     <l n="32">	l'ora del volo?</l>
    </lg>
    <lg n="9">
     <l n="33">Ti riconosco. Profilo aguzzo,</l>
     <l n="34">	dorso crostaceo,</l>
     <l n="35">irto, brunito, con qualche spruzzo</l>
     <l n="36">	madreperlaceo:</l>
    </lg>
    <lg n="10">
     <l n="37">sei la crisalide d'una Vanessa:</l>
     <l n="38">	la Policlora</l>
     <l n="39">che vola a Maggio. Maggio s'appressa,</l>
     <l n="40">	tra poco è l'ora!</l>
    </lg>
    <lg n="11">
     <l n="41">Tra poco l'ospite della mia casa</l>
     <l n="42">	sarà lontana;</l>
     <l n="43">penderà vôta dalla cimasa</l>
     <l n="44">	la spoglia vana.</l>
    </lg>
    <lg n="12">
     <l n="45">Andrai perfetta dove ti porta</l>
     <l n="46">	l'alba fiorita;</l>
     <l n="47">e sarà come tu fossi morta</l>
     <l n="48">	per altra vita.</l>
    </lg>
    <lg n="13">
     <l n="49">L'ale! Si muoia, pur che morendo,</l>
     <l n="50">	sogno mortale,</l>
     <l n="51">s'appaghi alfine questo tremendo</l>
     <l n="52">	sforzo dell'ale!</l>
    </lg>
    <lg n="14">
     <l n="53">L'ale! Sull'ale l'uomo sopito,</l>
     <l n="54">	sopravvissuto,</l>
     <l n="55">attinga i cieli dell'Infinito,</l>
     <l n="56">	dell'Assoluto...</l>
    </lg>
    <lg n="15">
     <l n="57">E tu che canti fisso nel sole,</l>
     <l n="58">	mio cuore ansante,</l>
     <l n="59">e tu non credi quelle parole</l>
     <l n="60">	che disse Dante?</l>
    </lg>
   </lg>
  </body>
 </text>
</TEI>