<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 16</title>
    <author>Guido Gozzano</author>
   </titleStmt>
   <extent>
    <measure unit="stanza">20</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-16</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 16</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 16</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Anche nè malinconico nè lieto</l>
     <l n="2">(forse la consuetudine assecondo</l>
     <l n="3">cara d'un tempo al bel fanciullo biondo)</l>
     <l n="4">oggi varco la soglia del frutteto:</l>
    </lg>
    <lg n="2">
     <l n="5">Ah! Vedo, vedo! Come lo ravviso!</l>
     <l n="6">È bene questo il luogo. In questa calma</l>
     <l n="7">conchiusa, certo l'intangibil salma</l>
     <l n="8">giacque per sempre dell'amore ucciso,</l>
    </lg>
    <lg n="3">
     <l n="9">del vero antico Amore ch'io cercai</l>
     <l n="10">malinconicamente per l'inquieta</l>
     <l n="11">mia giovinezza, la raggiante mèta</l>
     <l n="12">sì perseguìta e non raggiunta mai.</l>
    </lg>
    <lg n="4">
     <l n="13">Or mi soffermo con pupille intente:</l>
     <l n="14">le cose mi ritornano lontano</l>
     <l n="15">nel Tempo — irrevocabile richiamo! —</l>
     <l n="16">mi rivedo fanciullo, adolescente.</l>
    </lg>
    <lg n="5">
     <l n="17">O belle, belle come i belli nomi,</l>
     <l n="18">Simona e Gasparina le gemelle!</l>
     <l n="19">Pur vi rivedo in vesta d'angelelle</l>
     <l n="20">dolce-ridenti in mezzo a questi pomi.</l>
    </lg>
    <lg n="6">
     <l n="21">E anche qui le statue e le siepi</l>
     <l n="22">ed il busso ribelle alle cesoie</l>
     <l n="23">(Natali dell'infanzia, o buone gioie,</l>
     <l n="24">quando n'ornavo i colli dei presepi!)</l>
    </lg>
    <lg n="7">
     <l n="25">Ma sull'erme, sui cori, sopra il busso</l>
     <l n="26">simmetrico, sui lauri, sulli spessi</l>
     <l n="27">carpini, sulle rose, sui cipressi,</l>
     <l n="28">sulle vestigia del passato lusso</l>
    </lg>
    <lg n="8">
     <l n="29">da cento anni un folto si compose</l>
     <l n="30">di pomi e peri; il regno statuario</l>
     <l n="31">ricoperse; nel florido sudario</l>
     <l n="32">sfiorirono le siepi delle rose;</l>
    </lg>
    <lg n="9">
     <l n="33">nell'ombre il musco ricoperse i cori</l>
     <l n="34">curvi di marmo intatto (l'Antenata</l>
     <l n="35">non vede lo sfacelo, contristata?)</l>
     <l n="36">e nell'ombre languirono li allori.</l>
    </lg>
    <lg n="10">
     <l n="37">Son l'ombre di una gran pace tranquille:</l>
     <l n="38">il sole, trasparendo dall'intrico,</l>
     <l n="39">segna la ghiaia del giardino antico</l>
     <l n="40">di monete, di lunule, d'armille.</l>
    </lg>
    <lg n="11">
     <l n="41">M'avanzo pel sentiero omai distrutto</l>
     <l n="42">dalla gramigna e dal navone folto;</l>
     <l n="43">ascolto il gran silenzio, intento, ascolto</l>
     <l n="44">il tonfo malinconico d'un frutto.</l>
    </lg>
    <lg n="12">
     <l n="45">Ma quanti frutti! Cadono in gran copia</l>
     <l n="46">in terra, sui busseti, sui rosai:</l>
     <l n="47">Sire Autunno, quest'anno come mai,</l>
     <l n="48">munifico vuotò la cornucopia.</l>
    </lg>
    <lg n="13">
     <l n="49">O gioco strano! Pur nella faretra</l>
     <l n="50">di Diana cadde una perfetta pera,</l>
     <l n="51">così perfetta che non sembra vera</l>
     <l n="52">ma sculturata nell'istessa pietra.</l>
    </lg>
    <lg n="14">
     <l n="53">Il frutto altorecato assai mi tenta:</l>
     <l n="54">balzo sul plinto, il dono della Terra</l>
     <l n="55">tolgo alli acuti simboli di Guerra,</l>
     <l n="56">avvincendomi all'erma sonnolenta.</l>
    </lg>
    <lg n="15">
     <l n="57">S'adonta ella, forse, ch'io la tocchi</l>
     <l n="58">l'erma dal guardo gelido e sinistro?</l>
     <l n="59">(il tempo edace lineò di bistro</l>
     <l n="60">le palpebre lapidee delli occhi).</l>
    </lg>
    <lg n="16">
     <l n="61">Ma un sorriso ermetico ha la faccia</l>
     <l n="62">attirante, soffuso di promesse</l>
     <l n="63">— O miti elleni! — s'ella mi stringesse</l>
     <l n="64">d'improvviso, così, tra le sue braccia! —</l>
    </lg>
    <lg n="17">
     <l n="65">E tolgo e mordo il frutto avventurato</l>
     <l n="66">e mi pare di suggere dal frutto</l>
     <l n="67">un'infinita pace, un bene, tutto</l>
     <l n="68">tutto l'oblio del tedio e del passato.</l>
    </lg>
    <lg n="18">
     <l n="69">Ma guardo in torno. Vedo teoria</l>
     <l n="70">d'erme ridenti in loro bianche clamidi,</l>
     <l n="71">ridenti fra le squallide piramidi</l>
     <l n="72">del busso. — Torna la malinconia:</l>
    </lg>
    <lg n="19">
     <l n="73">ridevano così quando mio Padre</l>
     <l n="74">esalò la grande anima e pur tali</l>
     <l n="75">(udran elle le mie grida mortali?)</l>
     <l n="76">sorrideranno e morirà mia madre.</l>
    </lg>
    <lg n="20">
     <l n="77">Ridevano così che nella culla</l>
     <l n="78">dormivo inconsapevole d'affanno:</l>
     <l n="79">implacabili ancor sorrideranno</l>
     <l n="80">quando di me non resterà più nulla!</l>
    </lg>
   </lg>
  </body>
 </text>
</TEI>