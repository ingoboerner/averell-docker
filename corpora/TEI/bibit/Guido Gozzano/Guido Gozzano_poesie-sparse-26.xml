<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 26</title>
    <author>Guido Gozzano</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-26</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 26</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 26</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sola bellezza al mondo</l>
     <l n="2">che l'anima non sazia,</l>
     <l n="3">fiore infantile, biondo</l>
     <l n="4">miracolo di grazia;</l>
    </lg>
    <lg n="2">
     <l n="5">grazia di capinera</l>
     <l n="6">che canta e tutto ignora,</l>
     <l n="7">grazia che attende ancora</l>
     <l n="8">la terza primavera!</l>
    </lg>
    <lg n="3">
     <l n="9">Tu credi ch'io commerci</l>
     <l n="10">(poi che poeta un poco)</l>
     <l n="11">in chi sa quali merci</l>
     <l n="12">buone alla gola o al gioco!</l>
    </lg>
    <lg n="4">
     <l n="13">— Dammi una poesia! —</l>
     <l n="14">Così, come un confetto,</l>
     <l n="15">mi chiedi... E t'hanno detto</l>
     <l n="16">che sia?... Non sai che sia!</l>
    </lg>
    <lg n="5">
     <l n="17">Che sia, come va fatto</l>
     <l n="18">il dono che vorresti,</l>
     <l n="19">ti spiegherò con questi</l>
     <l n="20">dischi di cioccolatto.</l>
    </lg>
    <lg n="6">
     <l n="21">Due volte quattro metti</l>
     <l n="22">undici dischi in fila</l>
     <l n="23">(già dolce si profila</l>
     <l n="24">sonetto dei sonetti)</l>
    </lg>
    <lg n="7">
     <l n="25">Due volte tre componi</l>
     <l n="26">undici dischi alfine</l>
     <l n="27">(compiute in versi «buoni»</l>
     <l n="28">quartine ecco e terzine)</l>
    </lg>
    <lg n="8">
     <l n="29">Color vari di rime</l>
     <l n="30">(tu ridi e n'hai ben onde)</l>
     <l n="31">poni: terze e seconde</l>
     <l n="32">concordi, ultime e prime.</l>
    </lg>
    <lg n="9">
     <l n="33">Molto noioso? O quanto</l>
     <l n="34">noioso più se fatto</l>
     <l n="35">di sillabe soltanto</l>
     <l n="36">e non di cioccolatto!</l>
    </lg>
    <lg n="10">
     <l n="37">Di qui potrai vedere</l>
     <l n="38">la mia tristezza immensa:</l>
     <l n="39">piccola amica, pensa</l>
     <l n="40">che questo è il mio mestiere!</l>
    </lg>
   </lg>
  </body>
 </text>
</TEI>