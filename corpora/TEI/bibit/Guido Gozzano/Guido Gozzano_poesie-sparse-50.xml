<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 50</title>
    <author>Guido Gozzano</author>
   </titleStmt>
   <extent>
    <measure unit="stanza">12</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-50</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 50</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 50</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Desiderate più delle devote</l>
     <l n="2">che lasceremmo già senza rimpianti,</l>
     <l n="3">amiche, alcune, delle nostre amanti</l>
     <l n="4">altre note per nome ed altre ignote</l>
     <l n="5">passano, ai nostri giorni, con il viso</l>
     <l n="6">seminascosto dal cappello enorme,</l>
     <l n="7">svegliando il desiderio che dorme</l>
     <l n="8">col baleno degli occhi e del sorriso.</l>
    </lg>
    <lg n="2">
     <l n="9">E l'affanno sottile non ci lascia</l>
     <l n="10">tregua; ma più si intorbida e si affina</l>
     <l n="11">idealmente lungo la guaina</l>
     <l n="12">morbida della veste che le fascia...</l>
     <l n="13">Desiderate e non godute — ancora</l>
     <l n="14">nessuna prova ci deluse — alcune</l>
     <l n="15">serbano come una purezza immune</l>
     <l n="16">dalla folla che passa e che le sfiora.</l>
    </lg>
    <lg n="3">
     <l n="17">Altre, consunte taciturne assorte</l>
     <l n="18">guardano e non sorridono: ma sembra</l>
     <l n="19">che la profferta delle belle membra</l>
     <l n="20">renda l'Amore simile alla Morte;</l>
     <l n="21">ardenti tutte d'una febbre, e cieche</l>
     <l n="22">di vanità: biondissime d'un biondo</l>
     <l n="23">oro, le cinge il pettine secondo</l>
     <l n="24">l'antica foggia delle donne greche.</l>
    </lg>
    <lg n="4">
     <l n="25">Per altre il nodo greve dell'oscura</l>
     <l n="26">treccia è d'insostenibile tormento:</l>
     <l n="27">sembra che il collo, esile troppo, a stento</l>
     <l n="28">sorregga il peso dell'acconciatura;</l>
     <l n="29">l'opera dei veleni in altre adempie</l>
     <l n="30">un prodigio purpureo: le chiome</l>
     <l n="31">splendono di riflessi senza nome</l>
     <l n="32">dilatandosi ai lati delle tempie...</l>
    </lg>
    <lg n="5">
     <l n="33">Belle promesse inutili d'un bene</l>
     <l n="34">lusingatore della nostra brama,</l>
     <l n="35">quando una sola donna che non s'ama</l>
     <l n="36">c'incatena con tutte le catene;</l>
     <l n="37">quando ogni giorno l'anima delusa</l>
     <l n="38">sente che sfugge il meglio della vita,</l>
     <l n="39">come sfugge la sabbia tra le dita</l>
     <l n="40">stretta nel cavo della mano chiusa...</l>
    </lg>
    <lg n="6">
     <l n="41">Le incontrammo dovunque: nelle sere</l>
     <l n="42">di teatro, alla luce che c'illude;</l>
     <l n="43">la bella curva delle spalle ignude</l>
     <l n="44">ci avvinse del suo magico potere;</l>
     <l n="45">e quando l'ombra si abbattè su loro</l>
     <l n="46">addensandosi cupa entro le file</l>
     <l n="47">dei palchi, il freddo lampo d'un monile</l>
     <l n="48">fu l'indice del duplice tesoro.</l>
    </lg>
    <lg n="7">
     <l n="49">E le avemmo compagne, ma per brevi</l>
     <l n="50">ore, in viaggi taciti, in ritorni,</l>
     <l n="51">le ritrovammo dopo pochi giorni</l>
     <l n="52">nei rifugi dell'Alpi, tra le nevi;</l>
     <l n="53">le ritrovammo sulla spiaggia, al mare,</l>
     <l n="54">dove la brama ci ferì più acuta:</l>
     <l n="55">ah! Per quella signora sconosciuta</l>
     <l n="56">ore insonni, alla notte, lungo il mare!...</l>
    </lg>
    <lg n="8">
     <l n="57">Chi sono? E dove vanno? Dove vanno</l>
     <l n="58">le creature nomadi? Per quanti</l>
     <l n="59">anni, nel tempo, furono gli amanti</l>
     <l n="60">presi e delusi dall'eterno inganno?</l>
     <l n="61">Ah! Noi saremmo lieti d'un destino</l>
     <l n="62">impreveduto che ce le ponesse</l>
     <l n="63">a fianco, tristi e pellegrine anch'esse</l>
     <l n="64">nel nostro malinconico cammino.</l>
    </lg>
    <lg n="9">
     <l n="65">Più d'un inganno lasciò largo posto</l>
     <l n="66">a più d'una ferita ancora viva...</l>
     <l n="67">Taluna — intatta — ci attirò furtiva</l>
     <l n="68">seco, ma per un utile nascosto;</l>
     <l n="69">altre, già quasi vinte, quasi dome,</l>
     <l n="70">nella nostra fiducia troppo inerte,</l>
     <l n="71">fantasticate quali prede certe,</l>
     <l n="72">furono salve, non sappiamo come...</l>
    </lg>
    <lg n="10">
     <l n="73">Ed altre... Ma perchè tanti ricordi</l>
     <l n="74">salgono dall'inutile passato?</l>
     <l n="75">Salgono, col profumo del passato,</l>
     <l n="76">da un cofanetto pieno di ricordi:</l>
     <l n="77">ed ecco i segni, ecco le cose mute,</l>
     <l n="78">superstiti d'amori nuovi e vecchi</l>
     <l n="79">lettere stinte, nastri, fiori secchi</l>
     <l n="80">delle godute e delle non godute...</l>
    </lg>
    <lg n="11">
     <l n="81">Desideri e stanchezze, indizi certi</l>
     <l n="82">d'un avvenire dedito all'ambascia</l>
     <l n="83">torbida, che ci schianta e che ci sfascia</l>
     <l n="84">rendendoci più tristi e più deserti...</l>
     <l n="85">Eppure, un giorno, questa febbre interna</l>
     <l n="86">parve svanire: quando ci s'accorse,</l>
     <l n="87">tardi, di quella che sarebbe forse</l>
     <l n="88">per noi la sola vera amante eterna...</l>
    </lg>
    <lg n="12">
     <l n="89">Tanto l'amammo per quel solo istante</l>
     <l n="90">ch'ella si volse pallida su noi</l>
     <l n="91">nell'offerta di un attimo, ma poi</l>
     <l n="92">sparve, ella pure; sparve, come tante</l>
     <l n="93">altre donne che passano, col viso</l>
     <l n="94">seminascosto dal cappello enorme</l>
     <l n="95">inasprendo la brama che non dorme</l>
     <l n="96">col baleno degli occhi e del sorriso...</l>
    </lg>
   </lg>
  </body>
 </text>
</TEI>