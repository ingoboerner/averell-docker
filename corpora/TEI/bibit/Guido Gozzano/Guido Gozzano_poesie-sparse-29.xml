<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 29</title>
    <author>Guido Gozzano</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-29</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 29</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 29</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bene scegliesti l'unico rifugio</l>
     <l n="2">trepida messaggiera insanguinata!</l>
     <l n="3">(Sangue d'amico? Sangue di nemico?</l>
     <l n="4">Ah! Che il sangue è tutt'uno, oltre la soglia!)</l>
    </lg>
    <lg n="2">
     <l n="5">Palpiti esausta e sfuggi la carezza</l>
     <l n="6">e temi il rombo... È il rombo del tuo cuore.</l>
     <l n="7">Socchiudi gli occhi dove trema ancora</l>
     <l n="8">lo spaventoso tuo pellegrinare.</l>
    </lg>
    <lg n="3">
     <l n="9">Ah! Sarcasmo indicibile! Tu sacra</l>
     <l n="10">dai tempi delle origini alla pace</l>
     <l n="11">la novella ci rechi — ah! senz'ulivo! —</l>
     <l n="12">del flagello di Dio sopra la Terra.</l>
    </lg>
    <lg n="4">
     <l n="13">Ma non del Dio Signore Nostro: il dio</l>
     <l n="14">feticcio irsuto della belva bionda:</l>
     <l n="15">— Rinascono le donne ed i fanciulli,</l>
     <l n="16">uccideremo ciò che non rinasce! —</l>
    </lg>
    <lg n="5">
     <l n="17">E le trine di marmo, le corolle</l>
     <l n="18">di bronzo, gli edifici unici al mondo,</l>
     <l n="19">i vetri istoriati, i palinsesti</l>
     <l n="20">alluminati, i codici ammirandi,</l>
    </lg>
    <lg n="6">
     <l n="21">ciò che un popolo mite ebbe in retaggio</l>
     <l n="22">dalla Fede e dall'Arte in un millennio</l>
     <l n="23">ritorna al nulla sotto i nuovi barbari:</l>
     <l n="24">non più barbari, no: ladri del mondo!</l>
    </lg>
    <lg n="7">
     <l n="25">Tu non tremare, messaggiera bianca;</l>
     <l n="26">bene scegliesti l'unico rifugio:</l>
     <l n="27">la spalla manca della bella Donna</l>
     <l n="28">eretta in pace nel suo bel giardino.</l>
    </lg>
    <lg n="8">
     <l n="29">La riconosci? Dolce ti sorride</l>
     <l n="30">piegando il capo sotto la corona</l>
     <l n="31">turrita a vellicarti con la gota</l>
     <l n="32">e con l'ulivo ti ravvia le penne.</l>
    </lg>
    <lg n="9">
     <l n="33">Ma tien la destra all'elsa e le pupille</l>
     <l n="34">chiaroveggenti fissano il destino;</l>
     <l n="35">non fu mai così forte e così bella</l>
     <l n="36">e palpitante dalla nuca al piede.</l>
    </lg>
    <lg n="10">
     <l n="37">La riconosci? Non ti dico il nome</l>
     <l n="38">troppo già detto, sacro all'ora sacra!</l>
     <l n="39">Bene scegliesti l'unico rifugio,</l>
     <l n="40">trepida messaggiera insanguinata!</l>
    </lg>
   </lg>
  </body>
 </text>
</TEI>