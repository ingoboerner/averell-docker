<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I colloqui - L'ASSENZA</title>
    <author>Guido Gozzano</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_i-colloqui-l-assenza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I colloqui - L'ASSENZA</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I colloqui - L'ASSENZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un bacio. Ed è lungi. Dispare</l>
     <l n="2">giù in fondo, là dove si perde</l>
     <l n="3">la strada boschiva che pare</l>
     <l n="4">un gran corridoio nel verde.</l>
    </lg>
    <lg n="2">
     <l n="5">Risalgo qui dove dianzi</l>
     <l n="6">vestiva il bell'abito grigio:</l>
     <l n="7">rivedo l'uncino, i romanzi</l>
     <l n="8">ed ogni sottile vestigio...</l>
    </lg>
    <lg n="3">
     <l n="9">Mi piego al balcone. Abbandono</l>
     <l n="10">la gota sopra la ringhiera.</l>
     <l n="11">E non sono triste. Non sono</l>
     <l n="12">più triste. Ritorna stasera.</l>
    </lg>
    <lg n="4">
     <l n="13">E intorno declina l'estate.</l>
     <l n="14">E sopra un geranio vermiglio,</l>
     <l n="15">fremendo le ali caudate</l>
     <l n="16">si libra un enorme Papilio...</l>
    </lg>
    <lg n="5">
     <l n="17">L'azzurro infinito del giorno</l>
     <l n="18">è come una seta ben tesa;</l>
     <l n="19">ma sulla serena distesa</l>
     <l n="20">la luna già pensa al ritorno.</l>
    </lg>
    <lg n="6">
     <l n="21">Lo stagno risplende. Si tace</l>
     <l n="22">la rana. Ma guizza un bagliore</l>
     <l n="23">d'acceso smeraldo, di brace</l>
     <l n="24">azzurra: il martin pescatore...</l>
    </lg>
    <lg n="7">
     <l n="25">E non sono triste. Ma sono</l>
     <l n="26">stupito se guardo il giardino...</l>
     <l n="27">stupito di che? non mi sono</l>
     <l n="28">sentito mai tanto bambino...</l>
    </lg>
    <lg n="8">
     <l n="29">Stupito di che? Delle cose.</l>
     <l n="30">I fiori mi paiono strani:</l>
     <l n="31">ci sono pur sempre le rose,</l>
     <l n="32">ci sono pur sempre i gerani...</l>
    </lg>
   </lg>
  </body>
 </text>
</TEI>