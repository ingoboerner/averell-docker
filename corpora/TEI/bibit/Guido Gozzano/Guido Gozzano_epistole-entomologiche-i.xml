<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole entomologiche - I</title>
    <author>Guido Gozzano</author>
   </titleStmt>
   <extent>
    <measure unit="stanza">1</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_epistole-entomologiche-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole entomologiche - I</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole entomologiche - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come dal germe ai suoi perfetti giorni</l>
     <l n="2">giunga una schiera di Vanesse. Quali</l>
     <l n="3">speranze buone e quali fantasie</l>
     <l n="4">la creatura per volar su nata</l>
     <l n="5">susciti in cuore di colui che sogna,</l>
     <l n="6">col suo lento mutare e trasmutare</l>
     <l n="7">la meraviglia delle opposte maschere,</l>
     <l n="8">la varia grazia delle varie speci</l>
     <l n="9">in versi canterò. Non vi par egli</l>
     <l n="10">non vi par egli d'essere in Arcadia?</l>
     <l n="11">Dolce Parrasio! Dileguati giorni</l>
     <l n="12">dell'Accademia, quando il Mascheroni</l>
     <l n="13">con sottile argomento di metalli</l>
     <l n="14">le risentite rane interrogava.</l>
     <l n="15">Le querule presaghe della pioggia</l>
     <l n="16">(altro presagio al secolo vicino!)</l>
     <l n="17">stavano tronche il collo. Con sagace</l>
     <l n="18">man le immolava vittime a Minerva</l>
     <l n="19">su l'ara del saper l'abate illustre</l>
     <l n="20">e se all'argentea benda altra di stagno</l>
     <l n="21">delle vicine carni al lembo estremo</l>
     <l n="22">appressava le vittime risorte</l>
     <l n="23">vibravan tutte con tremor frequente.</l>
     <l n="24">L'orobia pastorella impallidiva</l>
     <l n="25">sotto le fresche rose del belletto</l>
     <l n="26">meravigliando alla virtù che cieca</l>
     <l n="27">passa per interposti umidi tratti</l>
     <l n="28">dal vile stagno al ricco argento e torna</l>
     <l n="29">da questo a quello con perenne giro.</l>
     <l n="30">Di sua perplessità — dubito forte —</l>
     <l n="31">si giovava l'abate bergamasco</l>
     <l n="32">per cingere lo snello guardinfante</l>
     <l n="33">e baciare furtivo (auspice Volta!)</l>
     <l n="34">tra l'orecchio e la vasta chioma nivea</l>
     <l n="35">la dotta pastorella sbigottita.</l>
     <l n="36">Ma voi sorella non temete agguati</l>
     <l n="37">dal fratello salvatico in odore</l>
     <l n="38">di santità! Con certo rituale</l>
     <l n="39">arcadico (per gioco!) e bello stile</l>
     <l n="40">(per gioco!) altosonante, come s'offre</l>
     <l n="41">nova un'essenza in un cristallo arcaico</l>
     <l n="42">queste pagine v'offro ove s'aduna</l>
     <l n="43">non la galanteria settecentesca</l>
     <l n="44">ma il superstite amore adolescente</l>
     <l n="45">per l'animato fiore senza stelo,</l>
     <l n="46">offro al vostro tormento il mio tormento:</l>
     <l n="47">vano spasimo oscuro d'esser vivi</l>
     <l n="48">a voi di me più tormentata, a voi</l>
     <l n="49">che la sete d'esistere conduce</l>
     <l n="50">per sempre false imagini di bene.</l>
     <l n="51">Forse lo stanco spirito moderno</l>
     <l n="52">altro bene non ha che rifugiarsi</l>
     <l n="53">in poche forme prime, interrogando,</l>
     <l n="54">meditando, adorando; altra salute</l>
     <l n="55">non ha che nella cerchia disegnata</l>
     <l n="56">intorno dall'assenza volontaria</l>
     <l n="57">come la cerchia disegnata in terra</l>
     <l n="58">dal ramuscello dell'incantatore</l>
     <l n="59">magico segno che respinge tutte</l>
     <l n="60">e le lusinghe e le insensate cure,</l>
     <l n="61">solo rifugio dove il cuore spento</l>
     <l n="62">vibri fraterno e riconosca l'Uomo</l>
     <l n="63">chè più non vede l'esemplare astratto</l>
     <l n="64">ma la specie universa eletta al regno</l>
     <l n="65">del mondo. E come il Dio d'antichi tempi</l>
     <l n="66">appariva all'asceta d'altri tempi</l>
     <l n="67">così l'asceta d'oggi senza Dio</l>
     <l n="68">sente nel cuor pacificato un bene</l>
     <l n="69">sommo una grazia nova illuminante</l>
     <l n="70">lo Spirito immanente l'acqua viva</l>
     <l n="71">e si disseta più che alle sorgenti</l>
     <l n="72">che mai non troverete, o sitibonda...</l>
     <l n="73">Queste che dico dissi a voi parole</l>
     <l n="74">or è già molto camminando a paro</l>
     <l n="75">per una landa sconsolata e Voi</l>
     <l n="76">mal soffrendo il velen dell'argomento</l>
     <l n="77">con la mano inguantata il ciuffo a sommo</l>
     <l n="78">coglieste d'un'ortica e mi premeste</l>
     <l n="79">sulla gota la fronda folgorante,</l>
     <l n="80">tortuosamente. Non mi punse quella</l>
     <l n="81">che più forte s'accosta e men ci punge</l>
     <l n="82">e nel gesto passare vidi un cumulo</l>
     <l n="83">minuscolo di germi di Vanesse</l>
     <l n="84">sulla villosa nervatura e forse</l>
     <l n="85">dal vostro gesto, ancor agropungente</l>
     <l n="86">nato è il poema, poi che sul mistero</l>
     <l n="87">del piccolo tesoro accumulato</l>
     <l n="88">già in quell'istante con parole sciolte</l>
     <l n="89">taluna esposi delle meraviglie</l>
     <l n="90">che più tardi nel mio silenzio attento</l>
     <l n="91">passo passo tentai chiudere in versi.</l>
    </lg>
   </lg>
  </body>
 </text>
</TEI>