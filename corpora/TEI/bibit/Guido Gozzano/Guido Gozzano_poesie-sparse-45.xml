<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 45</title>
    <author>Guido Gozzano</author>
   </titleStmt>
   <extent>
    <measure unit="stanza">12</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-45</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 45</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 45</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Buon Dio nel quale non credo, buon Dio che non esisti</l>
     <l n="2">(non sono gli oggetti mai visti più cari di quelli che vedo?)</l>
    </lg>
    <lg n="2">
     <l n="3">io t'amo! Chè non c'è bisogno di credere in te per amarti</l>
     <l n="4">(e forse che credo nell'Arti? E forse che credo nel sogno?)</l>
    </lg>
    <lg n="3">
     <l n="5">Io t'amo, Purissima Fonte, che non esisti! E t'anelo!</l>
     <l n="6">(esiste l'azzurro del cielo? Esiste il profilo del monte?)</l>
    </lg>
    <lg n="4">
     <l n="7">M'accolga l'antica Abazia: è ricca di luci e di suoni.</l>
     <l n="8">Mi piacciono i frati: son buoni pel cuore in malinconia.</l>
    </lg>
    <lg n="5">
     <l n="9">Son buoni: «Non credi? Che importa! Su entra! Su varca la porta!</l>
     <l n="10">Riposati un poco sui banchi! Si accettano tutti gli stanchi!»</l>
    </lg>
    <lg n="6">
     <l n="11">Vi seggo — la mente suasa — ma come potrebbe sedervi</l>
     <l n="12">un tale invitato dai servi e non dal padrone di casa.</l>
    </lg>
    <lg n="7">
     <l n="13">«Riposati, o anima sazia! Riposati! Piega i ginocchi</l>
     <l n="14">chissà che il Signore ti tocchi! Chissà che ti faccia la grazia!»</l>
    </lg>
    <lg n="8">
     <l n="15">«Mi piace il Signore. Mi garba il volto che gli avete fatto:</l>
     <l n="16">oh!, il Nonno! Lo stesso ritratto! Portava anch'egli la barba...</l>
    </lg>
    <lg n="9">
     <l n="17">o preti, ma è assurdo che domini sul Tutto inumano ed amorfo</l>
     <l n="18">quell'Essere antropomorfo che hanno creato gli uomini!»</l>
    </lg>
    <lg n="10">
     <l n="19">«Ma non ragionare! L'indagine è quella che offuscati il lume.</l>
     <l n="20">Inchìnati sopra il volume, ma senza voltarne le pagine.</l>
    </lg>
    <lg n="11">
     <l n="21">O anima senza conforti, e pensa che solo una fede</l>
     <l n="22">rivede la vita, rivede il volto dei poveri morti.</l>
    </lg>
    <lg n="12">
     <l n="23">O Prete, l'amore è un istinto umano. Si spegne alle porte</l>
     <l n="24">del Tutto. L'amore e la morte son vani al tomista convinto»</l>
    </lg>
   </lg>
  </body>
 </text>
</TEI>