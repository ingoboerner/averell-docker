<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 19</title>
    <author>Guido Gozzano</author>
   </titleStmt>
   <extent>
    <measure unit="stanza">12</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-19</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 19</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 19</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«Carlotta»... Vedo il nome che sussurro</l>
     <l n="2">scritto in oro, in corsivo, a mezzo un fregio</l>
     <l n="3">ovale, sui volumi di collegio</l>
     <l n="4">d'un tempo, rilegati in cuoio azzurro...</l>
    </lg>
    <lg n="2">
     <l n="5">Nel salone ove par morto da poco</l>
     <l n="6">il riso di Carlotta, fra le buone</l>
     <l n="7">brutte cose borghesi, nel salone</l>
     <l n="8">quest'oggi, amica, noi faremo un gioco.</l>
     <l n="9">Parla il salone all'anima corrotta</l>
     <l n="10">d'un'altra età beata e casalinga:</l>
     <l n="11">pel mio rimpianto voglio che tu finga</l>
     <l n="12">una commedia: tu sarai Carlotta.</l>
    </lg>
    <lg n="3">
     <l n="13">Svesti la gonna d'oggi che assottiglia</l>
     <l n="14">la tua persona come una guaina,</l>
     <l n="15">scomponi la tua chioma parigina</l>
     <l n="16">troppo raccolta sulle sopracciglia;</l>
     <l n="17">vesti la gonna di quel tempo: i vecchi</l>
     <l n="18">tessuti a rombi, a ghirlandette, a strisce,</l>
     <l n="19">bipartisci le chiome in bande lisce</l>
     <l n="20">custodi delle guancie e degli orecchi.</l>
    </lg>
    <lg n="4">
     <l n="21">Poni a gli orecchi gli orecchini arcaici</l>
     <l n="22">oblunghi, d'oro lavorato a maglia</l>
     <l n="23">e al collo una collana di musaici</l>
     <l n="24">effigianti le città d'Italia...</l>
     <l n="25">T'aspetterò sopra il divano, intento</l>
     <l n="26">in quella stampa: Venere e Vulcano...</l>
     <l n="27">Tu cerca nell'immenso canterano</l>
     <l n="28">dell'altra stanza il tuo travestimento.</l>
    </lg>
    <lg n="5">
     <l n="29">Poi, travestita dei giorni lontani,</l>
     <l n="30">(commediante!) vieni tra le buone</l>
     <l n="31">brutte cose borghesi del salone,</l>
     <l n="32">vieni cantando un'eco dell'Ernani,</l>
     <l n="33">vieni dicendo i versi delicati</l>
     <l n="34">d'una musa del tempo che fu già:</l>
     <l n="35">qualche ballata di Giovanni Prati,</l>
     <l n="36">dolce a Carlotta, sessant'anni fa...</l>
     <l n="37">. . . . . . . . . . . . . . . . . . . . . . . . . . . </l>
    </lg>
    <lg n="6">
     <l n="38">	Via per le cerule</l>
     <l n="39">	volte stellate</l>
     <l n="40">	più melanconica</l>
     <l n="41">	la Luna errò.</l>
     <l n="42">	E il lene e pallido</l>
     <l n="43">	stuol delle fate</l>
     <l n="44">	nel mar dell'etere</l>
     <l n="45">	si dileguò...</l>
     <l n="46">	Solo uno spirito</l>
     <l n="47">	sotto quel tiglio</l>
     <l n="48">	dov'ei s'amavano</l>
     <l n="49">	s'udia cantar.</l>
     <l n="50">	Ahi! Fra le lacrime</l>
     <l n="51">	di quest'esiglio</l>
     <l n="52">	che importa vivere,</l>
     <l n="53">	che giova amar?...</l>
     <l n="54">	. . . . . . . . . . . . . . . . </l>
     <l n="55">	. . . . . . . . . . . . . . . .</l>
     <l n="56">	. . . . . . . . . . . . . . . .</l>
    </lg>
    <lg n="7">
     <l n="57">Che giova amar?... La voce s'avvicina,</l>
     <l n="58">Carlotta appare. Veste d'una stoffa</l>
     <l n="59">a ghirlandette, così dolce e goffa</l>
     <l n="60">nel cerchio immenso della crinolina...</l>
     <l n="61">Vieni, fantasma vano che m'appari,</l>
     <l n="62">qui dove in sogno già ti vidi e udii,</l>
     <l n="63">qui dove un tempo furono gli Zii</l>
     <l n="64">molto dabbene, in belli conversari.</l>
    </lg>
    <lg n="8">
     <l n="65">Ah! Per te non sarò, piccola allieva</l>
     <l n="66">diligente, il sofista schernitore;</l>
     <l n="67">ma quel cugin che si premeva il cuore</l>
     <l n="68">e che diceva «t'amo!» e non rideva.</l>
     <l n="69">Oh! La collana di città! Viaggio</l>
     <l n="70">lungo la filza grave di musaici:</l>
     <l n="71">dolce seguire i panorami arcaici,</l>
     <l n="72">far con le labbra tal pellegrinaggio!</l>
    </lg>
    <lg n="9">
     <l n="73">Come sussulta al ritmo del tuo fiato</l>
     <l n="74">Piazza San Marco e al ritmo d'una vena</l>
     <l n="75">come sussulta la città di Siena...</l>
     <l n="76">Pisa... Firenze... tutto il Gran Ducato!</l>
     <l n="77">Seguo tra i baci molte meraviglie,</l>
     <l n="78">colonne mozze, golfi sorridenti:</l>
     <l n="79">Castellamare... Napoli... Girgenti...</l>
     <l n="80">Tutto il Reame delle Due Sicilie!</l>
    </lg>
    <lg n="10">
     <l n="81">Dolce tentare l'ultime che tieni</l>
     <l n="82">chiuse tra i seni piccole cornici:</l>
     <l n="83">Roma papale! Palpita tra i seni</l>
     <l n="84">la Roma degli Stati Pontifici!</l>
     <l n="85">Alterno, amica, un bacio ad ogni grido</l>
     <l n="86">della tua gola nuda e palpitante;</l>
     <l n="87">Carlotta non è più! Commediante</l>
     <l n="88">del mio sognare fanciullesco, rido!</l>
    </lg>
    <lg n="11">
     <l n="89">Rido! Perdona il riso che mi tiene,</l>
     <l n="90">mentre mi baci con pupille fisse...</l>
     <l n="91">Rido! Se qui, se qui ricomparisse</l>
     <l n="92">lo Zio con la Zia molto dabbene!</l>
     <l n="93">Vesti la gonna, pettina le chiome,</l>
     <l n="94">riponi i falbalà nel canterano.</l>
     <l n="95">Commediante del tempo lontano,</l>
     <l n="96">di Carlotta non resta altro che il nome.</l>
    </lg>
    <lg n="12">
     <l n="97">Il nome... Vedo il nome che sussurro,</l>
     <l n="98">scritto in oro, in corsivo, a mezzo un fregio</l>
     <l n="99">ovale, sui volumi di collegio</l>
     <l n="100">d'un tempo, rilegati in cuoio azzurro...</l>
    </lg>
   </lg>
  </body>
 </text>
</TEI>