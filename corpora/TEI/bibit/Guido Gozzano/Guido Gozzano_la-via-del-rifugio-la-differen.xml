<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La via del rifugio - LA DIFFERENZA</title>
    <author>Guido Gozzano</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_la-via-del-rifugio-la-differen</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La via del rifugio - LA DIFFERENZA</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La via del rifugio - LA DIFFERENZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Penso e ripenso: — Che mai pensa l'oca</l>
     <l n="2">gracidante alla riva del canale?</l>
     <l n="3">Pare felice! Al vespero invernale</l>
     <l n="4">protende il collo, giubilando roca.</l>
    </lg>
    <lg n="2">
     <l n="5">Salpa starnazza si rituffa gioca:</l>
     <l n="6">nè certo sogna d'essere mortale</l>
     <l n="7">nè certo sogna il prossimo Natale</l>
     <l n="8">nè l'armi corruscanti della cuoca.</l>
    </lg>
    <lg n="3">
     <l n="9">— O pàpera, mia candida sorella,</l>
     <l n="10">tu insegni che la Morte non esiste:</l>
     <l n="11">solo si muore da che s'è pensato.</l>
    </lg>
    <lg n="4">
     <l n="12">Ma tu non pensi. La tua sorte è bella!</l>
     <l n="13">Chè l'esser cucinato non è triste,</l>
     <l n="14">triste è il pensare d'esser cucinato.</l>
    </lg>
   </lg>
  </body>
 </text>
</TEI>