<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 64</title>
    <author>Guido Gozzano</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-64</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 64</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 64</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La bionda bimba coi capelli al vento</l>
     <l n="2">correva per i viali del giardino</l>
     <l n="3">rossa nel volto, respirando a stento</l>
     <l n="4">per sfuggire al suo bruno fratellino.</l>
    </lg>
    <lg n="2">
     <l n="5">«Mamma!»: era giunta all'albero di pesco,</l>
     <l n="6">calpestandone i fior scossi dal vento:</l>
     <l n="7">poi rise, del suo riso argenteo e fresco,</l>
     <l n="8">al fratellino giunto in quel momento.</l>
    </lg>
    <lg n="3">
     <l n="9">«Non mi prendesti!» disse e rise ancora</l>
     <l n="10">al fratellino un po' mortificato;</l>
     <l n="11">e il sol, che traversava i rami allora,</l>
     <l n="12">baciò quel capo piccolo e dorato.</l>
    </lg>
    <lg n="4">
     <l n="13">«Fulvio, perchè la bamboletta parla?</l>
     <l n="14">Dici che sia una bambina vera?»</l>
     <l n="15">«Chissà! Bisognerebbe un po' osservarla,</l>
     <l n="16">guardarle il viso che pare di cera»</l>
    </lg>
    <lg n="5">
     <l n="17">«Vai a prenderla: è dentro nella serra».</l>
     <l n="18">Il fratellino corse, e lei rimase</l>
     <l n="19">coll'occhio fisso all'ombre, che per terra</l>
     <l n="20">formava il sol nell'ultima sua fase.</l>
    </lg>
    <lg n="6">
     <l n="21">Tornò il fratello con la bamboletta:</l>
     <l n="22">«Guardala Fulvio, a me par proprio viva,</l>
     <l n="23">se tiri quello spago parla, e, aspetta,</l>
     <l n="24">se la bacio e la lodo si ravviva.</l>
    </lg>
    <lg n="7">
     <l n="25">Sì, sì! Se io le parlo mi comprende</l>
     <l n="26">se la rimbrotto subito s'attrista;</l>
     <l n="27">quando la bacio, il bacio lei mi rende</l>
     <l n="28">e poi, del resto, ridere l'ho vista».</l>
    </lg>
    <lg n="8">
     <l n="29">L'accarezzava intanto, la bimbetta,</l>
     <l n="30">sui bei capelli morbidi e ricciuti,</l>
     <l n="31">ma ad una mossa falsa la pupetta</l>
     <l n="32">cadde e s'infranse in cocci assai minuti.</l>
    </lg>
    <lg n="9">
     <l n="33">Turbata in cuore da lacrime ardenti</l>
     <l n="34">la bimba curva cerca in mezzo ai cocci:</l>
     <l n="35">occhi di vetro, due piccoli denti,</l>
     <l n="36">e le manine simili a due bocci.</l>
    </lg>
    <lg n="10">
     <l n="37">Le lacrime le scendon, sul visino,</l>
     <l n="38">su la parrucca che trattiene in mano;</l>
     <l n="39">cerca di consolarla il fratellino;</l>
     <l n="40">«Ti do il mio cerchio, e anche quel buffo nano».</l>
    </lg>
    <lg n="11">
     <l n="41">Ma no: non è la bambola perduta</l>
     <l n="42">che fa piangere tanto la bambina:</l>
     <l n="43">vera, parlante, sempre l'ha creduta;</l>
     <l n="44">invece è sol di porcellana fina.</l>
    </lg>
    <lg n="12">
     <l n="45">Piange la bimba perchè fu delusa.</l>
     <l n="46">L'aveva tanto amata come viva</l>
     <l n="47">e che la ricambiasse s'era illusa,</l>
     <l n="48">povera bimba! e l'illusion finiva.</l>
    </lg>
    <lg n="13">
     <l n="49">Il sole tramontava tutto fuoco,</l>
     <l n="50">da lungi si sentivan batter l'ore</l>
     <l n="51">ed in quel giorno destinato al gioco</l>
     <l n="52">pianse la bimba il primo suo dolore.</l>
    </lg>
   </lg>
  </body>
 </text>
</TEI>