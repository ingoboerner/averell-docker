<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I colloqui - INVERNALE</title>
    <author>Guido Gozzano</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_i-colloqui-invernale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I colloqui - INVERNALE</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I colloqui - INVERNALE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«...cri...i...i...i...i...icch...» l'incrinatura</l>
     <l n="2">il ghiaccio rabescò, stridula e viva.</l>
     <l n="3">«A riva!» Ognuno guadagnò la riva</l>
     <l n="4">disertando la crosta malsicura.</l>
     <l n="5">«A riva! A riva!...» Un soffio di paura</l>
     <l n="6">disperse la brigata fuggitiva.</l>
    </lg>
    <lg n="2">
     <l n="7">«Resta!» Ella chiuse il mio braccio conserto,</l>
     <l n="8">le sue dita intrecciò, vivi legami,</l>
     <l n="9">alle mie dita. «Resta, se tu m'ami!»</l>
     <l n="10">E sullo specchio subdolo e deserto</l>
     <l n="11">soli restammo, in largo volo aperto,</l>
     <l n="12">ebbri d'immensità, sordi ai richiami.</l>
    </lg>
    <lg n="3">
     <l n="13">Fatto lieve così come uno spetro,</l>
     <l n="14">senza passato più, senza ricordo,</l>
     <l n="15">m'abbandonai con lei, nel folle accordo,</l>
     <l n="16">di larghe rote disegnando il vetro.</l>
     <l n="17">Dall'orlo il ghiaccio fece cricch, più tetro...</l>
     <l n="18">dall'orlo il ghiaccio fece cricch, più sordo...</l>
    </lg>
    <lg n="4">
     <l n="19">Rabbrividii così, come chi ascolti</l>
     <l n="20">lo stridulo sogghigno della Morte,</l>
     <l n="21">e mi chinai, con le pupille assorte,</l>
     <l n="22">e trasparire vidi i nostri volti</l>
     <l n="23">già risupini lividi sepolti...</l>
     <l n="24">Dall'orlo il ghiaccio fece cricch, più forte...</l>
    </lg>
    <lg n="5">
     <l n="25">Oh! Come, come, a quelle dita avvinto,</l>
     <l n="26">rimpiansi il mondo e la mia dolce vita!</l>
     <l n="27">O voce imperiosa dell'istinto!</l>
     <l n="28">O voluttà di vivere infinita!</l>
     <l n="29">Le dita liberai da quelle dita,</l>
     <l n="30">e guadagnai la ripa, ansante, vinto...</l>
    </lg>
    <lg n="6">
     <l n="31">Ella sola restò, sorda al suo nome,</l>
     <l n="32">rotando a lungo nel suo regno solo.</l>
     <l n="33">Le piacque, alfine, ritoccare il suolo;</l>
     <l n="34">e ridendo approdò, sfatta le chiome,</l>
     <l n="35">e bella ardita palpitante come</l>
     <l n="36">la procellaria che raccoglie il volo.</l>
    </lg>
    <lg n="7">
     <l n="37">Non curante l'affanno e le riprese</l>
     <l n="38">dello stuolo gaietto femminile,</l>
     <l n="39">mi cercò, mi raggiunse tra le file</l>
     <l n="40">degli amici con ridere cortese:</l>
     <l n="41">«Signor mio caro, grazie!» E mi protese</l>
     <l n="42">la mano breve, sibilando: — Vile! —</l>
    </lg>
   </lg>
  </body>
 </text>
</TEI>