<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 52</title>
    <author>Guido Gozzano</author>
   </titleStmt>
   <extent>
    <measure unit="stanza">11</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-52</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 52</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 52</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'Uno è tutto esaurito,</l>
     <l n="2">non lo trova più nessuno,</l>
     <l n="3">a chi dà copia dell'Uno</l>
     <l n="4">un milione è profferito.</l>
    </lg>
    <lg n="2">
     <l n="5">Col più gran caffè concerto</l>
     <l n="6">vien Giolitti un poco male</l>
     <l n="7">per un male un poco incerto,</l>
     <l n="8">vien con tutto il personale</l>
     <l n="9">del Suffragio Universale.</l>
     <l n="10">Ma — pagliaccio o rosso o bruno —</l>
     <l n="11">tutti chiedono dell'Uno,</l>
     <l n="12">l'Uno già tutto esaurito.</l>
    </lg>
    <lg n="3">
     <l n="13">Finalmente il Vaticano</l>
     <l n="14">lascia il Papa ed il Concilio,</l>
     <l n="15">balla il tango col Sovrano</l>
     <l n="16">dal garofano vermiglio.</l>
     <l n="17">Tutti vanno in visibilio:</l>
     <l n="18">il prelato col tribuno,</l>
     <l n="19">tutti chiedono dell'Uno:</l>
     <l n="20">l'Uno — ahimè — tutto esaurito!</l>
    </lg>
    <lg n="4">
     <l n="21">Trema all'Uno e terra e mare!</l>
     <l n="22">la San Giorgio per isbaglio</l>
     <l n="23">si rimette a galleggiare,</l>
     <l n="24">perciò grato l'ammiraglio</l>
     <l n="25">contro un già prossimo incaglio</l>
     <l n="26">contro i tiri di Nettuno</l>
     <l n="27">premunirsi vuol dell'Uno,</l>
     <l n="28">l'Uno — ohimè — tutto esaurito.</l>
    </lg>
    <lg n="5">
     <l n="29">Stanco d'essere il fantoccio</l>
     <l n="30">d'un insipido frasario</l>
     <l n="31">grida Verdi: Alfin mi scoccio</l>
     <l n="32">di cotesto centenario.</l>
     <l n="33">Qui m'annoio solitario.</l>
     <l n="34">Ecco il Numero. Ma l'Uno?</l>
     <l n="35">L'Uno — ohimè — non l'ha nessuno,</l>
     <l n="36">l'Uno è già tutto esaurito!</l>
    </lg>
    <lg n="6">
     <l n="37">Levigandosi l'alloro</l>
     <l n="38">Gabriele inqueto appare:</l>
     <l n="39">un mistero: il Pomo d'oro</l>
     <l n="40">ben volevo ricercare</l>
     <l n="41">sul rarissimo esemplare.</l>
     <l n="42">Gabriele andrà digiuno;</l>
     <l n="43">splende il numero, ma l'Uno,</l>
     <l n="44">l'Uno è già tutto esaurito.</l>
    </lg>
    <lg n="7">
     <l n="45">Vien Mascagni truce in vista</l>
     <l n="46">chè su l'Uno spera già</l>
     <l n="47">e già teme un'intervista</l>
     <l n="48">«Poichè io sono — ognun lo sa —</l>
     <l n="49">mammoletta d'umiltà... »</l>
     <l n="50">— Che voi siate un fiore o un pruno,</l>
     <l n="51">gran maestro, fa tutt'uno,</l>
     <l n="52">l'Uno è già tutto esaurito.</l>
    </lg>
    <lg n="8">
     <l n="53">Tèrèsah, Carola, Amalia,</l>
     <l n="54">l'altre insigni letterate,</l>
     <l n="55">che oggi infiammano l'Italia,</l>
     <l n="56">si presentano infiammate</l>
     <l n="57">come tante forsennate:</l>
     <l n="58">un prurito inopportuno</l>
     <l n="59">tutte sentono dell'Uno,</l>
     <l n="60">l'Uno — ohimè — tutto esaurito.</l>
    </lg>
    <lg n="9">
     <l n="61">Non resiste la Gioconda,</l>
     <l n="62">balza fuori arguta e gaia</l>
     <l n="63">con la sua facciona tonda</l>
     <l n="64">di perfetta giornalaia.</l>
    </lg>
    <lg n="10">
     <l n="65">Cento quindici migliaia</l>
     <l n="66">mi richiedono dell'Uno!</l>
     <l n="67">A chi dà copia dell'Uno</l>
     <l n="68">un milione è profferito.</l>
    </lg>
    <lg n="11">
     <l n="69">Oh successo inopportuno!</l>
     <l n="70">L'Uno è già tutto esaurito!</l>
    </lg>
   </lg>
  </body>
 </text>
</TEI>