<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La via del rifugio - LA BELLA DEL RE</title>
    <author>Guido Gozzano</author>
   </titleStmt>
   <extent>
    <measure unit="stanza">19</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_la-via-del-rifugio-la-bella-de</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La via del rifugio - LA BELLA DEL RE</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La via del rifugio - LA BELLA DEL RE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ciaramella che a' verd'anni</l>
     <l n="2">fu l'amica del Gran Re</l>
     <l n="3">(era prode e più non c'è,</l>
     <l n="4">era bella e ha settant'anni),</l>
    </lg>
    <lg n="2">
     <l n="5">Ciaramella la comare</l>
     <l n="6">con il fuso e la conocchia,</l>
     <l n="7">se ne viene tutta spocchia</l>
     <l n="8">sulla soglia per filare.</l>
    </lg>
    <lg n="3">
     <l n="9">“Che furori, cari miei!</l>
     <l n="10">Delle belle la più bella</l>
     <l n="11">(ora, già, non son più quella:</l>
     <l n="12">parlo del cinquanta... sei...).</l>
    </lg>
    <lg n="4">
     <l n="13">E gioielli e sete fine</l>
     <l n="14">(ora già non son più quella)</l>
     <l n="15">e la chioma ricciutella</l>
     <l n="16">fino a mezza crinoline;</l>
    </lg>
    <lg n="5">
     <l n="17">occhi neri ed i più bei</l>
     <l n="18">denti, sana, bionda, snella</l>
     <l n="19">(ora già non son più quella</l>
     <l n="20">parlo del cinquantasei)”.</l>
    </lg>
    <lg n="6">
     <l n="21">Nella tabe che la rôde</l>
     <l n="22">fila: tira prilla accocca</l>
     <l n="23">con il filo della rocca</l>
     <l n="24">i ricordi del Re Prode.</l>
    </lg>
    <lg n="7">
     <l n="25">“Egli, fiero alla battaglia</l>
     <l n="26">nell'ardore delle squadre,</l>
     <l n="27">qui passava come un padre,</l>
     <l n="28">vero padre dell'Italia...</l>
    </lg>
    <lg n="8">
     <l n="29">Ma cessarono i favori</l>
     <l n="30">con il Tempo e con la Morte:</l>
     <l n="31">ora filo a mala sorte</l>
     <l n="32">per le tele dei signori...”</l>
    </lg>
    <lg n="9">
     <l n="33">Un soffiar di tramontana</l>
     <l n="34">scende giù dalla foresta:</l>
     <l n="35">fa tremare ciò che resta</l>
     <l n="36">della regia cortigiana.</l>
    </lg>
    <lg n="10">
     <l n="37">Tira, prilla, accocca, immota,</l>
     <l n="38">ma s'inchina a volta a volta</l>
     <l n="39">col pennecchio, intenta, e ascolta</l>
     <l n="40">i ricordi che la ruota</l>
    </lg>
    <lg n="11">
     <l n="41">le sussurra nell'orecchio...</l>
     <l n="42">E la canape l'innonda,</l>
     <l n="43">disfacendosi il pennecchio,</l>
     <l n="44">d'una gran cesarie bionda.</l>
    </lg>
    <lg n="12">
     <l n="45">“Ciaramella come sei</l>
     <l n="46">bionda! Torni in gioventù!”</l>
     <l n="47">— e la canape la illude —</l>
     <l n="48">“siamo del cinquantasei...</l>
    </lg>
    <lg n="13">
     <l n="49">Ciaramella sta sicura</l>
     <l n="50">che Gli piaci, Ciaramella!”</l>
     <l n="51">Ella sogna... Crede quella</l>
     <l n="52">la sua gran capellatura.</l>
    </lg>
    <lg n="14">
     <l n="53">“Ecco i miei capelli d'oro!</l>
     <l n="54">Vo' spartirmeli in due bande:</l>
     <l n="55">su recate le ghirlande,</l>
     <l n="56">perchè omai lascio il lavoro.</l>
    </lg>
    <lg n="15">
     <l n="57">Chi mi disse della fine?</l>
     <l n="58">Il Passato... l'Avvenire...</l>
     <l n="59">Oh! Li scialli Casimire,</l>
     <l n="60">oh le gonne a crinoline!...</l>
    </lg>
    <lg n="16">
     <l n="61">Dite al Re che delle belle</l>
     <l n="62">la più bella...” E resta immota,</l>
     <l n="63">resta prona sulla ruota.</l>
     <l n="64">Già s'accendono le stelle</l>
    </lg>
    <lg n="17">
     <l n="65">nella notte fredda e oscura:</l>
     <l n="66">la vecchietta sonnolenta</l>
     <l n="67">dolcemente s'addormenta</l>
     <l n="68">nella gran capellatura.</l>
    </lg>
    <lg n="18">
     <l n="69">Ecco, e all'alba, in sulla rocca</l>
     <l n="70">prona è ancor la Ciaramella.</l>
     <l n="71">“Ciaramè, non sei più quella?”</l>
     <l n="72">E un'amica va e la tocca.</l>
    </lg>
    <lg n="19">
     <l n="73">Ma si ferma in sulla porta</l>
     <l n="74">e poi grida all'impazzata:</l>
     <l n="75">“Ciaramella morta! Morta!</l>
     <l n="76">Satanasso l'ha portata!”</l>
    </lg>
   </lg>
  </body>
 </text>
</TEI>