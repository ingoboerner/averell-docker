<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole entomologiche - VII</title>
    <author>Guido Gozzano</author>
   </titleStmt>
   <extent>
    <measure unit="stanza">8</measure>
    <measure unit="line">116</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_epistole-entomologiche-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole entomologiche - VII</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole entomologiche - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">D'estate, in un sentiero di campagna,</l>
     <l n="2">v'occorse certo d'incontrare un bruco</l>
     <l n="3">enorme e glabro, verde e giallo, ornato</l>
     <l n="4">di sette zone oblique turchine.</l>
     <l n="5">Il bruco errava in cerca della terra</l>
     <l n="6">dove affondare e trasmutarsi in ninfa;</l>
     <l n="7">e dalla gaia larva, a smalti chiari,</l>
     <l n="8">nasceva nell'autunno la più tetra</l>
     <l n="9">delle farfalle: l'Acherontia Atropos.</l>
    </lg>
    <lg n="2">
     <l n="10">Certo vi è nota questa cupa sfinge</l>
     <l n="11">favoleggiata, dal massiccio addome</l>
     <l n="12">dal corsaletto folto con impresso</l>
     <l n="13">in giallo d'ocra il segno spaventoso.</l>
    </lg>
    <lg n="3">
     <l n="14">Natura che dispensa alle Diurne</l>
     <l n="15">i colori dei fiori e delle gemme,</l>
     <l n="16">Natura volle l'Acherontia Atropos</l>
     <l n="17">simbolo della Notte e della Morte</l>
     <l n="18">messaggera del Buio e del Mistero.</l>
     <l n="19">E la segnò con la divisa fosca</l>
     <l n="20">e del sinistro canto. L'entomologo</l>
     <l n="21">tuttora indaga come l'Acherontia</l>
     <l n="22">si lagni. Disse alcuno col vibrare</l>
     <l n="23">dei tarsi. Ma non è. Mozzato ho i tarsi</l>
     <l n="24">all'Acherontia e s'è lagnata ancora.</l>
     <l n="25">Parve ad altri col fremito dei palpi.</l>
     <l n="26">Io cementai di mastice la bocca</l>
     <l n="27">all'Acherontia e s'è librata ancora</l>
     <l n="28">per la mia stanza, ha proseguito ancora</l>
     <l n="29">più furibondo il grido d'oltretomba;</l>
     <l n="30">grido che pare giungere da un'anima</l>
     <l n="31">penante che preceda la farfalla,</l>
     <l n="32">misterioso lagno che riempie</l>
     <l n="33">uomini e bestie d'un ignoto orrore:</l>
     <l n="34">ho veduto il mio cane temerario</l>
     <l n="35">abbiosciarsi tremando foglia a foglia</l>
     <l n="36">rifiutarsi d'entrare nella stanza</l>
     <l n="37">dov'era l'Acherontia lamentosa.</l>
    </lg>
    <lg n="4">
     <l n="38">L'apicultore sa che questo lagno</l>
     <l n="39">imita il lagno dell'ape regina</l>
     <l n="40">quando è furente contro le rivali,</l>
     <l n="41">e concede alla sfinge d'aggirarsi</l>
     <l n="42">pei favi, saziandosi di miele.</l>
     <l n="43">L'operaie non pungono l'intrusa,</l>
     <l n="44">si dispongono in cerchio al suo passaggio,</l>
     <l n="45">con l'ali chine e con l'addome alzato,</l>
     <l n="46">l'atteggiamento mite e riverente</l>
     <l n="47">detto “la rosa” dall'apicultore.</l>
     <l n="48">E la nemica dell'apicultore</l>
     <l n="49">col triste canto incanta l'alveare.</l>
    </lg>
    <lg n="5">
     <l n="50">All'alba solo, quando l'Acherontia</l>
     <l n="51">intorpidita e sazia tace e dorme,</l>
     <l n="52">l'operaie decretano la morte.</l>
     <l n="53">Depone ognuna sopra l'assopita</l>
     <l n="54">un granello di propoli, il cemento</l>
     <l n="55">resinoso che tolgono alle gemme.</l>
     <l n="56">E la nemica è rivestita in breve</l>
     <l n="57">d'una guaina e non ha più risveglio.</l>
     <l n="58">L'apicultore trova ad ogni autunno,</l>
     <l n="59">tra i favi, questi grandi mausolei.</l>
    </lg>
    <lg n="6">
     <l n="60">Farfalla strana, figlia della Notte,</l>
     <l n="61">sorella della nottola e del gufo,</l>
     <l n="62">opra non di Natura, ma di demoni,</l>
     <l n="63">evocata con filtri e segni e cabale</l>
     <l n="64">dalle profondità d'una caverna!</l>
    </lg>
    <lg n="7">
     <l n="65">Bimbo, ricordo, per le mie raccolte</l>
     <l n="66">sempre immolai con trepidanza questa</l>
     <l n="67">cupa farfalla, quasi nel terrore</l>
     <l n="68">di suscitare con la fosca vittima</l>
     <l n="69">l'ira d'una potenza tenebrosa.</l>
     <l n="70">E anche perchè l'Atropo mi parla</l>
     <l n="71">di cose care, dell'antiche ville.</l>
     <l n="72">Sul canterano dell'Impero, sotto</l>
     <l n="73">la campana di vetro che racchiude</l>
     <l n="74">le madrepore rare e le conchiglie</l>
     <l n="75">sta quasi sempre l'Acherontia Atropos</l>
     <l n="76">depostavi da un nonno giovinetto.</l>
    </lg>
    <lg n="8">
     <l n="77">L'Acherontia frequenta le campagne,</l>
     <l n="78">i giardini degli uomini, le ville;</l>
     <l n="79">di giorno giace contro i muri e i tronchi,</l>
     <l n="80">nei corridoi più cupi, nei solai</l>
     <l n="81">più desolati, sotto le grondaie,</l>
     <l n="82">dorme con l'ali ripiegate a tetto.</l>
     <l n="83">E n'esce a sera. Nelle sere illuni</l>
     <l n="84">fredde stellate di settembre, quando</l>
     <l n="85">il crepuscolo già cede alla notte,</l>
     <l n="86">e le farfalle della luce sono</l>
     <l n="87">scomparse, l'Acherontia lamentosa</l>
     <l n="88">si libra solitaria nelle tenebre</l>
     <l n="89">tra i camerops, le tuje, sulle ajole</l>
     <l n="90">dove dianzi scherzavano i fanciulli</l>
     <l n="91">le Vanesse le Arginnidi i Papilicirc(î).</l>
     <l n="92">L'Acherontia s'aggira. Il pipistrello</l>
     <l n="93">l'evita con un guizzo repentino.</l>
     <l n="94">L'Acherontia s'aggira. Alto è il silenzio</l>
     <l n="95">comentato, non rotto dalle strigi,</l>
     <l n="96">dallo stridio monotono dei grilli.</l>
     <l n="97">La Villa è immersa nella notte. Solo</l>
     <l n="98">spiccano le finestre della sala</l>
     <l n="99">da pranzo dove la Famiglia cena.</l>
     <l n="100">L'Acherontia s'appressa esita spia</l>
     <l n="101">numera i commensali ad uno ad uno,</l>
     <l n="102">sibila un nome, cozza contro i vetri</l>
     <l n="103">tre quattro volte come nocca ossuta.</l>
     <l n="104">La giovinetta più pallida s'alza</l>
     <l n="105">con un sussulto, come ad un richiamo.</l>
     <l n="106">“Chi c'è?” Socchiude la finestra, esplora</l>
     <l n="107">il giardino invisibile, protende</l>
     <l n="108">il capo d'oro nella notte illune...</l>
     <l n="109">— Chi c'è? Chi c'è? Non c'è nessuno, Mamma! — </l>
     <l n="110">Richiude i vetri, con un primo brivido,</l>
     <l n="111">risiede a mensa, tra le sue sorelle.</l>
     <l n="112">Ma già s'ode il garrito dei fanciulli</l>
     <l n="113">giubilanti per l'ospite improvvisa,</l>
     <l n="114">per l'ospite guizzata non veduta.</l>
     <l n="115">Intorno al lume turbina ronzando</l>
     <l n="116">la cupa messaggiera funeraria.</l>
    </lg>
   </lg>
  </body>
 </text>
</TEI>