<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie sparse - 21</title>
    <author>Guido Gozzano</author>
   </titleStmt>
   <extent>
    <measure unit="stanza">13</measure>
    <measure unit="line">37</measure>
   </extent>
   <publicationStmt>
    <publisher>UNED University</publisher>
    <idno>Guido Gozzano_poesie-sparse-21</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie sparse - 21</title>
     <author>Guido Gozzano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie sparse - 21</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un giorno, al chiuso, il pedagogo fiacco</l>
     <l n="2">m'impose la sciattezza d'un commento</l>
     <l n="3">alternato alla presa di tabacco.</l>
    </lg>
    <lg n="2">
     <l n="4">Mi rammento la classe, mi rammento</l>
     <l n="5">la scolaresca muta che si tedia</l>
     <l n="6">al postillare lento, sonnolento...</l>
    </lg>
    <lg n="3">
     <l n="7">Rivedo sobbalzare sulla sedia</l>
     <l n="8">il buon maestro per uno scolare</l>
     <l n="9">che s'addormiva su di te, commedia!</l>
    </lg>
    <lg n="4">
     <l n="10">Attenti! Attenti! — Ah! più dolce sognare</l>
     <l n="11">con la gota premuta al frontespizio,</l>
     <l n="12">l'occhio rivolto alle finestre chiare!</l>
    </lg>
    <lg n="5">
     <l n="13">Ad ora ad ora un alito propizio</l>
     <l n="14">ci portava un profumo di ginestre</l>
     <l n="15">sul commento retorico, fittizio.</l>
    </lg>
    <lg n="6">
     <l n="16">La Primavera, l'esule campestre</l>
     <l n="17">sorrideva alla gran pace scolastica</l>
     <l n="18">pel vano azzurro delle due finestre.</l>
    </lg>
    <lg n="7">
     <l n="19">Io fissavo gli attrezzi di ginnastica,</l>
     <l n="20">gli olmi gemmati, l'infinito azzurro</l>
     <l n="21">in non so che perplessità fantastica.</l>
    </lg>
    <lg n="8">
     <l n="22">E tendevo l'orecchio ad un sussurro,</l>
     <l n="23">ad un garrito di sperdute gaie,</l>
     <l n="24">in alto roteanti, nell'azzurro;</l>
    </lg>
    <lg n="9">
     <l n="25">guizzavano da presso l'operaie</l>
     <l n="26">affaccendate in paglie, in creta, in piume,</l>
     <l n="27">riattando le case alle grondaie.</l>
    </lg>
    <lg n="10">
     <l n="28">Lo sguardo abbarbagliato da quel lume,</l>
     <l n="29">chiudevo gli occhi, mi piegavo stracco,</l>
     <l n="30">ripremevo la gota sul volume.</l>
    </lg>
    <lg n="11">
     <l n="31">E riudivo il pedagogo fiacco</l>
     <l n="32">alternare al commento d'ogni verso</l>
     <l n="33">la consueta presa di tabacco...</l>
    </lg>
    <lg n="12">
     <l n="34">Ah! Non al chiuso, ma nel cielo terso,</l>
     <l n="35">nel fiato nuovo dell'antica madre,</l>
     <l n="36">nella serenità dell'Universo,</l>
    </lg>
    <lg n="13">
     <l n="37">nell'Infinito mi parlavi, o Padre!</l>
    </lg>
   </lg>
  </body>
 </text>
</TEI>