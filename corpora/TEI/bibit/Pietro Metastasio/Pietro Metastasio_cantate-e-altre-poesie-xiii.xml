<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XIII</title>
    <author>Pietro Metastasio</author>
   </titleStmt>
   <extent>
    <measure unit="stanza">5</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XIII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Scrivo in te l'amato nome</l>
     <l n="2">Di colei per cui mi moro</l>
     <l n="3">Caro al sol, felice alloro,</l>
     <l n="4">Come Amor l'impresse in me.</l>
    </lg>
    <lg n="2">
     <l n="5">Qual tu serbi ogni tua fronda,</l>
     <l n="6">Serbi Clori a me costanza:</l>
     <l n="7">Ma non sia la mia speranza</l>
     <l n="8">Infeconda al par di te.</l>
    </lg>
    <lg n="3">
     <l n="9">Or, pianta avventurosa,</l>
     <l n="10">Or sì potrai fastosa</l>
     <l n="11">L'aria ingombrar con le novelle chiome;</l>
     <l n="12">Or crescerà col tronco il dolce nome.</l>
     <l n="13">Te delle chiare linfe</l>
     <l n="14">Le abitatrici ninfe;</l>
     <l n="15">Te dell'erte pendici</l>
     <l n="16">Le ninfe abitatrici e gli altri tutti</l>
     <l n="17">Agresti numi al rinnovar dell'anno</l>
     <l n="18">Con lieta danza ad onorar verranno.</l>
     <l n="19">Del popolo frondoso</l>
     <l n="20">A te sommessi or cederan l'impero</l>
     <l n="21">Non sol gli elci, gli abeti,</l>
     <l n="22">Le roveri nodose, i pini audaci,</l>
     <l n="23">Ma le palme idumee, le querce alpine.</l>
     <l n="24">Io d'altra fronda il crine</l>
     <l n="25">Non cingerò; non canterò che assiso</l>
     <l n="26">All'ombra tua; dell'amor mio gli arcani</l>
     <l n="27">Solo a te fiderò; tu sola i doni,</l>
     <l n="28">Tu l'ire del mio bene,</l>
     <l n="29">Tu saprai le mie gioie e le mie pene.</l>
    </lg>
    <lg n="4">
     <l n="30">Per te d'amico aprile</l>
     <l n="31">Sempre s'adorni il ciel;</l>
     <l n="32">Né all'ombra tua gentile</l>
     <l n="33">Posi ninfa crudel,</l>
     <l n="34">Pastore infido.</l>
    </lg>
    <lg n="5">
     <l n="35">Fra le tue verdi foglie</l>
     <l n="36">Augel di nere spoglie</l>
     <l n="37">Mai non raccolga il vol;</l>
     <l n="38">E Filomena sol</l>
     <l n="39">Vi faccia il nido.</l>
    </lg>
   </lg>
  </body>
 </text>
</TEI>