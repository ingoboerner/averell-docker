<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XVIII</title>
    <author>Pietro Metastasio</author>
   </titleStmt>
   <extent>
    <measure unit="stanza">5</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XVIII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se ti basta ch'io t'ammiri,</l>
     <l n="2">L'ottenesti, amica Irene:</l>
     <l n="3">Se d'amor vuoi ch'io sospiri,</l>
     <l n="4">Non tentarlo, è vanità.</l>
    </lg>
    <lg n="2">
     <l n="5">Sei vezzosa, amabil sei,</l>
     <l n="6">Sembri bella agli occhi miei;</l>
     <l n="7">Ma per me non son catene</l>
     <l n="8">Solo i vezzi e la beltà.</l>
    </lg>
    <lg n="3">
     <l n="9">S'io non accetto il loco</l>
     <l n="10">Che m'offri nel tuo cor, ninfa cortese,</l>
     <l n="11">Condannar non mi déi. D'Amori un nido</l>
     <l n="12">Stranamente fecondo</l>
     <l n="13">D'Irene è il core. Un s'incomincia appena</l>
     <l n="14">Su l'ali a sostener; l'altro s'affretta</l>
     <l n="15">Già dal guscio a spuntar. Porgon gli adulti</l>
     <l n="16">Esca ai nascenti; ed han pur questi in breve</l>
     <l n="17">Gli alunni lor. Cresce la turba a segno</l>
     <l n="18">Che già quasi è finita,</l>
     <l n="19">Che a numerarla impazzerebbe Archita.</l>
     <l n="20">Ve n'ha d'ogni colore. Un le viole</l>
     <l n="21">Par che spieghi ne' vanni, un altro i gigli:</l>
     <l n="22">Ve n'ha bruni e vermigli;</l>
     <l n="23">Fin de' bigi ve n'ha. Sempre i più belli</l>
     <l n="24">Gli aurei non son, ma cede ogni altro a quelli.</l>
     <l n="25">Son poi d'umor costoro</l>
     <l n="26">Tutti opposti fra loro. Un pensa e tace;</l>
     <l n="27">L'altro è franco e loquace. I suoi sospetti</l>
     <l n="28">Uno ha dipinti, un le sue gioie in faccia.</l>
     <l n="29">Chi prega, chi minaccia,</l>
     <l n="30">Chi chiede, chi rapisce,</l>
     <l n="31">Chi brama e non ardisce; un l'arco invola,</l>
     <l n="32">Un la face al rival, l'altro la benda.</l>
     <l n="33">S'insidiano a vicenda,</l>
     <l n="34">E s'abbracciano ognor. L'un l'altro teme;</l>
     <l n="35">S'aborriscono a morte, e stanno insieme.</l>
     <l n="36">E fra tanto tumulto</l>
     <l n="37">Me sperasti albergar? Sperasti in vano:</l>
     <l n="38">Io non amo sì poco il mio riposo.</l>
     <l n="39">Quel pigolar noioso,</l>
     <l n="40">Quell'eterno garrir, quell'importuno</l>
     <l n="41">Svolazzarmi su gli occhi, un sol istante</l>
     <l n="42">Tollerar non saprei. Credimi; entrambi</l>
     <l n="43">Meglio sceglier dobbiam. Di me tu cerca</l>
     <l n="44">Ospiti men ritrosi; un più tranquillo</l>
     <l n="45">Albergo io cercherò. Ciascuno attenda</l>
     <l n="46">Quello stile a seguir che più gli piace;</l>
     <l n="47">Tu conserva il tuo nido, io la mia pace</l>
    </lg>
    <lg n="4">
     <l n="48">Sarà più dolce assai</l>
     <l n="49">Il tuo destin del mio:</l>
     <l n="50">Tu il genio tuo potrai</l>
     <l n="51">Meglio appagar di me.</l>
    </lg>
    <lg n="5">
     <l n="52">Semplici tu gli amanti,</l>
     <l n="53">Fido il mio ben vogl'io;</l>
     <l n="54">E i semplici son tanti;</l>
     <l n="55">Ma la fedel dov'è?</l>
    </lg>
   </lg>
  </body>
 </text>
</TEI>