<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XX</title>
    <author>Pietro Metastasio</author>
   </titleStmt>
   <extent>
    <measure unit="stanza">8</measure>
    <measure unit="line">122</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XX</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah quanto, o Clori, alletta</l>
     <l n="2">Anche un folle costume! A poco a poco</l>
     <l n="3">Cresce, adorna l'inganno,</l>
     <l n="4">Si fa natura, ogni riguardo oblia:</l>
     <l n="5">Al fin diviene universal follia.</l>
     <l n="6">Diè fin dal dì primiero</l>
     <l n="7">Giove i sensi a' mortali, e il lor diletto</l>
     <l n="8">A' sensi destinò: ma de' suoi doni</l>
     <l n="9">Abusaron rubelli; un bel sembiante</l>
     <l n="10">Quindi troppo colora</l>
     <l n="11">Nelle nostre pupille i vaghi rai,</l>
     <l n="12">Ed io lo so per prova, e tu lo sai.</l>
     <l n="13">Lieti udiam le Sirene,</l>
     <l n="14">E ne addormenta il canto, e pochi Ulissi</l>
     <l n="15">Vantan le nostre etadi. Ebbrio vorace</l>
     <l n="16">Su le prodighe mense</l>
     <l n="17">Si scorda altri di sé. Con man furtiva</l>
     <l n="18">Di arguta penna in vece, o pur dell'asta,</l>
     <l n="19">Altro talor si tratta: e pur non basta.</l>
    </lg>
    <lg n="2">
     <l n="20">Fan rossor queste agnellette</l>
     <l n="21">Più di noi sagge, innocenti,</l>
     <l n="22">Che contente dell'erbette</l>
     <l n="23">Non ricercano di più.</l>
     <l n="24">Credi pur, le belve ancora</l>
     <l n="25">(Convien dirlo, o Clori, al fine)</l>
     <l n="26">Ammaestrano talora,</l>
     <l n="27">Ci dan norma di virtù.</l>
    </lg>
    <lg n="3">
     <l n="28">Solo fra i sensi contumaci ancora</l>
     <l n="29">Quello per cui si odora</l>
     <l n="30">Si serbava innocente; un ramo, un fiore,</l>
     <l n="31">Un grato arabo fumo</l>
     <l n="32">Nudriva i suoi desir. Quando improvviso</l>
     <l n="33">Violento deliro</l>
     <l n="34">Lo tradì, lo sedusse. Ingordo, insano</l>
     <l n="35">Altro volle che odor. Dall'Indo ignoto</l>
     <l n="36">Le sue delizie ricercò. Per lui</l>
     <l n="37">Cento solcano onuste</l>
     <l n="38">Di peregrine fronde</l>
     <l n="39">Audaci antenne il vasto sen dell'onde.</l>
     <l n="40">Da queste foglie appunto,</l>
     <l n="41">All'ombra inaridite</l>
     <l n="42">E in lievissima polve indi converse,</l>
     <l n="43">Il suo miglior si tragge</l>
     <l n="44">Prezioso alimento. A noi l'Ibero</l>
     <l n="45">Lo reca, e la cortese</l>
     <l n="46">Ispali gli dà nome. Assai diverso,</l>
     <l n="47">Benché sembri simìle,</l>
     <l n="48">È quel che a prezzo vile (ond'è comune)</l>
     <l n="49">Dal Batavo si merca. Altro ne manda</l>
     <l n="50">Ancor la Senna di color più fosco,</l>
     <l n="51">Quasi in tronchi diviso, e assai conviene</l>
     <l n="52">Sovra inciso, qual cribro, aspro metallo</l>
     <l n="53">Sudar limando: e come tu sovente</l>
     <l n="54">Del già trito frumento</l>
     <l n="55">Ne cogli il più bel fior, così di quello</l>
     <l n="56">Separarne è costume</l>
     <l n="57">Con rado velo il più sottile, e poi</l>
     <l n="58">Aspergerlo d'umor. Di questa ognuno</l>
     <l n="59">Esca varia gradita,</l>
     <l n="60">Pasce l'avida brama: ad ogni istante</l>
     <l n="61">Le immonde dita appressa</l>
     <l n="62">Alle nari suggendo, e ognor frattanto,</l>
     <l n="63">Di lordezze frequenti intriso e incolto,</l>
     <l n="64">Ne sazia fin le vesti, e tinge il volto.</l>
     <l n="65">Con mano ingiuriosa</l>
     <l n="66">Pari oltraggio al sembiante</l>
     <l n="67">Fan seguaci le Ninfe</l>
     <l n="68">Né san forse perché. Non ti seduca,</l>
     <l n="69">Clori, l'esempio. Alla tua man perdona,</l>
     <l n="70">Perdona al tuo bel volto: ah! se cominci,</l>
     <l n="71">Non ti saprai frenar. Del reo costume</l>
     <l n="72">Così trionfa il lusinghiero incanto,</l>
     <l n="73">Che a voi fu pria delitto e adesso è vanto.</l>
    </lg>
    <lg n="4">
     <l n="74">Vuoi mirar quanto l'eccesso</l>
     <l n="75">Va superbo e quanto inganna?</l>
     <l n="76">Fa scordar fin dal tuo sesso</l>
     <l n="77">La tiranna vanità.</l>
    </lg>
    <lg n="5">
     <l n="78">Chi non cede al suo potere,</l>
     <l n="79">Se voi pur vinte cedete,</l>
     <l n="80">Che altra cura non avete</l>
     <l n="81">Che far pompa di beltà?</l>
    </lg>
    <lg n="6">
     <l n="82">Né tutto io dissi. In brevi vasi aurati,</l>
     <l n="83">Talor di gemme intesti, il raro è chiuso</l>
     <l n="84">Eletto nutrimento. In mille guise</l>
     <l n="85">Varian quelli sembianza,</l>
     <l n="86">E sostanza e colore,</l>
     <l n="87">Dell'uso al variar. Di terso limo</l>
     <l n="88">Altri l'Albi ne appresta</l>
     <l n="89">Candido ad arte e pinto, e seco all'opra</l>
     <l n="90">Or gareggia il Sebeto, e al par dell'oro</l>
     <l n="91">Val l'industre, ma fragile lavoro.</l>
     <l n="92">Udisti, o Clori? E pure a tanti insieme</l>
     <l n="93">Affollati trasporti</l>
     <l n="94">Non mancano difese. Oh quanto udrai</l>
     <l n="95">Di questa polve necessaria amica</l>
     <l n="96">Le lodi celebrar! Dal capo oppresso,</l>
     <l n="97">Vantano che sprigiona</l>
     <l n="98">Irritando e discioglie</l>
     <l n="99">Il pigro umor: che del respiro alterno</l>
     <l n="100">Alle stupide nari</l>
     <l n="101">Rende l'offesa libertà: che giova</l>
     <l n="102">Alle gravi pupille:</l>
     <l n="103">Che conforta a vegliar: che dolce inganna</l>
     <l n="104">Il lungo studio ed il sudor: che è seme</l>
     <l n="105">Di novelle amistà. Di questi effetti</l>
     <l n="106">Che dir poss'io? So ben che per felice</l>
     <l n="107">Lunghissima stagion pria visse il mondo,</l>
     <l n="108">Senza questo piacer, salvo e giocondo.</l>
     <l n="109">Or se tanto procace,</l>
     <l n="110">Clori, è quel senso e altero</l>
     <l n="111">Che fu pria sì tranquillo,</l>
     <l n="112">Ah quanto andran più gli altri sensi erranti,</l>
     <l n="113">Che furon sempre in male oprar costanti!</l>
    </lg>
    <lg n="7">
     <l n="114">Al gel se il rivo inonda,</l>
     <l n="115">Lento agli estivi ardori,</l>
     <l n="116">Deh fuggi al verno il fiume</l>
     <l n="117">Che abbonda ognor d'umori</l>
     <l n="118">Col gregge per pietà.</l>
    </lg>
    <lg n="8">
     <l n="119">Prende del cor l'impero</l>
     <l n="120">Ogni leggier desio,</l>
     <l n="121">È prima un picciol rio,</l>
     <l n="122">Torrente poi si fa.</l>
    </lg>
   </lg>
  </body>
 </text>
</TEI>