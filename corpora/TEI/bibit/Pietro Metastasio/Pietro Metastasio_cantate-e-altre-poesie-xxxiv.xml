<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XXXIV </title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XXXIV </title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XXXIV </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perché, compagne amate,</l>
     <l n="2">Perché tanto stupor? Che avvenne al fine?</l>
     <l n="3">Il verno ritornò! Grande, inudito</l>
     <l n="4">Veramente è il disastro: e non potea</l>
     <l n="5">Prevedersi da noi. Deh un tal portento</l>
     <l n="6">D'esagerar cessate. Al guardo mio</l>
     <l n="7">Forse esposto non è? Nol veggo anch'io?</l>
    </lg>
    <lg n="2">
     <l n="8">So che il bosco, il monte, il prato</l>
     <l n="9">Non han più che un solo aspetto:</l>
     <l n="10">Che gelato il ruscelletto</l>
     <l n="11">Fra le sponde è prigionier.</l>
    </lg>
    <lg n="3">
     <l n="12">Dal rigor del freddo polo</l>
     <l n="13">Sento anch'io qual aura spiri:</l>
     <l n="14">So che agghiacciano i respiri</l>
     <l n="15">Su le labbra al passaggier.</l>
    </lg>
    <lg n="4">
     <l n="16">Ma che perciò? Ne' miei tiepidi alberghi,</l>
     <l n="17">A dispetto del verno, aure temprate</l>
     <l n="18">Forse non respirate? Ad onta forse</l>
     <l n="19">Dell'avaro terreno, i fiori, i frutti</l>
     <l n="20">Delle stagion più liete</l>
     <l n="21">Qui abbondar non vedete? E se tremate</l>
     <l n="22">Nelle vostre capanne, e se di tutto</l>
     <l n="23">Là soffrite difetto,</l>
     <l n="24">Ne ha colpa il verno? Alle stagioni amiche</l>
     <l n="25">Perché non imitarmi? Allor che intesa</l>
     <l n="26">Er'io d'aridi rami a far tesoro,</l>
     <l n="27">Sul faggio e su l'alloro</l>
     <l n="28">Ad incider perché di Tirsi il nome</l>
     <l n="29">Perdeva i dì la spensierata Irene?</l>
     <l n="30">Dalle campagne amene al mio soggiorno</l>
     <l n="31">Quand'io facea ritorno</l>
     <l n="32">Di grappoli e di pomi onusta il seno,</l>
     <l n="33">Perché del suo Fileno</l>
     <l n="34">Nice di selva in selva</l>
     <l n="35">Correa gelosa ad esplorare i passi?</l>
     <l n="36">Quando provvida io trassi</l>
     <l n="37">A' miei tetti le spiche in fasci unite,</l>
     <l n="38">Su le sponde fiorite</l>
     <l n="39">D'ombroso stagno a che d'Elpino al fianco</l>
     <l n="40">I pesci Egle insidiar ne' lor ricetti?</l>
     <l n="41">Di cure sì diverse ecco gli effetti.</l>
     <l n="42">Non v'insulto, o compagne: anzi alla vostra</l>
     <l n="43">Negligenza degg'io tutto il più caro</l>
     <l n="44">Frutto de' miei sudori,</l>
     <l n="45">Ch'è il piacer di giovarvi. Oh me felice!</l>
     <l n="46">Se l'istesso amor mio, che or vi difende,</l>
     <l n="47">Pròvvide ancora in avvenir vi rende.</l>
    </lg>
    <lg n="5">
     <l n="48">Chi vuol goder l'aprile</l>
     <l n="49">Nella stagion severa,</l>
     <l n="50">Rammenti in primavera</l>
     <l n="51">Che il verno tornerà.</l>
    </lg>
    <lg n="6">
     <l n="52">Per chi fedel seconda</l>
     <l n="53">Così prudente stile,</l>
     <l n="54">Ogni stagione abbonda</l>
     <l n="55">De' doni che non ha.</l>
    </lg>
   </lg>
  </body>
 </text>
</TEI>