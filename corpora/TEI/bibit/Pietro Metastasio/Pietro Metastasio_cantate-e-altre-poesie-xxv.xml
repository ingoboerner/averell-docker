<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XXV</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">27</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XXV</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Veggo la selva e il monte</l>
     <l n="2">Ove sola d'amor spesso favella</l>
     <l n="3">Col ruscello e col fonte</l>
     <l n="4">Irene pastorella;</l>
     <l n="5">E dico: ‘Oh potess'io</l>
     <l n="6">Cangiarmi in fonte e trasformarmi in rio</l>
     <l n="7">Per scoprir le mie pene</l>
     <l n="8">Nello specchio dell'onde a' rai d'Irene!</l>
    </lg>
    <lg n="2">
     <l n="9">Le direi, mormorando fra' sassi:</l>
     <l n="10">«Bella Irene, il ruscello che passi</l>
     <l n="11">Senza amarti al suo fiume non va.»</l>
    </lg>
    <lg n="3">
     <l n="12">Le direi: «Il bel fondo che splende,</l>
     <l n="13">Pastorella, al tuo volto s'accende,</l>
     <l n="14">Ed amante d'Irene si fa.»</l>
    </lg>
    <lg n="4">
     <l n="15">Poscia quando il pastor guida la greggia</l>
     <l n="16">A dissetarsi al fonte o al rio fugace:</l>
     <l n="17">«Guarda», direi, «di non turbar quest'onde</l>
     <l n="18">O del fonte che tace</l>
     <l n="19">O del ruscel che freme entro le sponde;</l>
     <l n="20">Ché l'uno e l'altro del gentil sembiante</l>
     <l n="21">D'Irene pastorella è fatto amante.»’</l>
    </lg>
    <lg n="5">
     <l n="22">Ma la selva, il monte intanto</l>
     <l n="23">Van col bel dell'idol mio</l>
     <l n="24">Lusingando le mie pene.</l>
    </lg>
    <lg n="6">
     <l n="25">Io fo crescer col mio pianto</l>
     <l n="26">L'acqua al fonte, l'onde al rio,</l>
     <l n="27">Sospirando per Irene.</l>
    </lg>
   </lg>
  </body>
 </text>
</TEI>