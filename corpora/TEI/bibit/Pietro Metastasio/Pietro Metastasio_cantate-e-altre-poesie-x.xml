<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - X</title>
    <author>Pietro Metastasio</author>
   </titleStmt>
   <extent>
    <measure unit="stanza">5</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - X</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già la notte s'avvicina:</l>
     <l n="2">Vieni, o Nice, amato bene,</l>
     <l n="3">Della placida marina</l>
     <l n="4">Le fresch'aure a respirar.</l>
    </lg>
    <lg n="2">
     <l n="5">Non sa dir che sia diletto</l>
     <l n="6">Chi non posa in queste arene,</l>
     <l n="7">Or che un lento zefiretto</l>
     <l n="8">Dolcemente increspa il mar.</l>
    </lg>
    <lg n="3">
     <l n="9">Lascia una volta, o Nice,</l>
     <l n="10">Lascia le tue capanne. Unico albergo</l>
     <l n="11">Non è già del piacere</l>
     <l n="12">La selvaggia dimora;</l>
     <l n="13">Hanno quest'onde i lor diletti ancora.</l>
     <l n="14">Qui, se spiega la notte il fosco velo,</l>
     <l n="15">Nel mare emulo al cielo</l>
     <l n="16">Più lucide, più belle</l>
     <l n="17">Moltiplicar le stelle,</l>
     <l n="18">E per l'onda vedrai gelida e bruna</l>
     <l n="19">Rompere i raggi e scintillar la luna.</l>
     <l n="20">Il giorno al suon d'una ritorta conca,</l>
     <l n="21">Che nulla cede alle incerate avene,</l>
     <l n="22">Se non vuoi le mie pene,</l>
     <l n="23">Di Teti e Galatea, di Glauce e Dori</l>
     <l n="24">Ti canterò gli amori.</l>
     <l n="25">Tu dal mar scorgerai sul vicin prato</l>
     <l n="26">Pascer le molli erbette</l>
     <l n="27">Le tue care agnellette,</l>
     <l n="28">Non offese dal sol fra ramo e ramo:</l>
     <l n="29">E con la canna e l'amo</l>
     <l n="30">I pesci intanto insidiar potrai;</l>
     <l n="31">E sarà la mia Nice</l>
     <l n="32">Pastorella in un punto e pescatrice.</l>
    </lg>
    <lg n="4">
     <l n="33">Non più fra' sassi algosi</l>
     <l n="34">Staranno i pesci ascosi;</l>
     <l n="35">Tutti per l'onda amara,</l>
     <l n="36">Tutti verranno a gara</l>
     <l n="37">Fra' lacci del mio ben.</l>
    </lg>
    <lg n="5">
     <l n="38">E le umidette figlie</l>
     <l n="39">De' tremoli cristalli</l>
     <l n="40">Di pallide conchiglie,</l>
     <l n="41">Di lucidi coralli</l>
     <l n="42">Le colmeranno il sen.</l>
    </lg>
   </lg>
  </body>
 </text>
</TEI>