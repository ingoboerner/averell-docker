<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XXX</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XXX</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dal povero mio cor,</l>
     <l n="2">Tu di cortese padre iniqua figlia,</l>
     <l n="3">Speme nata d'Amore,</l>
     <l n="4">Mostri nell'altrui ciglia</l>
     <l n="5">Di lusinga vestito ancor l'inganno;</l>
     <l n="6">Tu, che sol per mio danno</l>
     <l n="7">Strane idee e diverse al pensier porti,</l>
     <l n="8">E insiem confondi e mesci,</l>
     <l n="9">In cor che sia fedel, doglie e conforti;</l>
     <l n="10">Tu che m'affanni e incresci,</l>
     <l n="11">E dopo lunga pena</l>
     <l n="12">Vuoi che spanda il desio sue nuove piume,</l>
     <l n="13">E che torni al suo nume;</l>
     <l n="14">Tu che amica e serena,</l>
     <l n="15">Grazie spirando e ardore,</l>
     <l n="16">Fingi amorosa a me l'altrui sembianza;</l>
     <l n="17">Dal povero mio cor, che vuoi, Speranza?</l>
    </lg>
    <lg n="2">
     <l n="18">Menzognera dici: ‘Spera’,</l>
     <l n="19">Ma il mio cor più non ti crede,</l>
     <l n="20">Perché fede non trovò.</l>
    </lg>
    <lg n="3">
     <l n="21">Già ti sgrida ingrata, infida,</l>
     <l n="22">Già ti chiama il cor ferito,</l>
     <l n="23">Ché tradito il cor restò.</l>
    </lg>
    <lg n="4">
     <l n="24">Pallido ancor, tremante</l>
     <l n="25">Per la sofferta già fiera tempesta,</l>
     <l n="26">Fuor dell'onda incostante</l>
     <l n="27">Su l'arena il nocchiero il piede arresta:</l>
     <l n="28">Guata spumar crucciosi</l>
     <l n="29">I marini cavalli, e in tanto sparte</l>
     <l n="30">E vele e remi e sarte</l>
     <l n="31">Vede nuotar con tema e con spavento,</l>
     <l n="32">E il turbine rotare, e il nembo e il vento;</l>
     <l n="33">Sin dal profondo seno</l>
     <l n="34">Ode mugghiare il mar; né più si affida</l>
     <l n="35">All'acque e all'aria infida,</l>
     <l n="36">Benché si mostri a lui chiara e serena;</l>
     <l n="37">Né, per calma che inviti,</l>
     <l n="38">Torna le vele a sciorre; e tu che sai</l>
     <l n="39">Qual procella provai,</l>
     <l n="40">Tornando a lusingar la mia costanza,</l>
     <l n="41">Dal povero mio cor, che vuoi, Speranza?</l>
    </lg>
    <lg n="5">
     <l n="42">Ha scogli e rie procelle</l>
     <l n="43">L'infido mar d'Amor:</l>
     <l n="44">Fermati in porto, o cor,</l>
     <l n="45">Non scior le vele.</l>
    </lg>
    <lg n="6">
     <l n="46">Sogliono pur due stelle</l>
     <l n="47">Spingere a naufragar:</l>
     <l n="48">No, non ti lusingar,</l>
     <l n="49">L'onda è infedele.</l>
    </lg>
   </lg>
  </body>
 </text>
</TEI>