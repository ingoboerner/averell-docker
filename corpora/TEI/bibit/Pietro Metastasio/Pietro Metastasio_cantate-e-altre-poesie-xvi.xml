<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XVI</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XVI</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah troppo è ver! Quell'amoroso ardore,</l>
     <l n="2">Che altrui scaldò la prima volta il seno,</l>
     <l n="3">Mai per età, mai non s'estingue appieno.</l>
     <l n="4">È un fuoco insidioso</l>
     <l n="5">Sotto il cenere ascoso. A suo talento</l>
     <l n="6">Sembra talor che possa</l>
     <l n="7">Trattarlo ognun senza restarne offeso;</l>
     <l n="8">Ma, se un'aura lo scuote, eccolo acceso.</l>
    </lg>
    <lg n="2">
     <l n="9">Sol che un istante io miri</l>
     <l n="10">La bella mia nemica,</l>
     <l n="11">La dolce fiamma antica</l>
     <l n="12">Sento svegliarmi in sen.</l>
    </lg>
    <lg n="3">
     <l n="13">Ritorno a' miei sospiri,</l>
     <l n="14">D'amor per lei mi moro,</l>
     <l n="15">Il mio destino adoro</l>
     <l n="16">Negli occhi del mio ben.</l>
    </lg>
    <lg n="4">
     <l n="17">Né sol quando la miro,</l>
     <l n="18">Ardo per Nice: ove mi volga, io trovo</l>
     <l n="19">Esca all'incendio mio. Là mi ricordo</l>
     <l n="20">Quando m'innamorò; qui mi sovviene</l>
     <l n="21">Come giurommi fede. Un luogo, oh Dio,</l>
     <l n="22">I suoi rigori, un mi riduce in mente</l>
     <l n="23">Le tenerezze sue: questo al pensiero</l>
     <l n="24">Tornar l'idea vivace</l>
     <l n="25">D'una guerra mi fa, quel d'una pace.</l>
     <l n="26">Che più? Le ninfe istesse,</l>
     <l n="27">Che a vagheggiar per ingannarmi io torno,</l>
     <l n="28">Fan ch'io pensi al mio ben. Di Silvia o Clori</l>
     <l n="29">Talor le grazie ammiro; il crin, la fronte</l>
     <l n="30">Lodo talor: ma quante volte il labbro</l>
     <l n="31">Dice: ‘Questa è gentil, vezzosa è quella’,</l>
     <l n="32">‘Nice’, risponde il cor, ‘Nice è più bella.’</l>
    </lg>
    <lg n="5">
     <l n="33">Bella fiamma del mio core,</l>
     <l n="34">Sol per te conobbi amore,</l>
     <l n="35">E te sola io voglio amar.</l>
    </lg>
    <lg n="6">
     <l n="36">Non mi lagno del mio fato:</l>
     <l n="37">Dolce sorte è l'esser nato</l>
     <l n="38">Sol per Nice a sospirar.</l>
    </lg>
   </lg>
  </body>
 </text>
</TEI>