<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XXII</title>
    <author>Pietro Metastasio</author>
   </titleStmt>
   <extent>
    <measure unit="stanza">5</measure>
    <measure unit="line">41</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XXII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel mio sonno almen talora</l>
     <l n="2">Vien colei che m'innamora</l>
     <l n="3">Le mie pene a consolar.</l>
    </lg>
    <lg n="2">
     <l n="4">Rendi, Amor, se giusto sei,</l>
     <l n="5">Più veraci i sogni miei,</l>
     <l n="6">O non farmi risvegliar.</l>
    </lg>
    <lg n="3">
     <l n="7">Pria dell'aurora, o Fille,</l>
     <l n="8">Io sognando ti vidi, e così fido</l>
     <l n="9">Ti dipinse il pensiero,</l>
     <l n="10">Che il sogno allor non invidiava il vero.</l>
     <l n="11">Solo nel rimirarti</l>
     <l n="12">Pietosa a me qual non ti vidi mai,</l>
     <l n="13">Di vaneggiar sognando io dubitai.</l>
     <l n="14">Oh che amorosi accenti,</l>
     <l n="15">Oh che teneri sguardi intesi e vidi!</l>
     <l n="16">Se tu mirar potessi</l>
     <l n="17">Quanto rende più belle</l>
     <l n="18">Un guardo di pietà le tue pupille,</l>
     <l n="19">Mai più crudel non mi saresti, o Fille.</l>
     <l n="20">Io non so dir che dissi,</l>
     <l n="21">So che sul vivo latte</l>
     <l n="22">Della tenera mano un bacio impressi;</l>
     <l n="23">Tu d'un dolce rossor tingesti il volto:</l>
     <l n="24">Quando improvviso ascolto</l>
     <l n="25">D'un cespuglio vicin scuoter le fronde:</l>
     <l n="26">Mi volgo, e mezzo ascoso</l>
     <l n="27">Veggo il rival Fileno,</l>
     <l n="28">Che d'invido veleno</l>
     <l n="29">Livido il viso i furti miei rimira;</l>
     <l n="30">Timor, vergogna ed ira</l>
     <l n="31">Mi assalir, mi destaro in un momento,</l>
     <l n="32">E fu breve anche in sogno il mio contento.</l>
    </lg>
    <lg n="4">
     <l n="33">Partì coll'ombre, è ver,</l>
     <l n="34">L'inganno ed il piacer,</l>
     <l n="35">Ma la mia fiamma, oh Dio!</l>
     <l n="36">Idolo del cor mio,</l>
     <l n="37">Con l'ombra non partì.</l>
    </lg>
    <lg n="5">
     <l n="38">Se mai per un momento</l>
     <l n="39">Sognando io son felice,</l>
     <l n="40">Poi cresce il mio tormento</l>
     <l n="41">Quando ritorna il dì.</l>
    </lg>
   </lg>
  </body>
 </text>
</TEI>