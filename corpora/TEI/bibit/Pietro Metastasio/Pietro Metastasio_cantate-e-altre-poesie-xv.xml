<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XV</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XV</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual nuova, Irene, è questa</l>
     <l n="2">Insolita freddezza? Il tuo Fileno</l>
     <l n="3">Dopo una tormentosa</l>
     <l n="4">Barbara lontananza a te ritorna,</l>
     <l n="5">E l'accogli così? L'istesso io sono,</l>
     <l n="6">Tu l'istessa non sei: Nel tuo sembiante</l>
     <l n="7">V'è un non so che di nuovo;</l>
     <l n="8">Pietosa ti lasciai, crudel ti trovo.</l>
     <l n="9">Che fu? Dubiti forse</l>
     <l n="10">Della mia fedeltà? Lingua mendace</l>
     <l n="11">Di maligno rivale</l>
     <l n="12">Forse a te m'accusò? Ma Irene ha tante</l>
     <l n="13">Prove della mia fede,</l>
     <l n="14">Irene mi conosce, e Irene il crede?</l>
     <l n="15">Ah no! Più che a' rivali,</l>
     <l n="16">Credi a' begli occhi tuoi. Son di quest'alma</l>
     <l n="17">Quegli occhi esploratori assai più fidi:</l>
     <l n="18">Fissali nel mio volto, e poi decidi.</l>
    </lg>
    <lg n="2">
     <l n="19">Chi mai di questo core</l>
     <l n="20">Saprà le vie segrete,</l>
     <l n="21">Se voi non le sapete,</l>
     <l n="22">Begli occhi del mio ben?</l>
    </lg>
    <lg n="3">
     <l n="23">Voi, che dal primo istante,</l>
     <l n="24">Quando divenni amante,</l>
     <l n="25">Il mio nascosto amore</l>
     <l n="26">Mi conosceste in sen?</l>
    </lg>
    <lg n="4">
     <l n="27">Ah semplice ch'io sono! Io la cagione</l>
     <l n="28">Vado de' mali miei</l>
     <l n="29">Cercando in altri, e l'ho presente in lei.</l>
     <l n="30">Non è geloso sdegno,</l>
     <l n="31">È fasto il suo rigore. Era men bella</l>
     <l n="32">Irene al mio partir. Pensava allora</l>
     <l n="33">A custodir le sue conquiste: e forse</l>
     <l n="34">Non l'ultima fra quelle era Fileno.</l>
     <l n="35">Ora per mia sventura</l>
     <l n="36">Crebbe tanto in beltà, che degli amanti</l>
     <l n="37">La schiera diventò quasi infinita.</l>
     <l n="38">Chi suo ben, chi sua vita,</l>
     <l n="39">Chi suo nume la chiama. Altri che pena,</l>
     <l n="40">Altri dice che muor. Lodano a gara</l>
     <l n="41">Questo i labbri vermigli,</l>
     <l n="42">Quello il candido sen. Giri uno sguardo,</l>
     <l n="43">Mille costringe a impallidir; sorrida,</l>
     <l n="44">Sforza mill'altri a sospirar. S'avvede</l>
     <l n="45">Del suo poter, se ne compiace; e mentre</l>
     <l n="46">A dilatar l'impero</l>
     <l n="47">Attende, sol del fasto suo ripiena,</l>
     <l n="48">Il povero Filen rammenta appena.</l>
    </lg>
    <lg n="5">
     <l n="49">Ah rammenta, o bella Irene,</l>
     <l n="50">Che giurasti a me costanza:</l>
     <l n="51">Ah ritorna, amato bene,</l>
     <l n="52">Ah ritorna al primo amor.</l>
    </lg>
    <lg n="6">
     <l n="53">Qual conforto, oh Dio, m'avanza!</l>
     <l n="54">Chi sarà la mia speranza?</l>
     <l n="55">Per chi viver più degg'io,</l>
     <l n="56">Se più mio non è quel cor?</l>
    </lg>
   </lg>
  </body>
 </text>
</TEI>