<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XII</title>
    <author>Pietro Metastasio</author>
   </titleStmt>
   <extent>
    <measure unit="stanza">5</measure>
    <measure unit="line">47</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pur nel sonno almen talora</l>
     <l n="2">Vien colei che m'innamora</l>
     <l n="3">Le mie pene a consolar.</l>
    </lg>
    <lg n="2">
     <l n="4">Rendi, Amor, se giusto sei,</l>
     <l n="5">Più veraci i sogni miei,</l>
     <l n="6">O non farmi risvegliar.</l>
    </lg>
    <lg n="3">
     <l n="7">Di solitaria fonte</l>
     <l n="8">Sul margo assiso al primo albore, o Fille,</l>
     <l n="9">Sognai d'esser con te. Sognai, ma in guisa</l>
     <l n="10">Che sognar non credei. Garrir gli augelli,</l>
     <l n="11">Frangersi l'acque e susurrar le foglie</l>
     <l n="12">Pareami udir. De' tuoi begli occhi al lume,</l>
     <l n="13">Come suol per costume,</l>
     <l n="14">Fra' suoi palpiti usati era il cor mio.</l>
     <l n="15">Sol nel vederti, oh Dio!</l>
     <l n="16">Pietosa a me qual non ti vidi mai,</l>
     <l n="17">Di sognar qualche volta io dubitai.</l>
     <l n="18">Quai voci udii! Che dolci nomi ottenni,</l>
     <l n="19">Cara, da' labbri tuoi! Quali in quei molli</l>
     <l n="20">Tremuli rai teneri sensi io lessi!</l>
     <l n="21">Ah se mirar potessi</l>
     <l n="22">Quanto splendan più belle</l>
     <l n="23">Fra i lampi di pietà le tue pupille,</l>
     <l n="24">Mai più crudel non mi saresti, o Fille.</l>
     <l n="25">Qual io divenni allora,</l>
     <l n="26">Quel che allora io pensai, ciò che allor dissi,</l>
     <l n="27">Ridir non so. So che sul vivo latte</l>
     <l n="28">Della tua mano io mille baci impressi;</l>
     <l n="29">Tu d'un vago rossor tingesti il volto.</l>
     <l n="30">Quando improvviso ascolto</l>
     <l n="31">D'un cespuglio vicin scuoter le fronde:</l>
     <l n="32">Mi volgo, e mezzo ascoso</l>
     <l n="33">Scopro il rival Fileno</l>
     <l n="34">Che, d'invido veleno</l>
     <l n="35">Livido in faccia, i furti miei rimira.</l>
     <l n="36">Fra la sorpresa e l'ira</l>
     <l n="37">Avvampai, mi riscossi in un momento,</l>
     <l n="38">E fu breve anche in sogno il mio contento.</l>
    </lg>
    <lg n="4">
     <l n="39">Partì con l'ombra, è ver,</l>
     <l n="40">L'inganno ed il piacer;</l>
     <l n="41">Ma la mia fiamma, oh Dio!</l>
     <l n="42">Idolo del cor mio,</l>
     <l n="43">Con l'ombra non partì.</l>
    </lg>
    <lg n="5">
     <l n="44">Se mai per un momento</l>
     <l n="45">Sognando io son felice</l>
     <l n="46">Poi cresce il mio tormento</l>
     <l n="47">Quando ritorna il dì.</l>
    </lg>
   </lg>
  </body>
 </text>
</TEI>