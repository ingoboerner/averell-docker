<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - VII</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - VII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">No, non turbarti, o Nice; io non ritorno</l>
     <l n="2">A parlarti d'amor. So che ti spiace:</l>
     <l n="3">Basta così. Vedi che il ciel minaccia</l>
     <l n="4">Improvvisa tempesta: alle capanne</l>
     <l n="5">Se vuoi ridurre il gregge, io vengo solo</l>
     <l n="6">Ad offrir l'opra mia. Che! Non paventi?</l>
     <l n="7">Osserva che a momenti</l>
     <l n="8">Tutto s'oscura il ciel, che il vento in giro</l>
     <l n="9">La polve innalza e le cadute foglie:</l>
     <l n="10">Al fremer della selva, al volo incerto</l>
     <l n="11">Degli augelli smarriti, a queste rare,</l>
     <l n="12">Che ci cadon sul volto, umide stille,</l>
     <l n="13">Nice, io preveggo... Ah non tel dissi, o Nice?</l>
     <l n="14">Ecco il lampo, ecco il tuono. Or che farai?</l>
     <l n="15">Vieni, senti: ove vai? Non è più tempo</l>
     <l n="16">Di pensare alla greggia. In questo speco</l>
     <l n="17">Riparati frattanto; io sarò teco.</l>
    </lg>
    <lg n="2">
     <l n="18">Ma tu tremi, o mio tesoro!</l>
     <l n="19">Ma tu palpiti, cor mio!</l>
     <l n="20">Non temer, con te son io,</l>
     <l n="21">Né d'amor ti parlerò.</l>
    </lg>
    <lg n="3">
     <l n="22">Mentre folgori e baleni,</l>
     <l n="23">Sarò teco, amata Nice;</l>
     <l n="24">Quando il ciel si rassereni,</l>
     <l n="25">Nice ingrata, io partirò.</l>
    </lg>
    <lg n="4">
     <l n="26">Siedi, sicura sei. Nel sen di questa</l>
     <l n="27">Concava rupe in fin ad or giammai</l>
     <l n="28">Fulmine non percosse,</l>
     <l n="29">Lampo non penetrò. L'adombra intorno</l>
     <l n="30">Folta selva d'allori</l>
     <l n="31">Che prescrive del ciel limiti all'ira.</l>
     <l n="32">Siedi, bell'idol mio, siedi e respira.</l>
     <l n="33">Ma tu pure al mio fianco</l>
     <l n="34">Timorosa ti stringi, e, com'io voglia</l>
     <l n="35">Fuggir da te, per trattenermi annodi</l>
     <l n="36">Fra le tue la mia man! Rovini il cielo,</l>
     <l n="37">Non dubitar, non partirò. Bramai</l>
     <l n="38">Sempre un sì dolce istante. Ah così fosse</l>
     <l n="39">Frutto dell'amor tuo, non del timore!</l>
     <l n="40">Ah lascia, o Nice, ah lascia</l>
     <l n="41">Lusingarmene almen! Chi sa? Mi amasti</l>
     <l n="42">Sempre forse fin or. Fu il tuo rigore</l>
     <l n="43">Modestia, e non disprezzo; e forse questo</l>
     <l n="44">Eccessivo spavento</l>
     <l n="45">È pretesto all'amor. Parla, che dici?</l>
     <l n="46">M'appongo al ver? Tu non rispondi? Abbassi</l>
     <l n="47">Vergognosa lo sguardo!</l>
     <l n="48">Arrossisci? Sorridi? Intendo, intendo.</l>
     <l n="49">Non parlar, mia speranza;</l>
     <l n="50">Quel riso, quel rossor dice abbastanza.</l>
    </lg>
    <lg n="5">
     <l n="51">E pur fra le tempeste</l>
     <l n="52">La calma ritrovai:</l>
     <l n="53">Ah non ritorni mai,</l>
     <l n="54">Mai più sereno il dì!</l>
    </lg>
    <lg n="6">
     <l n="55">Questo de' giorni miei,</l>
     <l n="56">Questo è il più chiaro giorno:</l>
     <l n="57">Viver così vorrei,</l>
     <l n="58">Vorrei morir così.</l>
    </lg>
   </lg>
  </body>
 </text>
</TEI>