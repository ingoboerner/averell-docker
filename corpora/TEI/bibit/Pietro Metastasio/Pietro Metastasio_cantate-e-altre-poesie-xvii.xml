<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XVII</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XVII</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che vuoi, mio cor? Chi desta</l>
     <l n="2">In te questi fin ora</l>
     <l n="3">Tumulti ignoti? Or ti dilati, e angusto</l>
     <l n="4">Il sen non basta a contenerti appieno;</l>
     <l n="5">Or ti restringi, e non ti trovo in seno.</l>
     <l n="6">Or geli, or ardi, or provi</l>
     <l n="7">Mirabilmente uniti</l>
     <l n="8">Delle fiamme e del gel gli effetti estremi.</l>
     <l n="9">Ma che vuoi? Peni, o godi? Ardisci, o temi?</l>
     <l n="10">Ah lo so: mi rammento</l>
     <l n="11">Quel giorno, quel momento</l>
     <l n="12">Ch'io vidi incauto in un leggiadro ciglio</l>
     <l n="13">Scintillar quella face ond'or m'accendo.</l>
     <l n="14">Ah pur troppo lo so: cor mio, t'intendo.</l>
    </lg>
    <lg n="2">
     <l n="15">T'intendo sì, mio cor;</l>
     <l n="16">Con tanto palpitar</l>
     <l n="17">So che ti vuoi lagnar</l>
     <l n="18">Che amante sei.</l>
    </lg>
    <lg n="3">
     <l n="19">Ah taci il tuo dolor;</l>
     <l n="20">Ah soffri il tuo martìr:</l>
     <l n="21">Tacilo, e non tradir</l>
     <l n="22">Gli affetti miei.</l>
    </lg>
    <lg n="4">
     <l n="23">Ma che! Languir tacendo</l>
     <l n="24">Sempre così dovrassi? Ah no; gli audaci</l>
     <l n="25">Seconda Amor. Sappia il mio ben ch'io l'amo,</l>
     <l n="26">E lo sappia da me. Dirò che rei</l>
     <l n="27">Son gli occhi suoi dell'ardir mio; che legge</l>
     <l n="28">È di natura il dimandar pietade.</l>
     <l n="29">Dirò... Ma se l'altera</l>
     <l n="30">Con me si sdegna, e se mi scaccia? Oh dèi!</l>
     <l n="31">Vorrei dirle ch'io l'amo, e non vorrei.</l>
    </lg>
    <lg n="5">
     <l n="32">Placido zefiretto,</l>
     <l n="33">Se trovi il caro oggetto,</l>
     <l n="34">Digli che sei sospiro;</l>
     <l n="35">Ma non gli dir di chi.</l>
    </lg>
    <lg n="6">
     <l n="36">Limpido ruscelletto,</l>
     <l n="37">Se mai t'incontri in lei,</l>
     <l n="38">Dille che pianto sei;</l>
     <l n="39">Ma non le dir qual ciglio</l>
     <l n="40">Crescer ti fe' così.</l>
    </lg>
   </lg>
  </body>
 </text>
</TEI>