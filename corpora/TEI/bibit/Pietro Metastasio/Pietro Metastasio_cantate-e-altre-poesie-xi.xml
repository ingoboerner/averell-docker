<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XI</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">51</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XI</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh Dio, Fileno, oh Dio! Comincia il prato</l>
     <l n="2">Di nuovo a verdeggiar: le usate spoglie</l>
     <l n="3">Riveste il bosco; e già spirar si sente</l>
     <l n="4">Nunzio di primavera</l>
     <l n="5">Un zefiro importuno. Al campo, all'armi,</l>
     <l n="6">Oh Dio, già ti richiama</l>
     <l n="7">La novella stagion! Senza il tuo bene</l>
     <l n="8">Come viver potrai, povera Irene!</l>
    </lg>
    <lg n="2">
     <l n="9">Aure amiche, ah non spirate</l>
     <l n="10">Per pietà d'Irene amante;</l>
     <l n="11">Care piante, ah non tornate</l>
     <l n="12">Così presto a germogliar.</l>
    </lg>
    <lg n="3">
     <l n="13">Ogni fior che si colori,</l>
     <l n="14">Ogni zefiro che spiri,</l>
     <l n="15">Quanti, oh Dio, quanti sospiri</l>
     <l n="16">Al mio core ha da costar!</l>
    </lg>
    <lg n="4">
     <l n="17">Ma chi fu mai quell'empio</l>
     <l n="18">Che pria formò dell'innocente acciaro</l>
     <l n="19">Istrumenti di morte, e rese un'arte</l>
     <l n="20">La crudeltà! No, non avea quel core</l>
     <l n="21">Idee d'umanità, senso d'amore.</l>
     <l n="22">Che insania! che furor! Posporre i vezzi</l>
     <l n="23">D'una tenera amante alle minacce</l>
     <l n="24">D'un feroce nemico! Ah no, Fileno,</l>
     <l n="25">Non lasciarti sedur. Se vago tanto</l>
     <l n="26">Sei pur di guerra, ha le sue guerre amore:</l>
     <l n="27">Ogni amante è guerriero. Ancora amando</l>
     <l n="28">E si gela e si suda; amando ancora</l>
     <l n="29">Esperienza, ingegno,</l>
     <l n="30">Ardir bisogna. Anche in amor vi sono</l>
     <l n="31">Ed insidie e sorprese,</l>
     <l n="32">Ed assalti e difese</l>
     <l n="33">E trionfi e sconfitte, e paci ed ire;</l>
     <l n="34">Ma l'ire son fugaci,</l>
     <l n="35">Ma son care le paci,</l>
     <l n="36">Ma un trionfo indistinto</l>
     <l n="37">Giova egualmente al vincitore e al vinto.</l>
     <l n="38">Anzi le pene istesse... Aimè, che ascolto!</l>
     <l n="39">Ecco la tromba. Ah questo</l>
     <l n="40">È il segno di partir. Férmati, ingrato.</l>
     <l n="41">Perché fuggi così? No, le tue palme</l>
     <l n="42">Non pretendo involarti;</l>
     <l n="43">Poco chiedo, o crudel: guardami e parti.</l>
    </lg>
    <lg n="5">
     <l n="44">Va, ma conserva i miei,</l>
     <l n="45">Caro, ne' giorni tuoi;</l>
     <l n="46">Va, torna mio, se puoi;</l>
     <l n="47">Ma torna vincitor.</l>
    </lg>
    <lg n="6">
     <l n="48">Pensa dovunque sei</l>
     <l n="49">Tal volta alle mie pene,</l>
     <l n="50">E di': ‘La fida Irene</l>
     <l n="51">Chi sa se vive ancor!’</l>
    </lg>
   </lg>
  </body>
 </text>
</TEI>