<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XIX</title>
    <author>Pietro Metastasio</author>
   </titleStmt>
   <extent>
    <measure unit="stanza">9</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XIX</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fille, giungi opportuna</l>
     <l n="2">Dalla campagna: or sul mattin t'assiedi,</l>
     <l n="3">E prendi questa di liquor spumante</l>
     <l n="4">Ricolma tazza, e bevi. E che? Ritrosa</l>
     <l n="5">Sdegni l'invito, e la ricusi? Intendo:</l>
     <l n="6">Altro umor non conosci</l>
     <l n="7">Che quel del rivo, e quello</l>
     <l n="8">Dall'uve espresso. Ah semplice che sei!</l>
     <l n="9">Questo è ben altro, che gustar del fonte</l>
     <l n="10">O di bionda vendemmia. Odimi: io voglio</l>
     <l n="11">Svelarti i pregi e la sostanza, e poi,</l>
     <l n="12">Se non ti aggrada, allor fa ciò che vuoi.</l>
    </lg>
    <lg n="2">
     <l n="13">Non mi credi, o pastorella?</l>
     <l n="14">Cedi al ver, cedi alla prova;</l>
     <l n="15">Ah non può, mentre sei bella,</l>
     <l n="16">Durar molto il tuo rigor!</l>
    </lg>
    <lg n="3">
     <l n="17">Quelle sol d'ingrato aspetto</l>
     <l n="18">Serban cor rigido incolto;</l>
     <l n="19">Ma chi vanta un gentil volto</l>
     <l n="20">Chiude in sen cortese il cor.</l>
    </lg>
    <lg n="4">
     <l n="21">Udito avrai sovente</l>
     <l n="22">Rammentar le felici</l>
     <l n="23">Dell'India remotissime contrade;</l>
     <l n="24">Or sappi che de' frutti appunto a noi</l>
     <l n="25">Queste fan dono, eletti</l>
     <l n="26">Tal nettare a compor. Quel nella scelta</l>
     <l n="27">Più degli altri importante,</l>
     <l n="28">Sostegno e fondamento,</l>
     <l n="29">Quasi a ghianda è simìl. Chi sa che queste</l>
     <l n="30">Non fosser già le dolci ghiande altrici</l>
     <l n="31">Dell'innocente antica età? Non giova</l>
     <l n="32">Dirti il natio suo nome, e in atto schivo</l>
     <l n="33">Forse tu rideresti. Or poi che al fuoco</l>
     <l n="34">Cambiò colore e inaridì, si toglie</l>
     <l n="35">Dalle aduste sue spoglie: indi su dura</l>
     <l n="36">Curvata selce, accomodata all'uso,</l>
     <l n="37">Da esperte si comprime</l>
     <l n="38">Robuste braccia, che rotondo e terso</l>
     <l n="39">Tronco impugnando, ch'è pur sasso, al petto</l>
     <l n="40">Vicine ed or lontane unite al moto</l>
     <l n="41">Alternano strisciando. Oh quanto esala</l>
     <l n="42">D'odore il cinnamomo allor che all'imo</l>
     <l n="43">Del cavo marmo a spessi colpi, e grave</l>
     <l n="44">In polvere si cangia! E questo poi,</l>
     <l n="45">Che cernendo si scelse,</l>
     <l n="46">Al primo unir convien. Con mano avara.</l>
     <l n="47">D'altra pianta più rara</l>
     <l n="48">E di più forza e odor l'ingordo suole</l>
     <l n="49">Parte aggiungervi ancor. Confuso al fine</l>
     <l n="50">Quel dell'indiche canne</l>
     <l n="51">Dolce e candido succo, a te sì caro,</l>
     <l n="52">Prodigamente vi s'accoppia. Insieme</l>
     <l n="53">Tutto adunque si mesce; e ferve intanto</l>
     <l n="54">Sulla cote il lavoro: onde calcata</l>
     <l n="55">La buona massa dalla man che sovra</l>
     <l n="56">Le ricorre frequente,</l>
     <l n="57">Si affina e ammorbidisce. Al fin compito</l>
     <l n="58">Il bel disegno, come il latte indura,</l>
     <l n="59">Così per quella stringesi e si addensa</l>
     <l n="60">In varie forme, a cui si adatta; al verno</l>
     <l n="61">Quindi è miglior consiglio</l>
     <l n="62">Differir la fatica. Or di': t'inganno?</l>
     <l n="63">Dubiti, o Fille, ancor? No; già nel volto</l>
     <l n="64">Leggo il piacer nel tuo consenso. Oh come</l>
     <l n="65">Subito persuade</l>
     <l n="66">Sagace il gusto ed eloquente, e sempre</l>
     <l n="67">Quel che l'irrìta dolcemente ancora</l>
     <l n="68">Più nutre moderato e il sen ristora!</l>
    </lg>
    <lg n="5">
     <l n="69">Piacer non v'è più bello</l>
     <l n="70">Di quel che giova e alletta:</l>
     <l n="71">Quello che sol diletta,</l>
     <l n="72">Fille, non è piacer.</l>
    </lg>
    <lg n="6">
     <l n="73">Mostrò di senno e d'arte</l>
     <l n="74">Quindi le prove estreme,</l>
     <l n="75">Chi seppe il dolce insieme</l>
     <l n="76">Coll'utile goder.</l>
    </lg>
    <lg n="7">
     <l n="77">D'udir sarai bramosa</l>
     <l n="78">Come il liquor si sciolga? Un chiuso rame</l>
     <l n="79">Colmo di limpida onda</l>
     <l n="80">Fa pria che bolla in su i carbon; divisa</l>
     <l n="81">Indi in frammenti, e con misura, a tempo</l>
     <l n="82">Quella sostanza entro v'infondi: all'orlo</l>
     <l n="83">Veloce la vedrai</l>
     <l n="84">Gorgogliando salir: ma sia tua cura,</l>
     <l n="85">Quando abbisogni allor, vigile e pronta</l>
     <l n="86">Allontanarla dalla fiamma. Al segno</l>
     <l n="87">poi che al fin giunse col calor, ritolto</l>
     <l n="88">Il vaso al rogo ardente, in esso immergi</l>
     <l n="89">Breve dentato legno;</l>
     <l n="90">Che fra le palme stretto,</l>
     <l n="91">In frequenti rotando opposti giri</l>
     <l n="92">L'umore agita e fiange</l>
     <l n="93">Che spuma e si dilata. In tazze allora</l>
     <l n="94">Mesci a sorsi, interrotti</l>
     <l n="95">Dal replicato flagellare alterno,</l>
     <l n="96">Il soave liquor. Bevilo al fine,</l>
     <l n="97">‘Ma siedi,’ ti diranno,</l>
     <l n="98">‘E favella fra tanto, e dolcemente</l>
     <l n="99">Mormora della gente.’ Io chieggio solo</l>
     <l n="100">Che meco al labbro or tu l'appressi. Ah Fille</l>
     <l n="101">Ti piacque? Lo sorbisti? E non sei quella</l>
     <l n="102">Che fin or lo sdegnò? Del molle sesso</l>
     <l n="103">Questo sempre è il costume. A' nostri voti</l>
     <l n="104">Pria si mostra crudel, fugge, ma brama</l>
     <l n="105">D'esser raggiunto. Al fin tanto cortese</l>
     <l n="106">Scusa il rigor, s'affanna, e langue poi,</l>
     <l n="107">Che stil si cangia, e siam le ninfe noi.</l>
    </lg>
    <lg n="8">
     <l n="108">Ogni bella al primo invito</l>
     <l n="109">Sdegna amor, nega mercede;</l>
     <l n="110">Negar finge, ma concede,</l>
     <l n="111">Ma non lascia in libertà.</l>
    </lg>
    <lg n="9">
     <l n="112">Cede al fin, pronta sospira,</l>
     <l n="113">Ma poi s'urta in altro scoglio:</l>
     <l n="114">Come pria finse l'orgoglio,</l>
     <l n="115">Forse poi finge pietà.</l>
    </lg>
   </lg>
  </body>
 </text>
</TEI>