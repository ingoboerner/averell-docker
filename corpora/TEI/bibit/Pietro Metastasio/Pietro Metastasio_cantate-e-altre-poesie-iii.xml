<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - III</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - III</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giusti dèi, che sarà! Qual si nasconde</l>
     <l n="2">Oggi nella mia cetra</l>
     <l n="3">Genio maligno? Inutilmente io sudo</l>
     <l n="4">Già lung'ora a temprarla. In van le corde</l>
     <l n="5">Cangio, vibro e rallento: esse ritrose</l>
     <l n="6">Sempre alla man, sempre all'orecchio infide</l>
     <l n="7">Rendono un suon che mi confonde e stride.</l>
     <l n="8">Ma dono vostro, o Muse,</l>
     <l n="9">Fu questa cetra. Ah, se in un dì sì grande</l>
     <l n="10">Mi lascia in abbandono,</l>
     <l n="11">Ripigliate, io nol curo, il vostro dono.</l>
    </lg>
    <lg n="2">
     <l n="12">Quella cetra ah pur tu sei</l>
     <l n="13">Che addolcì gli affanni miei,</l>
     <l n="14">Che d'ogni alma a suo talento</l>
     <l n="15">D'ogni cor la via s'aprì.</l>
    </lg>
    <lg n="3">
     <l n="16">Ah sei tu, tu sei pur quella</l>
     <l n="17">Che nel sen della mia bella</l>
     <l n="18">Tante volte, io lo rammento</l>
     <l n="19">La fierezza intenerì.</l>
    </lg>
    <lg n="4">
     <l n="20">Di quanto, o cetra ingrata,</l>
     <l n="21">Debitrice mi sei! Per farti ognora</l>
     <l n="22">Più illustre, più sonora, a te d'intorno</l>
     <l n="23">I dì, le notti impallidii; me stesso</l>
     <l n="24">Posi in oblio per te; fra le più care</l>
     <l n="25">Tenere cure mie tal luogo avesti,</l>
     <l n="26">Che Nice istessa a ingelosir giungesti.</l>
     <l n="27">Ed oggi... oh tradimento!... ed oggi... oh dèi!</l>
     <l n="28">Nel bisogno più grande... Ah vanne al suolo</l>
     <l n="29">Inutile stromento:</l>
     <l n="30">Te calpesti l'armento;</l>
     <l n="31">Te insulti ogni pastor; sua fragil tela</l>
     <l n="32">Nel tuo sen polveroso Aracne ordisca;</l>
     <l n="33">Né dell'onore antico</l>
     <l n="34">Orma restando in te... Folle, che dico!</l>
     <l n="35">Tutta la colpa è mia. Punisce il Cielo</l>
     <l n="36">Un temerario ardir. Perdono, Augusta:</l>
     <l n="37">Errai; mi pento; io tacerò. Soggetto</l>
     <l n="38">Sia questo dì felice</l>
     <l n="39">A più degno cantor. Sarà più saggio</l>
     <l n="40">In avvenir chi nel cimento apprese</l>
     <l n="41">Col suo valore a misurar le imprese.</l>
    </lg>
    <lg n="5">
     <l n="42">Non vada un picciol legno</l>
     <l n="43">A contrastar col vento,</l>
     <l n="44">A provocar lo sdegno</l>
     <l n="45">D'un procelloso mar.</l>
    </lg>
    <lg n="6">
     <l n="46">Sia nobil suo cimento</l>
     <l n="47">L'andar dei salsi umori</l>
     <l n="48">Ai muti abitatori</l>
     <l n="49">La pace a disturbar.</l>
    </lg>
   </lg>
  </body>
 </text>
</TEI>