<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - XXVI</title>
    <author>Pietro Metastasio</author>
   </titleStmt>
   <extent>
    <measure unit="stanza">7</measure>
    <measure unit="line">51</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - XXVI</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che una nube ingrata</l>
     <l n="2">Del sol t'asconde i rai,</l>
     <l n="3">Quanta pietà mi fai,</l>
     <l n="4">Clizia infelice!</l>
    </lg>
    <lg n="2">
     <l n="5">Quando in quel fior che dal tuo nome ha i fregi</l>
     <l n="6">Si perdé tua beltade e tua speranza,</l>
     <l n="7">Per unica mercede e sol conforto</l>
     <l n="8">De' tuoi teneri affetti</l>
     <l n="9">Ti fu dal Cielo e dal destin concesso</l>
     <l n="10">Il poter a tua voglia almen dal suolo</l>
     <l n="11">Vagheggiar nelle sfere il tuo bel nume.</l>
     <l n="12">Ma che? Misera al pari, o ninfa o fiore,</l>
     <l n="13">Oggi questo piacer che sol ti resta</l>
     <l n="14">A te goder non lice</l>
     <l n="15">Or che una nube ingrata</l>
     <l n="16">Del sol ti asconde i rai;</l>
     <l n="17">Quanta pietà mi fai, Clizia infelice.</l>
    </lg>
    <lg n="3">
     <l n="18">Senza il misero piacer</l>
     <l n="19">Di veder quel bel che adori</l>
     <l n="20">Veggo languir tue foglie,</l>
     <l n="21">Perdersi tua beltà,</l>
     <l n="22">Povero fiore.</l>
    </lg>
    <lg n="4">
     <l n="23">Ed or che a me si toglie</l>
     <l n="24">Mirar la bella Irene,</l>
     <l n="25">Il suo smarrito bene</l>
     <l n="26">Anche ne' danni suoi</l>
     <l n="27">Piange il mio core.</l>
    </lg>
    <lg n="5">
     <l n="28">M'intendi? Io tutto dissi: ahi qual tormento!</l>
     <l n="29">Sai tu, bel fiore amato,</l>
     <l n="30">Sai tu, ninfa gentil che in lui t'ascondi,</l>
     <l n="31">Perché di tue sventure,</l>
     <l n="32">Perché de' mali tuoi tanto mi duole?</l>
     <l n="33">Provo quelle in me stesso,</l>
     <l n="34">Questi in me stesso io sento: Irene, oh Dio!</l>
     <l n="35">Irene ch'è il mio sol, Irene amata</l>
     <l n="36">Che a me si strugge, e il di cui moto io sieguo,</l>
     <l n="37">Veder non posso, ed il vederla almeno</l>
     <l n="38">Era il solo piacer degli occhi miei:</l>
     <l n="39">Questo è il solo pensier che somiglianti</l>
     <l n="40">Rende gli affanni tuoi a' danni miei,</l>
     <l n="41">E rende i miei tormenti a' mali tuoi.</l>
     <l n="42">Qual somiglianza, oh Dio!</l>
     <l n="43">Tu la luce del sol scorger non puoi;</l>
     <l n="44">Irene almen veder ah! non poss'io.</l>
    </lg>
    <lg n="6">
     <l n="45">Contemplare almen chi s'ama</l>
     <l n="46">È diletto dell'affetto,</l>
     <l n="47">Se non è bella mercede</l>
     <l n="48">Del desir d'amante cor:</l>
    </lg>
    <lg n="7">
     <l n="49">Se non è sfogo alla brama,</l>
     <l n="50">È però premio alla fede,</l>
     <l n="51">Bel ristoro è dell'amor.</l>
    </lg>
   </lg>
  </body>
 </text>
</TEI>