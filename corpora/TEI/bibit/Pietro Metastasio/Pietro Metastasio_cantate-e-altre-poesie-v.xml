<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cantate e altre poesie - V</title>
    <author>Pietro Metastasio</author>
   </titleStmt>
   <extent>
    <measure unit="stanza">6</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Pietro Metastasio_cantate-e-altre-poesie-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cantate e altre poesie - V</title>
     <author>Pietro Metastasio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cantate e altre poesie - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">No, perdonami, o Clori, io non intendo</l>
     <l n="2">Quest'ingiusta ira tua. Che dissi al fine?</l>
     <l n="3">Qual è la colpa mia? Dissi ch'io t'amo;</l>
     <l n="4">Il mio ben ti chiamai. Questo ti sembra</l>
     <l n="5">Un delitto sì nero? Ah, se l'amarti</l>
     <l n="6">Rende un cor delinquente,</l>
     <l n="7">Chi mai non ti mirò solo è innocente.</l>
    </lg>
    <lg n="2">
     <l n="8">Trova un sol, mia bella Clori,</l>
     <l n="9">Che ti parli e non sospiri,</l>
     <l n="10">Che ti vegga e non t'adori:</l>
     <l n="11">E poi sdegnati con me.</l>
    </lg>
    <lg n="3">
     <l n="12">Ma perché fra tanti rei</l>
     <l n="13">Sol con me perché t'adiri?</l>
     <l n="14">Ah, se amabile tu sei,</l>
     <l n="15">Colpa mia, crudel, non è.</l>
    </lg>
    <lg n="4">
     <l n="16">Plàcati, o pastorella,</l>
     <l n="17">Ritorna a farti bella. Ah non sai come</l>
     <l n="18">Ti sfigura quell'ira! A me nol credi?</l>
     <l n="19">Specchiati in questa fonte. È ver? T'inganno?</l>
     <l n="20">Riconoscer ti puoi? quel fosco ciglio,</l>
     <l n="21">Quella rugosa fronte,</l>
     <l n="22">Quell'aria di fierezza</l>
     <l n="23">Non scema per metà la tua bellezza?</l>
     <l n="24">Vi son per vendicarti,</l>
     <l n="25">Vi son pure altre vie. Se il dirti: ‘Io t'amo’,</l>
     <l n="26">Se il chiamarti mio bene oltraggi sono,</l>
     <l n="27">Oltraggiami tu ancora: io ti perdono.</l>
     <l n="28">Sopporterò con pace</l>
     <l n="29">Anch'io da te... Ma tu sorridi? Oh riso</l>
     <l n="30">Che m'invola a me stesso!</l>
     <l n="31">Spècchiati, Clori mia, spècchiati adesso.</l>
     <l n="32">Guarda quanta bellezza</l>
     <l n="33">Quel riso accresce al tuo sembiante! Or pensa</l>
     <l n="34">Che faria la pietà! Confesso anch'io</l>
     <l n="35">Che d'un volto ridente è grande il vanto:</l>
     <l n="36">Ma un bel volto pietoso è un altro incanto.</l>
    </lg>
    <lg n="5">
     <l n="37">Torna in quell'onda chiara</l>
     <l n="38">Solo una volta ancora,</l>
     <l n="39">Torna a mirarti, o cara,</l>
     <l n="40">Ma in atto di pietà.</l>
    </lg>
    <lg n="6">
     <l n="41">Mille nel volto allora</l>
     <l n="42">Nuove bellezze avrai;</l>
     <l n="43">Più que' vezzosi rai</l>
     <l n="44">Sdegno non turberà.</l>
    </lg>
   </lg>
  </body>
 </text>
</TEI>