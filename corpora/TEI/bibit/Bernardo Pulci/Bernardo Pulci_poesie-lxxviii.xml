<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LXXVIII</title>
    <author>Bernardo Pulci</author>
   </titleStmt>
   <extent>
    <measure unit="stanza">7</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-lxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LXXVIII</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nell'età pronta, giovinile e vaga,</l>
     <l n="2">quando i nostri desir, ferventi e sciolti,</l>
     <l n="3">apron nel petto l'amorose chiavi,</l>
     <l n="4">l'anima bella, del suo mal presaga,</l>
     <l n="5">turbata e i sensi desïosi e volti</l>
     <l n="6">per inculti sentier, rigidi e pravi,</l>
     <l n="7">con atti onesti e gravi</l>
     <l n="8">m'aparve inanzi una benigna idea,</l>
     <l n="9">che tolto a Citerea</l>
     <l n="10">avrebbe fama e fatto invidia ' Apollo,</l>
     <l n="11">con un diamante al collo,</l>
     <l n="12">vestita a verde e le sua trecce d'oro</l>
     <l n="13">coronate d'ulivo e sacro alloro.</l>
    </lg>
    <lg n="2">
     <l n="14">La sua man destra grazïosamente</l>
     <l n="15">a me dubbioso sorridendo porse,</l>
     <l n="16">formando di sua voce un dolce sòno:</l>
     <l n="17">«O cieca, stolta e desïosa mente,</l>
     <l n="18">che t'ha fatto di te più volte in forse,</l>
     <l n="19">cercando ne' begli occhi van perdono,</l>
     <l n="20">perché più caro dono</l>
     <l n="21">non cerchi conseguir con degno effetto,</l>
     <l n="22">cacciando via del petto</l>
     <l n="23">questo folle pensier, questa impia voglia,</l>
     <l n="24">che ti divide e spoglia</l>
     <l n="25">di quella luce dove al fin si spera</l>
     <l n="26">ogni nostra salute, unita e intera?»</l>
    </lg>
    <lg n="3">
     <l n="27">Così parlando, al fin d'un basso loco</l>
     <l n="28">mi trasse accortamente, e poscia i passi</l>
     <l n="29">volse per un camin serrato ed erto.</l>
     <l n="30">Ond'io, che drento già sentiva il foco,</l>
     <l n="31">cogli occhi gravi, tenebrosi e bassi</l>
     <l n="32">segui', come colei mi fece esperto,</l>
     <l n="33">fin che in un colle aperto</l>
     <l n="34">giugnemo; e stanco, rimirando intorno</l>
     <l n="35">un verde prato adorno</l>
     <l n="36">di freschi rivi ed arbuscelli spessi,</l>
     <l n="37">laür, faggi, cipressi,</l>
     <l n="38">dov'è Febo già caldo, all'ombra intenti</l>
     <l n="39">rendevan fuor gli uccei grati concenti.</l>
    </lg>
    <lg n="4">
     <l n="40">Nel mezzo un chiaro e delicato fonte,</l>
     <l n="41">ove sedevan nove donne belle</l>
     <l n="42">parlando cose gravi al nostro ingegno,</l>
     <l n="43">a lor fatto vicin, chinai la fronte</l>
     <l n="44">alle dolci acqui per gustar di quelle,</l>
     <l n="45">sì che ciascuna il viso empié di sdegno.</l>
     <l n="46">Madonna mi fé segno</l>
     <l n="47">ch'io ritornassi indietro e poi sogiunse:</l>
     <l n="48">«Qual gran voler ti punse</l>
     <l n="49">tentar cosa ch'a pochi ha dato il cielo?</l>
     <l n="50">Cangerai prima il pelo</l>
     <l n="51">che tu possi libar di quel che brami,</l>
     <l n="52">o côr solo una fronde d'esti rami.»</l>
    </lg>
    <lg n="5">
     <l n="53">Poi, detto questo, m'accennò con mano,</l>
     <l n="54">alquanto sopra noi levato in alto,</l>
     <l n="55">un loco assai repente e pien di spine.</l>
     <l n="56">E cominciò con un sembiante umano:</l>
     <l n="57">«Lassù, dove tu vedi il duro smalto,</l>
     <l n="58">si stanno liete sette gran regine,</l>
     <l n="59">che cose alte e divine</l>
     <l n="60">contemplon sempre. Il lor degno negozio</l>
     <l n="61">è sempre uno equinozio,</l>
     <l n="62">né pioggia o nube o venti mai l'offende.</l>
     <l n="63">Di quivi si comprende</l>
     <l n="64">ciò che si copre al mondo; è lor liquori</l>
     <l n="65">ambrosia e nettar con suavi odori.</l>
    </lg>
    <lg n="6">
     <l n="66">Non è lecito a alcun la gran salita</l>
     <l n="67">sanza gran merto o sanza fida scorta;</l>
     <l n="68">così Chi tutto regge far gli piacque.</l>
     <l n="69">Quanti già colla mente troppo ardita</l>
     <l n="70">si son perduti nel cercar la porta,</l>
     <l n="71">non avendo bevute di queste acque!»</l>
     <l n="72">Così detto, si tacque</l>
     <l n="73">e con l'ultimo suono abassò il viso;</l>
     <l n="74">poi, dopo un dolce riso,</l>
     <l n="75">si partì salutando assai veloce.</l>
     <l n="76">Io mossi in van la voce</l>
     <l n="77">per ringraziarla, e già più d'una volta,</l>
     <l n="78">né mai s'intese la parola sciolta.</l>
    </lg>
    <lg n="7">
     <l n="79">Tornava indrieto a rimirar la vista</l>
     <l n="80">tante cose e sì degne, e le parole</l>
     <l n="81">scolpite eran nel cor d'altro che 'nchiostro;</l>
     <l n="82">e meco, con desio di doglia mista:</l>
     <l n="83">«O celeste bellezze, o vago sole,</l>
     <l n="84">ch'a me sì grato inanzi ti se' mostro,</l>
     <l n="85">o cieco e duro chiostro,</l>
     <l n="86">lasso, dov'io sofferto ho tanti affanni,</l>
     <l n="87">perché ne' mia primi anni</l>
     <l n="88">non volsi gli occhi a rimirar costei,</l>
     <l n="89">che forse i passi miei</l>
     <l n="90">avrebbe scorti a seguitar coloro</l>
     <l n="91">che posson dar perfetto ogni tesoro?»</l>
     <l n="92">— Canzon, se mai parlar ti lice in terra,</l>
     <l n="93">benché ornata non sia di quelle spoglie</l>
     <l n="94">che ti dovevan far tra l'altre accetta,</l>
     <l n="95">racconta quanto si vaneggia ed erra,</l>
     <l n="96">seguendo sempre queste umane voglie</l>
     <l n="97">dove nulla speranza è mai perfetta,</l>
     <l n="98">e quanto ben s'aspetta</l>
     <l n="99">per chi drieto a costor dirizza l'ale,</l>
     <l n="100">che fan dopo il morire altri immortale.</l>
    </lg>
   </lg>
  </body>
 </text>
</TEI>