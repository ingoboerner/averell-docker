<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XC</title>
    <author>Bernardo Pulci</author>
   </titleStmt>
   <extent>
    <measure unit="stanza">6</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-xc</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XC</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XC</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io veggio, altera donna, il tuo bel seno</l>
     <l n="2">colmo di gemme prezïose e d'oro,</l>
     <l n="3">e l'antico tesoro</l>
     <l n="4">recuperato, già posto in oblio.</l>
     <l n="5">Veggio l'aspetto tuo tanto decoro</l>
     <l n="6">più che l'usato grazïoso ameno,</l>
     <l n="7">e 'l tuo stato sereno</l>
     <l n="8">pien di dolce riposo e di desio;</l>
     <l n="9">ogni altra cura, ogni altro pensier rio</l>
     <l n="10">fugato, e posto in alto il bel vessillo,</l>
     <l n="11">dappoi che 'l buon Camillo</l>
     <l n="12">ha posto in pace la sua sposa Roma,</l>
     <l n="13">e la sua inculta ed arruffata coma</l>
     <l n="14">ristaürato con alterna vice,</l>
     <l n="15">tal che ciascun ti noma</l>
     <l n="16">e loda bella donna, alma e felice.</l>
    </lg>
    <lg n="2">
     <l n="17">Veggio il tuo primo Bruto, il ferro stritto</l>
     <l n="18">mostrante al popol, di furor dipinto,</l>
     <l n="19">tutto fedato e tinto</l>
     <l n="20">nel casto petto di Lucrezia degno;</l>
     <l n="21">Tarquinio assente, già per forza spinto</l>
     <l n="22">della sua patria e dello imperio affritto,</l>
     <l n="23">con simulato amitto</l>
     <l n="24">ridomandare il posseduto regno;</l>
     <l n="25">Virginio è giunto e con pietoso sdegno</l>
     <l n="26">posto Roma e la figlia in libertate,</l>
     <l n="27">onde sua nobiltate</l>
     <l n="28">s'inalza e sua virtù clara s'aprezsa.</l>
     <l n="29">Così, donna gentil, tua gran bellezza</l>
     <l n="30">da ogni parte duplicar si vede,</l>
     <l n="31">sì ch'ogn'altra si sprezza;</l>
     <l n="32">e qual più degna a tua dignità cede.</l>
    </lg>
    <lg n="3">
     <l n="33">Venuto è Ciceron nel gran senato,</l>
     <l n="34">e di Caton l'alto parer si prende;</l>
     <l n="35">Cesare invan difende,</l>
     <l n="36">fin che con ferro è di tacer costretto.</l>
     <l n="37">Lentulo oppresso in basso loco scende</l>
     <l n="38">cogli altri giunti al loro ultimo fato,</l>
     <l n="39">Catilina spogliato</l>
     <l n="40">d'ogni sua speme è da Metello stretto;</l>
     <l n="41">Cicero patre della patria è detto</l>
     <l n="42">e manifesta ogni cospirazione</l>
     <l n="43">aperto, e di Pisone</l>
     <l n="44">ogni segreto, dalla patria sciolto.</l>
     <l n="45">Di qui, donna leggiadra, el tuo bel volto</l>
     <l n="46">con maraviglia ognor più splende e luce,</l>
     <l n="47">dappoi che in te s'è volto</l>
     <l n="48">pietosamente un sì benigno duce.</l>
    </lg>
    <lg n="4">
     <l n="49">Ecco che 'l secol degno si rinova</l>
     <l n="50">e di Saturno il primo regno torna,</l>
     <l n="51">tal che più non soggiorna</l>
     <l n="52">l'età del ferro, ove ogni mal s'adempli.</l>
     <l n="53">Tu, di leggi e costumi ornati adorna,</l>
     <l n="54">rendi della tua madre antica prova;</l>
     <l n="55">tanto essaltarti giova</l>
     <l n="56">al buon Torquato con famosi essempli.</l>
     <l n="57">Vedi levar sommi edifizî e templi,</l>
     <l n="58">oraculi, delubri e sacri fani</l>
     <l n="59">con divini ed umani</l>
     <l n="60">culti, decreti e plebisciti santi.</l>
     <l n="61">Dunque, l'oscure bende e' tristi amanti</l>
     <l n="62">lèvati, donna, ché 'l tuo Scipio t'ama</l>
     <l n="63">e mostrane sembianti,</l>
     <l n="64">onde ne segue ogni tua gloria e fama.</l>
    </lg>
    <lg n="5">
     <l n="65">Atene alla sua publica salute</l>
     <l n="66">più pronto mai Temistocle non vide,</l>
     <l n="67">né Tebe il grande Alcide</l>
     <l n="68">o Paminonda in sua gravi perigli,</l>
     <l n="69">che tu vedrai con sua costante fide</l>
     <l n="70">il tuo Fabrizio, e con maggior virtute</l>
     <l n="71">da te già conosciute</l>
     <l n="72">ben mille volte in sua santi consigli.</l>
     <l n="73">Costui non t'ha renduti tanti figli</l>
     <l n="74">ch'eron già stanchi di chiamar merzede?</l>
     <l n="75">O vero e degno erede</l>
     <l n="76">del padre tuo, di che tanto ti dolse,</l>
     <l n="77">quel ch'a sua voglia Italia e 'l mondo volse</l>
     <l n="78">e che tanto onorava i tempi nostri!</l>
     <l n="79">Ma il ciel se lo ritolse</l>
     <l n="80">per adornarne su gli eterni chiostri.</l>
    </lg>
    <lg n="6">
     <l n="81">O fortunata e graziosa donna,</l>
     <l n="82">giunta a sì degno e glorioso sposo,</l>
     <l n="83">che sì lungo riposo</l>
     <l n="84">ti mostra e 'nsegna con eterna vita!</l>
     <l n="85">Non è questo colui che sol fu oso</l>
     <l n="86">di rivestirti di sì ricca gonna,</l>
     <l n="87">viva petra e colonna,</l>
     <l n="88">dove ogni nostra speme è stabilita?</l>
     <l n="89">Pòsati, bella donna, e con gradita</l>
     <l n="90">virtù serba sì fermo e bel diamante,</l>
     <l n="91">e le sue care piante</l>
     <l n="92">onora e degna con pietoso affetto;</l>
     <l n="93">di che surger vedrai sì degno effetto</l>
     <l n="94">che insino a' Parti s'udirà il romore,</l>
     <l n="95">e 'l tuo nome fia detto</l>
     <l n="96">felice al mondo con eterno onore!</l>
     <l n="97">— Lascia Trinacria con Caribdi e Scilla,</l>
     <l n="98">canzon, bench'io non t'abbi ornata d'ostro,</l>
     <l n="99">e cerca il lito nostro,</l>
     <l n="100">dal qual più lunge or mi consumo e scarno.</l>
     <l n="101">Quivi la donna in sul bel fiume d'Arno</l>
     <l n="102">vedrai, che serba il mio degno tesauro;</l>
     <l n="103">non ti posare indarno</l>
     <l n="104">fin che tu giunga appiè d'un verde lauro.</l>
    </lg>
   </lg>
  </body>
 </text>
</TEI>