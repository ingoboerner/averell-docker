<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXIV</title>
    <author>Bernardo Pulci</author>
   </titleStmt>
   <extent>
    <measure unit="stanza">64</measure>
    <measure unit="line">190</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXIV</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Avea di nostra vita stanca e brieve</l>
     <l n="2">corso già più del terzo del camino</l>
     <l n="3">che con seco ne porta il tempo leve,</l>
    </lg>
    <lg n="2">
     <l n="4">quando, dubioso al mie fero destino</l>
     <l n="5">pensando, ov'ogni cura si discioglie,</l>
     <l n="6">venuto il giorno già fatto vicino,</l>
    </lg>
    <lg n="3">
     <l n="7">una donna leggiadra in ricche spoglie</l>
     <l n="8">m'apparve innanzi con le chiome d'oro,</l>
     <l n="9">coronate di gemme e sacre foglie.</l>
    </lg>
    <lg n="4">
     <l n="10">Pareva in vista del superno coro</l>
     <l n="11">discesa, da stupirne ogn'intelletto,</l>
     <l n="12">forse divin, non che 'l mie basso e soro.</l>
    </lg>
    <lg n="5">
     <l n="13">Ma poi ch'assai propinqua al mie cospetto</l>
     <l n="14">porse la man con sì dolce parole</l>
     <l n="15">ch'ogni mesto pensier cacciò del petto,</l>
    </lg>
    <lg n="6">
     <l n="16">i' ero attento al viso, come suole</l>
     <l n="17">chi vede cosa che la dubbia mente</l>
     <l n="18">aver già vista rimembrar si vuole;</l>
    </lg>
    <lg n="7">
     <l n="19">e cominciai con boce bassa e lente:</l>
     <l n="20">«Dimmi chi se', che da' mie doppi danni</l>
     <l n="21">par misurata sì piatosamente!»</l>
    </lg>
    <lg n="8">
     <l n="22">«I' son colei che già ne' tuo prim'anni</l>
     <l n="23">— disse — t'apparvi, e che ti scorsi in prima</l>
     <l n="24">la via da sciôrti da' tenaci inganni,</l>
    </lg>
    <lg n="9">
     <l n="25">e quella che tu già laudasti in rima,</l>
     <l n="26">assalendo sì grati e dolci versi</l>
     <l n="27">che ti potevon far degno di stima.</l>
    </lg>
    <lg n="10">
     <l n="28">Ma po' che vidi i tuo pensier diversi</l>
     <l n="29">drieto a mille speranze dubbie e vane,</l>
     <l n="30">che partoriscon casi sempre avversi,</l>
    </lg>
    <lg n="11">
     <l n="31">volsi da te le luce un po' lontane,</l>
     <l n="32">non che teco non fussi sempre 'l core,</l>
     <l n="33">quasi pensosa di tuo voglie insane.</l>
    </lg>
    <lg n="12">
     <l n="34">Ma tu che piangi? o qual grieve dolore</l>
     <l n="35">t'affligge sì che dal tuo primo stato</l>
     <l n="36">ti mostra tanto trasmutato fore?»</l>
    </lg>
    <lg n="13">
     <l n="37">«Piango l'avverso mie sinistro fato,</l>
     <l n="38">la mia più ch'altra sorte acerva e dura</l>
     <l n="39">— rispuosi a lei con volto umile e grato. —</l>
    </lg>
    <lg n="14">
     <l n="40">E certo, se 'l mio mal non si misura,</l>
     <l n="41">pensando al tempo dov'io m'aparecchio,</l>
     <l n="42">egli è giusto il dolor che 'n me si cura».</l>
    </lg>
    <lg n="15">
     <l n="43">Come chi fermo tien l'acuto orecchio</l>
     <l n="44">alle parole e già la mente attesa</l>
     <l n="45">a dar risposta a uom maturo e vecchio,</l>
    </lg>
    <lg n="16">
     <l n="46">così colei, da poi ch'ell'ebbe intesa</l>
     <l n="47">la mie querela, e 'n sé tutto raccolto,</l>
     <l n="48">cominciò, quasi di pietate accesa:</l>
    </lg>
    <lg n="17">
     <l n="49">«O cieco! o veramente insano e stolto,</l>
     <l n="50">che piangi quel che chi fra voi più 'ntende</l>
     <l n="51">acquista sempre e perde con un volto,</l>
    </lg>
    <lg n="18">
     <l n="52">dove questo voler vostro s'intende</l>
     <l n="53">di questi doni instabil di Fortuna?</l>
     <l n="54">qual è questo desir che sì v'accende?</l>
    </lg>
    <lg n="19">
     <l n="55">Quanto tra voi si cerca e si raguna</l>
     <l n="56">che altro acquisto che di cose incerte,</l>
     <l n="57">dove salute mai s'intende alcuna!</l>
    </lg>
    <lg n="20">
     <l n="58">O fidanze fugace! o mente inerte,</l>
     <l n="59">ché si v'abaglia questa cieca vista,</l>
     <l n="60">che vi fa ignoti nelle cose aperte!</l>
    </lg>
    <lg n="21">
     <l n="61">Se perdendo di vizio altri n'acquista</l>
     <l n="62">spesso fama nel mondo e 'n ciel vittoria,</l>
     <l n="63">ben è folle colui che se n'attrista.</l>
    </lg>
    <lg n="22">
     <l n="64">Ché pur sempre cercate vostra gloria</l>
     <l n="65">dove posta non è, fuggendo tale</l>
     <l n="66">che lascia sol di voi degna memoria?</l>
    </lg>
    <lg n="23">
     <l n="67">Miseri, il tanto vaneggiar che vale?</l>
     <l n="68">ché tanta cupidigia al cor vi tocca</l>
     <l n="69">di cose al fin pestifere e mortale?</l>
    </lg>
    <lg n="24">
     <l n="70">Ignota turba, temeraria e sciocca,</l>
     <l n="71">reputando colui vero felice</l>
     <l n="72">che d'ogni parte d'esti ben trabocca,</l>
    </lg>
    <lg n="25">
     <l n="73">se quel ch'a te veder già mai non lice</l>
     <l n="74">potessi allor, conosceresti scorto</l>
     <l n="75">che quel che più n'abbonda è più 'nfelice.</l>
    </lg>
    <lg n="26">
     <l n="76">Ma, perché il tuo veder è tanto corto,</l>
     <l n="77">convien che' cibi tuoi sien sogni e venti</l>
     <l n="78">e che 'l tuo giudicar sia sempre torto.</l>
    </lg>
    <lg n="27">
     <l n="79">Doppo brieve desir, quanti tormenti</l>
     <l n="80">vi porgon questi che vi son sì cari;</l>
     <l n="81">doppo un lasso riposo quanti stenti,</l>
    </lg>
    <lg n="28">
     <l n="82">paure, incendî manifesti e chiari,</l>
     <l n="83">rapine, istorsioni, sdegni ed ira,</l>
     <l n="84">con certi dolci più ch'assenzio amari!</l>
    </lg>
    <lg n="29">
     <l n="85">Disordinato gusto, che vi tira</l>
     <l n="86">come gli piace per sentier non degni,</l>
     <l n="87">e cresce quanto quel ch'ognor desira!</l>
    </lg>
    <lg n="30">
     <l n="88">Quant' angusta la via de' sommi regni!</l>
     <l n="89">quanto misero e stolto è quel che crede</l>
     <l n="90">salire a quei per sì contrari segni!</l>
    </lg>
    <lg n="31">
     <l n="91">Felice no quel che di lor possiede,</l>
     <l n="92">contrario all'uso che dimanda poco,</l>
     <l n="93">ma quel che con virtù nulla richiede!</l>
    </lg>
    <lg n="32">
     <l n="94">Antica fiamma, inestinguibil foco,</l>
     <l n="95">acro, mesto diletto e dubia spene,</l>
     <l n="96">lungo tormento a sì penoso gioco,</l>
    </lg>
    <lg n="33">
     <l n="97">o più d'altro sicuro odiato bene,</l>
     <l n="98">grata, vera quïete e dolce affanno,</l>
     <l n="99">dove sempre si cerca opre serene!</l>
    </lg>
    <lg n="34">
     <l n="100">Felice inopia, avventuroso danno,</l>
     <l n="101">possedendo costei, s'altri si scioglie</l>
     <l n="102">da sì gran cura e manifesto inganno!</l>
    </lg>
    <lg n="35">
     <l n="103">Se pur seguite queste umane voglie,</l>
     <l n="104">queste pompe mortal caduche e grievi,</l>
     <l n="105">dove alcun frutto mai dolce si coglie,</l>
    </lg>
    <lg n="36">
     <l n="106">fuggon vostri desir contrari e brevi,</l>
     <l n="107">veloci in alto come avvolti fumi</l>
     <l n="108">o come fiori o frondi al vento levi;</l>
    </lg>
    <lg n="37">
     <l n="109">sì che, seguendo questi van costumi,</l>
     <l n="110">arde sempre il desir, perché non puote</l>
     <l n="111">nulla nel foco star che non consumi.</l>
    </lg>
    <lg n="38">
     <l n="112">Ma qual di voi nelle più degne rote</l>
     <l n="113">giunto, che nol minacci un'altra sorte</l>
     <l n="114">di più cader con suo potenze mote?</l>
    </lg>
    <lg n="39">
     <l n="115">Quanti vari pensier precisi ha Morte,</l>
     <l n="116">quanta ignoranza giù fra voi si spande,</l>
     <l n="117">qual da Dio vi dilunga per vie torte!</l>
    </lg>
    <lg n="40">
     <l n="118">Avventurato secol, che di ghiande</l>
     <l n="119">contento sol, non già con tal malizia</l>
     <l n="120">facesti el tuo valor sempre più grande!</l>
    </lg>
    <lg n="41">
     <l n="121">Non dico tanti essempli; alcun ne 'ndizia</l>
     <l n="122">chi vende il sangue dov'ogn'uom si fida</l>
     <l n="123">dove il conduca suo crudel nequizia:</l>
    </lg>
    <lg n="42">
     <l n="124">Polinestor, Pigmalione e Mida</l>
     <l n="125">a che stremo furore o Crasso d'oro,</l>
     <l n="126">qual, più che sazio più oro non grida.</l>
    </lg>
    <lg n="43">
     <l n="127">Non per divizie o per cercar tesoro</l>
     <l n="128">meritò fama Curio e 'l buon Fabrizio,</l>
     <l n="129">Valerio e gli altri che seguîr costoro;</l>
    </lg>
    <lg n="44">
     <l n="130">né tanti saggi, d'ogni virtù inizio,</l>
     <l n="131">tanti e clari inventor d'ogni memoria</l>
     <l n="132">acquistâr lode per seguir tal vizio.</l>
    </lg>
    <lg n="45">
     <l n="133">Non assunta Maria a tanta gloria,</l>
     <l n="134">non Pietro eletto e quel ch'è sempre santo</l>
     <l n="135">sotto cotal milizia transitoria;</l>
    </lg>
    <lg n="46">
     <l n="136">non si vestì Colui di questo amanto</l>
     <l n="137">che diede al fermamento vostro effetto</l>
     <l n="138">e che vi tolse dall'eterno pianto.</l>
    </lg>
    <lg n="47">
     <l n="139">Ma, ritornando al mio primo soggetto,</l>
     <l n="140">questo cieco desir che ti tormenta,</l>
     <l n="141">mostrandoti pel ver contrario oggetto,</l>
    </lg>
    <lg n="48">
     <l n="142">discaccia, isgombra e tuo salute tenta</l>
     <l n="143">in chi s'attende ogni dolcezza intera</l>
     <l n="144">e che può vostra mente far contenta!</l>
    </lg>
    <lg n="49">
     <l n="145">Quinci fama immortale e gloria vera,</l>
     <l n="146">di qui seguendo la suo santa luce,</l>
     <l n="147">vedrai quanto pel vulgo in van si spera.</l>
    </lg>
    <lg n="50">
     <l n="148">Ma per ciò che 'l cammin ch'a lei n'adduce</l>
     <l n="149">non è concesso sanza degni frutti,</l>
     <l n="150">arai sempre me guida, scorta e duce».</l>
    </lg>
    <lg n="51">
     <l n="151">Così diss'ella. Ond'io, ch'avea già tutti</l>
     <l n="152">i sensi accesi, come seppi, a lei</l>
     <l n="153">mossi, sendo già gli occhi alquanto asciutti.</l>
    </lg>
    <lg n="52">
     <l n="154">O luce, o sol conforto a' pensier rei,</l>
     <l n="155">qual prego, qual voler, qual merto degno</l>
     <l n="156">sì grata oggi t'ha mostra agli occhi miei?</l>
    </lg>
    <lg n="53">
     <l n="157">Quanto ne fia concesso al basso ingegno,</l>
     <l n="158">sarà sempre tuo nome ornato e chiaro,</l>
     <l n="159">bench'i' sie di contar tuo laude indegno.</l>
    </lg>
    <lg n="54">
     <l n="160">Quel c'ho gustato già nel mondo amaro</l>
     <l n="161">han fatto dolce i tuo sembianti adorni,</l>
     <l n="162">ma veggio al mie fallir breve riparo;</l>
    </lg>
    <lg n="55">
     <l n="163">onde convien ch'i' maladica i giorni</l>
     <l n="164">perduti e quel disio ch'a forza nacque</l>
     <l n="165">di mercé degne e d'ogn'infamia e scorni.</l>
    </lg>
    <lg n="56">
     <l n="166">Quanto dolce pensier nel petto giacque,</l>
     <l n="167">quando ti vidi, e poi quanti sospiri</l>
     <l n="168">ch'i' segui' quel che sempre mi dispiacque!</l>
    </lg>
    <lg n="57">
     <l n="169">Più volte già ne' mie stanchi martiri</l>
     <l n="170">per seguir tuo sant'orme mi rivolsi,</l>
     <l n="171">ma troppo posson questi uman desiri.</l>
    </lg>
    <lg n="58">
     <l n="172">Più volte per aprir la voce accolsi</l>
     <l n="173">quel che dentro nel petto si celava;</l>
     <l n="174">né pote' mai, di che mi dolgo e dolsi.</l>
    </lg>
    <lg n="59">
     <l n="175">È quel che più m'offende e più mi grava</l>
     <l n="176">ch'i' veggio il tempo andar, più ch'un baleno</l>
     <l n="177">veloce, d'esta vita oscura e prava.</l>
    </lg>
    <lg n="60">
     <l n="178">E quanto appresso al tuo stato sereno</l>
     <l n="179">mi fia lecito viver, m'è nascoso</l>
     <l n="180">per contemplare il loco tanto ameno.</l>
    </lg>
    <lg n="61">
     <l n="181">Ma dimmi, se 'l voler non è tropp' oso,</l>
     <l n="182">almen s'alcuna volta i' potrò fiso</l>
     <l n="183">mirar gli occhi tuo vaghi e 'l mio riposo».</l>
    </lg>
    <lg n="62">
     <l n="184">«Potrai, quanto 'l tuo cor non sie diviso</l>
     <l n="185">dal mio» rispuose alquanto ritardando.</l>
     <l n="186">E, così detto, i passi torse e 'l viso.</l>
    </lg>
    <lg n="63">
     <l n="187">I' volea dir più altre cose, quando,</l>
     <l n="188">sendo già Febo all'orïente giunto,</l>
     <l n="189">si partì quella donna salutando</l>
    </lg>
    <lg n="64">
     <l n="190">e 'l sonno drieto a lei quasi 'n un punto.</l>
    </lg>
   </lg>
  </body>
 </text>
</TEI>