<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXXVI</title>
    <author>Bernardo Pulci</author>
   </titleStmt>
   <extent>
    <measure unit="stanza">12</measure>
    <measure unit="line">165</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-xxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXXVI</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giovane bella, che, dogliosa e stanca,</l>
     <l n="2">tutta pensosa, de' tuo lunghi affanni</l>
     <l n="3">forse pensando ti raddoppia il pianto,</l>
     <l n="4">perché la vista lagrimosa e bianca</l>
     <l n="5">non riconforti, se i tuo doppi danni</l>
     <l n="6">può ristorar colui che t'ama tanto?</l>
     <l n="7">La benda e 'l nero manto</l>
     <l n="8">non si conviene a sì felice donna,</l>
     <l n="9">ma più fulgida gonna,</l>
     <l n="10">onde s'allegrin tuo diletti figli.</l>
     <l n="11">Gl'insulti e gran perigli</l>
     <l n="12">son tolti, e spenta ogni superbia aldace,</l>
     <l n="13">tal ch'ogni tuo potenza è posta in pace.</l>
    </lg>
    <lg n="2">
     <l n="14">Se del tuo Cosmo ancor t'affliggi e duoli,</l>
     <l n="15">ch'avea tant'onorato il tuo bel volto</l>
     <l n="16">e che volgeva ogni tempesta in calma,</l>
     <l n="17">chi sarà che non dica a' tuo figliuoli:</l>
     <l n="18">«Assai per tempo crudelment'è tolto;</l>
     <l n="19">mort'è, lasciando la terrestre salma»?</l>
     <l n="20">Ma se felice l'alma</l>
     <l n="21">là su più splende e 'n terra ognor suo fama,</l>
     <l n="22">chi piangerà, s'egli ama</l>
     <l n="23">tanto costui ch'è giunto al suo fin degno,</l>
     <l n="24">a noi sì caro pegno</l>
     <l n="25">di sé lasciato, onde si mostra indizio</l>
     <l n="26">a te sempre natura e 'l ciel propizio?</l>
    </lg>
    <lg n="3">
     <l n="27">E se forse chiamato alcuno iddio</l>
     <l n="28">da te pur dianzi si mostrò crudele,</l>
     <l n="29">fu per drizzarti alle più degne scole.</l>
     <l n="30">Più si discerne il ben sempre pel rio,</l>
     <l n="31">più per l'assenzio si degusta il mele:</l>
     <l n="32">così fa chi 'l fedel suo sempre cole;</l>
     <l n="33">così quel che ci duole</l>
     <l n="34">non è qual si dimostra sempre avverso.</l>
     <l n="35">Colui che l'universo</l>
     <l n="36">volge sovente ci risveglia e desta;</l>
     <l n="37">po' mostra quant'è presta</l>
     <l n="38">suo pietà grande, se da lui non move,</l>
     <l n="39">nostra speranza rivolgendo altrove.</l>
    </lg>
    <lg n="4">
     <l n="40">Bastiti sol che di sì lieve impresa</l>
     <l n="41">altri, tardi pentuto, in sé si rode,</l>
     <l n="42">assai più d'odio che di fama degna,</l>
     <l n="43">tu, lieta e vincitrice, dall'offesa</l>
     <l n="44">con regi e duchi chiar, degni di lode</l>
     <l n="45">aver portato gloriosa insegna.</l>
     <l n="46">Or vede quanto indegna</l>
     <l n="47">giunse la speme alla suo voglia incerta,</l>
     <l n="48">ogni fallacia aperta</l>
     <l n="49">de' suo congiunti e collegati in terra;</l>
     <l n="50">vede di doppia guerra</l>
     <l n="51">partorir frutto che suo gloria perde,</l>
     <l n="52">e tuo gloria immortal sempr'è più verde.</l>
    </lg>
    <lg n="5">
     <l n="53">Ma voi più crudi, ché sì degna madre,</l>
     <l n="54">mentre dubbiosa desïando teme,</l>
     <l n="55">non consolate con benigno effetto,</l>
     <l n="56">sì che per l'opre sue tanto leggiadre</l>
     <l n="57">ricolga il frutto di suo santo seme,</l>
     <l n="58">qual si conviene al suo piatoso affetto,</l>
     <l n="59">fugando ogni sospetto</l>
     <l n="60">che più nel suo bel sen par che gli offenda?</l>
     <l n="61">Amor vuol ch'io mi stenda</l>
     <l n="62">di lei, creato non per altro merto,</l>
     <l n="63">essendo uman per certo:</l>
     <l n="64">io dirò pure, e se tropp' osa è l'opra,</l>
     <l n="65">s'i' dico il ver, quel mi difenda e copra.</l>
    </lg>
    <lg n="6">
     <l n="66">L'ire, l'invidie, l'avarizie ingorde</l>
     <l n="67">sien tolte e gli odi, d'ogni mal cagione,</l>
     <l n="68">tal ch'ogni cupidigia si diparti,</l>
     <l n="69">rotte l'insidie manifeste e sorde,</l>
     <l n="70">sì che si posi in una intenzione</l>
     <l n="71">ciascun, premendo i velen ciechi sparti.</l>
     <l n="72">Le discipline e l'arti</l>
     <l n="73">domandon pace sol nel vostro core;</l>
     <l n="74">così ciascun minore</l>
     <l n="75">aspetta già che di qui grazia fiocchi.</l>
     <l n="76">Dunque, volgete gli occhi,</l>
     <l n="77">po' che di qui dipende ogni salute,</l>
     <l n="78">con opra ove consiste ogni virtute!</l>
    </lg>
    <lg n="7">
     <l n="79">Quella che luce più che l'altre stelle</l>
     <l n="80">servate, poi che l'universo regge</l>
     <l n="81">e che 'l ciel volge con la spada in mano;</l>
     <l n="82">accompagnate sue opere belle</l>
     <l n="83">con supreme virtù, con sante legge,</l>
     <l n="84">tal che sie chiuso il gran delubro a Giano!</l>
     <l n="85">L'antico pianto in vano</l>
     <l n="86">di Geremia sopra di voi ritorni</l>
     <l n="87">felice, ove soggiorni</l>
     <l n="88">donna, per cui Torquato il figlio uccise;</l>
     <l n="89">altri da sé il divise</l>
     <l n="90">per consolar l'orbata vedovetta.</l>
     <l n="91">Dunque, quanto seguir costei s'aspetta?</l>
    </lg>
    <lg n="8">
     <l n="92">Così colei che tanto al mondo è cara</l>
     <l n="93">amate, onde la madre antica Roma</l>
     <l n="94">pianse, po' che 'l civil suo sangue sparse.</l>
     <l n="95">Questa sola virtù nel mondo chiara</l>
     <l n="96">a tutt'i Deci fu già grieve soma,</l>
     <l n="97">simile a chi l'errante sua destra arse.</l>
     <l n="98">Questa ne' Fabi apparse</l>
     <l n="99">sempre più degna; in Furio si discerne,</l>
     <l n="100">in quella che Oloferne</l>
     <l n="101">soletta ancide, in Codro si dimostra:</l>
     <l n="102">di qui la gloria vostra.</l>
     <l n="103">Luce però costei tanto gradita,</l>
     <l n="104">a voi sempre più grata assai che vita.</l>
    </lg>
    <lg n="9">
     <l n="105">Tu, viva petra, dove il tuo bel nido</l>
     <l n="106">ha posto ogni suo speme, ogni suo fede,</l>
     <l n="107">da non l'offender mai vento né pioggia,</l>
     <l n="108">se tu se' stato già costante e fido</l>
     <l n="109">nelle cose più strette, or che si crede</l>
     <l n="110">nell'ample, ove Fortuna più non poggia?</l>
     <l n="111">Ma solo in te s'appoggia</l>
     <l n="112">ogni vittoria; or sie fida di smalto,</l>
     <l n="113">donde si levi in alto</l>
     <l n="114">la bella donna già fatta sicura,</l>
     <l n="115">e cresca ogni tuo cura</l>
     <l n="116">quanto 'l sospetto, ch'ogni picciol regno</l>
     <l n="117">per le vigilie sol si fa più degno.</l>
    </lg>
    <lg n="10">
     <l n="118">Spesso quel che crudel ferro non vinse</l>
     <l n="119">vinse la pace, e nel tranquillo mare</l>
     <l n="120">il sopito nocchier percosse il vento.</l>
     <l n="121">Tu, che fato, né ozio anco non strinse,</l>
     <l n="122">questo conserva e le tu' opre chiare,</l>
     <l n="123">ché 'l proveduto dardo è sempre lento;</l>
     <l n="124">la piaga occulta drento</l>
     <l n="125">è da curar sol con la tuo prudenza,</l>
     <l n="126">onde la tuo clemenza</l>
     <l n="127">col buono Augusto e Scipio si contempli,</l>
     <l n="128">benché di molti essempli</l>
     <l n="129">già si conosca aver te fatto un solo,</l>
     <l n="130">ond'è tuo fama al ciel levata a volo.</l>
    </lg>
    <lg n="11">
     <l n="131">Vince la tuo pietate ogni perfidia,</l>
     <l n="132">vince la crudeltà, donde ci mostri</l>
     <l n="133">la comune salute a te preporre.</l>
     <l n="134">O tenace costanza, o dolce invidia,</l>
     <l n="135">con virtù ma' più vista a' tempi nostri</l>
     <l n="136">e che futura età non potrà tôrre!</l>
     <l n="137">Ecco ch'ognun ricorre</l>
     <l n="138">nelle tuo braccia qual torrente a fiume,</l>
     <l n="139">o come ogn'altro lume</l>
     <l n="140">al sol refugge; e ben si può dir cieco</l>
     <l n="141">chi la suo gloria seco</l>
     <l n="142">nella salute tua non riconosca,</l>
     <l n="143">onore e fama della gente tosca.</l>
    </lg>
    <lg n="12">
     <l n="144">Vivi dunque felice, acciò che viva</l>
     <l n="145">questa tuo donna dolcemente, all'ombra</l>
     <l n="146">con teco sempre di duo verdi rami.</l>
     <l n="147">E tu, florida, bella, onesta e diva,</l>
     <l n="148">ogni mesto pensier da te disgombra,</l>
     <l n="149">po' che, felice giunta a quel che brami,</l>
     <l n="150">chi fia che non ti chiami</l>
     <l n="151">più ricca donna d'un sì car diamante,</l>
     <l n="152">pur che tu sia costante</l>
     <l n="153">di servar quel come tuo sommo bene,</l>
     <l n="154">non, come ispesso avviene,</l>
     <l n="155">nella mollizia, d'ogni ben nimica,</l>
     <l n="156">ché chi ben posa mal seme notrica?</l>
     <l n="157">— Canzon, se tu vedra' mai il nostro duce,</l>
     <l n="158">digli che 'l tuo fattor converso è 'n cigno,</l>
     <l n="159">che canta, posto nel maggior martire;</l>
     <l n="160">né fra tanta procella altro Polluce</l>
     <l n="161">più non discerne, fato o dio benigno,</l>
     <l n="162">ma solo ha sculto in petra ogni desire.</l>
     <l n="163">Se del tuo grande ardire</l>
     <l n="164">cerca, dirai: «S'i' fu' manco modesta,</l>
     <l n="165">colpa la nova età, ch'è pronta e presta».</l>
    </lg>
   </lg>
  </body>
 </text>
</TEI>