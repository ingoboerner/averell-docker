<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - X</title>
    <author>Bernardo Pulci</author>
   </titleStmt>
   <extent>
    <measure unit="stanza">61</measure>
    <measure unit="line">181</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - X</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piangi tu, che pur dianzi eri felice,</l>
     <l n="2">misera patria, sconsolata e mesta,</l>
     <l n="3">piangi, ché solo a te di pianger lice!</l>
    </lg>
    <lg n="2">
     <l n="4">Pianse Pericle Atene e cangiò vesta,</l>
     <l n="5">Epaminonda Tebe, e la gran Roma</l>
     <l n="6">quello a chi 'l nome ancor d'Affrica resta;</l>
    </lg>
    <lg n="3">
     <l n="7">e con volto piangente e sparsa chioma</l>
     <l n="8">vide il suo primo Bruto in terra morto,</l>
     <l n="9">che la regal superbia avea già doma,</l>
    </lg>
    <lg n="4">
     <l n="10">Furio e quel Muzio, ch'al ferir accorto</l>
     <l n="11">non fu, di cui l'errante mano ardente</l>
     <l n="12">non sofferse mirar Porsenna iscorto.</l>
    </lg>
    <lg n="5">
     <l n="13">Cosm'era il tuo ben solo, il tuo parente,</l>
     <l n="14">il tuo refugio, tua salute e speme,</l>
     <l n="15">che t'ha fatta sì bell'alma e florente.</l>
    </lg>
    <lg n="6">
     <l n="16">Or Morte, che nissun riguarda o teme,</l>
     <l n="17">a te l'ha tolto e 'n sul feretro giace,</l>
     <l n="18">e già le membra un freddo sasso preme,</l>
    </lg>
    <lg n="7">
     <l n="19">tal che ciascun di lamentar non tace.</l>
     <l n="20">Così crediam ch'errando se ne dolga</l>
     <l n="21">per le selve ogni fera aspra e rapace;</l>
    </lg>
    <lg n="8">
     <l n="22">Febo par che 'l bel lume a sé raccolga</l>
     <l n="23">e, fra nube ascondendo i santi raggi,</l>
     <l n="24">dal corso i suo cavagli arretri e volga.</l>
    </lg>
    <lg n="9">
     <l n="25">Che giova aver fra' più antichi saggi</l>
     <l n="26">cercato esser per fama tanto altero,</l>
     <l n="27">quanto tra' vili arbusti gli alti faggi?</l>
    </lg>
    <lg n="10">
     <l n="28">o d'acquistare onor, gloria, o impero</l>
     <l n="29">e col proprio tesor la patria alzare</l>
     <l n="30">e farla addorna d'ogni magistero,</l>
    </lg>
    <lg n="11">
     <l n="31">po' che' più degni ancor posson furare</l>
     <l n="32">gli stremi fati, ch'a ciascuno è dato</l>
     <l n="33">un fine oscuro dalle Panche amare?</l>
    </lg>
    <lg n="12">
     <l n="34">Vedi Lucullo, che fu tanto elato</l>
     <l n="35">dalla Fortuna di potenza e d'oro</l>
     <l n="36">che 'l secol suo lo tenne esser beato:</l>
    </lg>
    <lg n="13">
     <l n="37">costui fu pari in ciascun suo lavoro</l>
     <l n="38">a Cimon di delizie, e 'l fiero artiglio</l>
     <l n="39">non valse lor fuggire, e 'l gran martoro.</l>
    </lg>
    <lg n="14">
     <l n="40">Vedi il buon Cato pien d'alto consiglio;</l>
     <l n="41">Manlio che con robusta e pronta mano</l>
     <l n="42">tolse dal Campidoglio il gran periglio;</l>
    </lg>
    <lg n="15">
     <l n="43">Pompeo, quel ch'ogni forza e caso umano</l>
     <l n="44">contro a suo fati volle sostenere,</l>
     <l n="45">per far sé degno e senator romano.</l>
    </lg>
    <lg n="16">
     <l n="46">Non però vincer mai né contenere</l>
     <l n="47">di questi alcun poté Morte crudele,</l>
     <l n="48">né le sue armi dispietate e fere.</l>
    </lg>
    <lg n="17">
     <l n="49">Come 'nanzi all'assenzio è posto il mèle,</l>
     <l n="50">così porge la nostra mortal vita</l>
     <l n="51">un dolce prima ad uno amaro fele.</l>
    </lg>
    <lg n="18">
     <l n="52">O natura, di noi cotanto oblita,</l>
     <l n="53">perché tanti animal bruti conservi</l>
     <l n="54">al mondo con età quasi infinita,</l>
    </lg>
    <lg n="19">
     <l n="55">quando gli umani ingegni, a cui riservi</l>
     <l n="56">il saper d'ogni cosa e le ragioni</l>
     <l n="57">de' pianeti benigni e de' protervi,</l>
    </lg>
    <lg n="20">
     <l n="58">passon tanto veloci e brevi e proni</l>
     <l n="59">e spesso in mezzo caggion del camino,</l>
     <l n="60">per volare a quel fin, ch'a ciascun poni?</l>
    </lg>
    <lg n="21">
     <l n="61">Gite, ciechi mortal, con tal destino</l>
     <l n="62">per acquistar superbia, onori e regni,</l>
     <l n="63">a cui l'estremo dì sempr'è vicino.</l>
    </lg>
    <lg n="22">
     <l n="64">Agrippa, quel che degli antichi degni</l>
     <l n="65">innanzi al tempo fé 'l grande edifizio</l>
     <l n="66">che Roma mostra ancor tra gli altri segni,</l>
    </lg>
    <lg n="23">
     <l n="67">sentì de' fati l'ultimo giudizio;</l>
     <l n="68">e così e nostri santi maggior patri</l>
     <l n="69">periron tutti di cotal supplizio.</l>
    </lg>
    <lg n="24">
     <l n="70">Edifica Marcel nuovi teatri,</l>
     <l n="71">vestibuli, palazzi, terme e scene</l>
     <l n="72">e fa voltar la terra a mille aratri.</l>
    </lg>
    <lg n="25">
     <l n="73">E tu sie pronto, Emilio, al patrio bene,</l>
     <l n="74">Crasso e Murena alle divizie grandi,</l>
     <l n="75">ch'al fin fallace fia la vostra spene!</l>
    </lg>
    <lg n="26">
     <l n="76">Non vale esser intento a' casi infandi,</l>
     <l n="77">e tanto sperto, acuto e previdente</l>
     <l n="78">che spesso alla Fortuna ancor comandi;</l>
    </lg>
    <lg n="27">
     <l n="79">né in alto grado, né 'n sì eccellente</l>
     <l n="80">ch'a gli altri di potenza, onore e fama</l>
     <l n="81">il mondo gridi te solo eminente,</l>
    </lg>
    <lg n="28">
     <l n="82">o quel che tanto si ricerca e brama,</l>
     <l n="83">gran prudenza di cose e gran dottrina,</l>
     <l n="84">ché più l'ultimo giorno ognor ci chiama.</l>
    </lg>
    <lg n="29">
     <l n="85">Così nostra prestanza al fin declina,</l>
     <l n="86">nostra fatica è vana, e tutti siamo</l>
     <l n="87">sogni da sera e ombre da mattina.</l>
    </lg>
    <lg n="30">
     <l n="88">Non altrimenti tosto via passiamo</l>
     <l n="89">che di suo fiori e frondi arido e privo</l>
     <l n="90">un tenero virgulto e piccol ramo.</l>
    </lg>
    <lg n="31">
     <l n="91">Anzi dura ogni spirto eccelso e divo</l>
     <l n="92">per fama eterno, e chi fu mai cagione</l>
     <l n="93">salvar suo patria sarà sempre vivo.</l>
    </lg>
    <lg n="32">
     <l n="94">Vive Attilio, Cornelio ed Iscipione,</l>
     <l n="95">vive Sempronio e 'l gran Tito Flaminio,</l>
     <l n="96">e 'l titol ancor tien suo regione;</l>
    </lg>
    <lg n="33">
     <l n="97">e già son giunte a l'ultimo esterminio</l>
     <l n="98">le ricchezze di Tiro e le troiane</l>
     <l n="99">e ogni forza del roman dominio.</l>
    </lg>
    <lg n="34">
     <l n="100">Già Smirna e Babillon son fatte vane,</l>
     <l n="101">l'ardir de' Galli e la potenza argiva,</l>
     <l n="102">le vittorie e trïonfi e pompe umane.</l>
    </lg>
    <lg n="35">
     <l n="103">Ma sin che 'l mar bagnerà alcuna riva,</l>
     <l n="104">non torrà Morte a Cato il chiaro nome,</l>
     <l n="105">ched e' non sia di lui chi parli o scriva.</l>
    </lg>
    <lg n="36">
     <l n="106">La fama di chi prese il bel cognome</l>
     <l n="107">da Creta e da Numidia immortal fia,</l>
     <l n="108">benché 'l temp'ogni cosa oscuri e dome.</l>
    </lg>
    <lg n="37">
     <l n="109">Se Regulo con pena acerva e ria</l>
     <l n="110">finì suo vita, pur sempre memoria</l>
     <l n="111">convien ch'al mondo di lui ferma sia.</l>
    </lg>
    <lg n="38">
     <l n="112">Ogni latin poema e greca istoria</l>
     <l n="113">canta che l'alma di virtute addorna</l>
     <l n="114">non de' mancar di sempiterna gloria.</l>
    </lg>
    <lg n="39">
     <l n="115">Così 'l morto sovente vivo torna,</l>
     <l n="116">così la degna fama e 'l giusto onore</l>
     <l n="117">come pianta a risurger non soggiorna.</l>
    </lg>
    <lg n="40">
     <l n="118">Così 'l tuo nome, Cosmo, e 'l tuo splendore</l>
     <l n="119">per tutti gli anni sarà sempre chiaro</l>
     <l n="120">e per morte tuo gloria assai maggiore.</l>
    </lg>
    <lg n="41">
     <l n="121">O fortunato saggio! o fido e caro</l>
     <l n="122">alla tuo patria! per te i giorni nostri</l>
     <l n="123">un nuovo Lelio in terra rimiraro,</l>
    </lg>
    <lg n="42">
     <l n="124">per te, perch'ogni essemplo si dimostri</l>
     <l n="125">della prisca eccellenza, che già tanto</l>
     <l n="126">fé Roma addorna d'alti templi e chiostri.</l>
    </lg>
    <lg n="43">
     <l n="127">Tu, pudico, sever, tu giusto e santo,</l>
     <l n="128">tu liberal, tu sì clemente e pio</l>
     <l n="129">ch'a Cesare o Caton nissun diè vanto.</l>
    </lg>
    <lg n="44">
     <l n="130">La tuo speme era sola e 'l tuo disio</l>
     <l n="131">al ben comune e publica salute,</l>
     <l n="132">ogn'altra cura vil posta in oblio;</l>
    </lg>
    <lg n="45">
     <l n="133">le tuo divizie son più volte sute</l>
     <l n="134">pronte a salvar la patria in libertate,</l>
     <l n="135">di che parlar potrien le lingue mute.</l>
    </lg>
    <lg n="46">
     <l n="136">In te d'antica stirpe e nobiltate</l>
     <l n="137">refugio è di famoso, degno erede,</l>
     <l n="138">quant'alcun delle gente mai togate</l>
    </lg>
    <lg n="47">
     <l n="139">di preclari nipoti; onde si vede,</l>
     <l n="140">se vera è la sentenza di Solone,</l>
     <l n="141">ch'a te grazie sublime il ciel concede.</l>
    </lg>
    <lg n="48">
     <l n="142">Però che più vogliàn, per qual ragione</l>
     <l n="143">facciàn querele in contro a Dio, usando</l>
     <l n="144">stolte parole spesso e van sermone?</l>
    </lg>
    <lg n="49">
     <l n="145">Appio, quel cieco, prima militando,</l>
     <l n="146">poi nel senato fé suo patria degna;</l>
     <l n="147">tu col saper la tua vie più inalzando,</l>
    </lg>
    <lg n="50">
     <l n="148">la qual cerca or che premio o quale 'nsegna</l>
     <l n="149">a te riferir possa, e nulla truova</l>
     <l n="150">ch'a tuo magna eccellenza si convegna.</l>
    </lg>
    <lg n="51">
     <l n="151">Pur del tuo ben oprar tanto gli giova</l>
     <l n="152">ch'un titol singular, non mai più scritto,</l>
     <l n="153">da lei per te da Roma si rinnuova,</l>
    </lg>
    <lg n="52">
     <l n="154">ché di comun decreto e santo editto</l>
     <l n="155">a eterna memoria sie scolpito</l>
     <l n="156">Cosmo, della suo patria padre invitto.</l>
    </lg>
    <lg n="53">
     <l n="157">Ma, s'egli è 'l ben pe' meriti gradito,</l>
     <l n="158">veramente beato in ciel ten vai</l>
     <l n="159">a posseder quel gaudio, ch'è 'nfinito.</l>
    </lg>
    <lg n="54">
     <l n="160">E perch'a' tempi nostri alcun già mai</l>
     <l n="161">a te fu simil, degli antichi eletti</l>
     <l n="162">molti venire in contro ti vedrai:</l>
    </lg>
    <lg n="55">
     <l n="163">Tullio, che Catellina e gli altri eretti</l>
     <l n="164">contr'alla patria oppresse, e per tal cosa</l>
     <l n="165">ebbe il cognome, ch'or tu solo accetti;</l>
    </lg>
    <lg n="56">
     <l n="166">Fabio con la suo gente assai pietosa</l>
     <l n="167">a vivere e morir; Curio e Fabrizio,</l>
     <l n="168">che Roma tennor già da Pirro in posa.</l>
    </lg>
    <lg n="57">
     <l n="169">Con questi ed altri insieme al sommo ospizio</l>
     <l n="170">giugnendo, il coro adornerai, nel quale</l>
     <l n="171">canton l'alme, che visson sanza vizio.</l>
    </lg>
    <lg n="58">
     <l n="172">Dunque, Cosmo, ornamento al secol, vale!</l>
     <l n="173">E tu, florida patria, omai t'allegra,</l>
     <l n="174">se più che del tuo ben del suo ti cale!</l>
    </lg>
    <lg n="59">
     <l n="175">Lascia 'l pianto e la vesta oscura e negra,</l>
     <l n="176">tornando al primo tuo più bello stato</l>
     <l n="177">d'ogn'arte clara e disciplina intègra;</l>
    </lg>
    <lg n="60">
     <l n="178">conserva, onora il suo felice nato,</l>
     <l n="179">ver successor della virtù paterna,</l>
     <l n="180">che ti farà fiorir sì 'n ciascun lato</l>
    </lg>
    <lg n="61">
     <l n="181">che la tuo fama fia nel mondo eterna.</l>
    </lg>
   </lg>
  </body>
 </text>
</TEI>