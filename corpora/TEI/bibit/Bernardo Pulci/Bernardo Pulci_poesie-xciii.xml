<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XCIII</title>
    <author>Bernardo Pulci</author>
   </titleStmt>
   <extent>
    <measure unit="stanza">134</measure>
    <measure unit="line">400</measure>
   </extent>
   <publicationStmt>
    <publisher>UNED University</publisher>
    <idno>Bernardo Pulci_poesie-xciii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XCIII</title>
     <author>Bernardo Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XCIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se mai priego mortal nel ciel s'intese,</l>
     <l n="2">Vergine sposa del tuo Figlio eletto,</l>
     <l n="3">in cui l'eterno amor tanto s'accese,</l>
    </lg>
    <lg n="2">
     <l n="4">volgi gli occhi pietosi al tuo suggetto,</l>
     <l n="5">sì che, cantando di tua laude immense,</l>
     <l n="6">almen presso al desir giunga l'effetto!</l>
    </lg>
    <lg n="3">
     <l n="7">Vedi le voglie sue già tutte accense,</l>
     <l n="8">e, per seguir sua degna intenzione,</l>
     <l n="9">nel tuo bel volto le sua luci attense.</l>
    </lg>
    <lg n="4">
     <l n="10">Non Musa, non Parnaso o Citerone,</l>
     <l n="11">non l'aiuto di Febo qui s'attende,</l>
     <l n="12">né dello antico Orfeo né d'Anfïone,</l>
    </lg>
    <lg n="5">
     <l n="13">ma sol quanto da te valor discende,</l>
     <l n="14">il qual, giugnendo in ogni sorda lira,</l>
     <l n="15">faria le noti dolci e reverende.</l>
    </lg>
    <lg n="6">
     <l n="16">Vergine, adunque di tua grazia spira</l>
     <l n="17">nel caldo petto, senza 'l qual sarebbe</l>
     <l n="18">ogni speme di lui manca e delira.</l>
    </lg>
    <lg n="7">
     <l n="19">E se forse l'ardir troppo alto crebbe,</l>
     <l n="20">scusilo il tuo celeste e santo ardore,</l>
     <l n="21">ch'un cor di neve o ghiaccio scalderebbe.</l>
    </lg>
    <lg n="8">
     <l n="22">O fidissima stella, o sommo amore,</l>
     <l n="23">cui né lingua né 'ngegno o carta o inchiostro</l>
     <l n="24">basta per celebrare il tuo splendore,</l>
    </lg>
    <lg n="9">
     <l n="25">tu sola, eletta nel superno chiostro,</l>
     <l n="26">predestinata fusti a tanto bene</l>
     <l n="27">con altri culti che di gemme o d'ostro.</l>
    </lg>
    <lg n="10">
     <l n="28">Sendo sterili e vecchi senza spene</l>
     <l n="29">i tua parenti Giovacchino ed Anna,</l>
     <l n="30">disceson giù dal ciel voci serene,</l>
    </lg>
    <lg n="11">
     <l n="31">annunzïando con sì dolce osanna</l>
     <l n="32">tuo nascimento, che dove' tôr tanta</l>
     <l n="33">resia dal mondo, che le menti inganna.</l>
    </lg>
    <lg n="12">
     <l n="34">Così dunque nascesti e giusta e santa</l>
     <l n="35">in Nazaret, o glorïoso essempio,</l>
     <l n="36">di David tua prole eccelsa pianta,</l>
    </lg>
    <lg n="13">
     <l n="37">ove in Ierusalem nel sacro tempio</l>
     <l n="38">nutrita fusti con sì degna vita</l>
     <l n="39">ch'accende ogni pensier contrario ed empio,</l>
    </lg>
    <lg n="14">
     <l n="40">avendo ogni tua speme stabilita</l>
     <l n="41">di viver casta e consecrato a Dio</l>
     <l n="42">quella che fu da te tanto gradita,</l>
    </lg>
    <lg n="15">
     <l n="43">prezïoso concetto, alto desio,</l>
     <l n="44">in prieghi, in orazion perseverando</l>
     <l n="45">sempre con essercizio santo e pio,</l>
    </lg>
    <lg n="16">
     <l n="46">finché l'angiol di Dio, dal ciel volando,</l>
     <l n="47">porgeva l'esca al tuo vitto sereno</l>
     <l n="48">e veniva a' tua detti ministrando</l>
    </lg>
    <lg n="17">
     <l n="49">tanto ogni suo sermon di grazia pieno</l>
     <l n="50">che parlando tu fussi conosciuto</l>
     <l n="51">essere il sommo ben nel tuo bel seno.</l>
    </lg>
    <lg n="18">
     <l n="52">Sendo il debito tempo già venuto,</l>
     <l n="53">per mirabili segni disponsata</l>
     <l n="54">fusti a Ioseph con divin tributo,</l>
    </lg>
    <lg n="19">
     <l n="55">col qual vergine pura, immaculata</l>
     <l n="56">vivendo, come stato era promesso</l>
     <l n="57">esser nel ventre tuo ristaürata</l>
    </lg>
    <lg n="20">
     <l n="58">nostra salute per lo antiquo eccesso</l>
     <l n="59">del primo padre, a Dio fatto ribello,</l>
     <l n="60">non potendo pagar tanto interesso,</l>
    </lg>
    <lg n="21">
     <l n="61">venne da Dio vocato Gabriello</l>
     <l n="62">con gaudio e con sì dolce cantilena</l>
     <l n="63">nel tuo segreto e solitar sacello,</l>
    </lg>
    <lg n="22">
     <l n="64">cantando: «Ave Maria, di grazia plena,</l>
     <l n="65">Dominus tecum, benedicta et pia</l>
     <l n="66">più ch'altra donna angelica e serena».</l>
    </lg>
    <lg n="23">
     <l n="67">Né sì altro misterio udito pria</l>
     <l n="68">fu né simil saluto, ove la mente</l>
     <l n="69">nostra non può salir già mai né fia.</l>
    </lg>
    <lg n="24">
     <l n="70">Sì come il sol, giugnendo in orïente</l>
     <l n="71">lustra co' raggi suoi lucenti e vola</l>
     <l n="72">in un momento insino all'occidente,</l>
    </lg>
    <lg n="25">
     <l n="73">così tu dopo l'ultima parola</l>
     <l n="74">«Ecce ancilla Domini» dicendo,</l>
     <l n="75">concetto il Verbo in questa voce sola,</l>
    </lg>
    <lg n="26">
     <l n="76">sopra l'uso mortal carne prendendo,</l>
     <l n="77">integra, pura, e germinato insieme</l>
     <l n="78">l'alma col corpo santo e reverendo.</l>
    </lg>
    <lg n="27">
     <l n="79">O celeste bellezze alte e supleme,</l>
     <l n="80">che provocasti i cittadin del cielo</l>
     <l n="81">venire in terra in queste parti estreme!</l>
    </lg>
    <lg n="28">
     <l n="82">Già tanto il mondo con oscuro velo</l>
     <l n="83">stato per non trovar vaso sì degno</l>
     <l n="84">dove si raccendessi il dolce zelo,</l>
    </lg>
    <lg n="29">
     <l n="85">volendo suscitar misero, indegno</l>
     <l n="86">l'uman lignaggio, in te sola dispuose</l>
     <l n="87">essere il prezzo di cotanto pegno.</l>
    </lg>
    <lg n="30">
     <l n="88">Ecco di Gedeon quel che propuose</l>
     <l n="89">l'angiol, che sol doveva liberare</l>
     <l n="90">e far nel popul suo mirabil cose.</l>
    </lg>
    <lg n="31">
     <l n="91">Ecco qui d'Isaia le noti chiare;</l>
     <l n="92">ecco di Zecchiel la chiusa porta,</l>
     <l n="93">per la qual sol doveva Idio passare.</l>
    </lg>
    <lg n="32">
     <l n="94">Ecco di Geremia la voce scorta,</l>
     <l n="95">di David la pïoggia, ove si bagna</l>
     <l n="96">l'alma che solo in te si riconforta.</l>
    </lg>
    <lg n="33">
     <l n="97">Ecco la visïone altera e magna</l>
     <l n="98">di Tiburtina al buono Augusto, el quale</l>
     <l n="99">dall'incetto suo indegno si scompagna,</l>
    </lg>
    <lg n="34">
     <l n="100">umiltà vera a nessun'altra equale.</l>
     <l n="101">Ecco il Signor sopra la nube lieve</l>
     <l n="102">assiso, oggi per noi fatto mortale;</l>
    </lg>
    <lg n="35">
     <l n="103">ecco la colpa d'Eva fatta brieve</l>
     <l n="104">e di quel che la 'nganna già fornito</l>
     <l n="105">per tanto effetto la sentenzia grieve.</l>
    </lg>
    <lg n="36">
     <l n="106">Maria, di gaudio angelico infinito</l>
     <l n="107">piena, pensando di cotanta offerta</l>
     <l n="108">e dello essemplo in Lisabeth udito,</l>
    </lg>
    <lg n="37">
     <l n="109">vicita quella, non del nunzio incerta</l>
     <l n="110">né di tanta promessa ricevuta,</l>
     <l n="111">ma per far lei di cotal grazia certa;</l>
    </lg>
    <lg n="38">
     <l n="112">né per lungo sentiero è ritenuta,</l>
     <l n="113">povera, sola col suo vecchio sposo,</l>
     <l n="114">come chi pompa uman sempre rifiuta.</l>
    </lg>
    <lg n="39">
     <l n="115">E pur l'alto Fattor, nel grembo ascoso,</l>
     <l n="116">va con costei sanza gravezza alcuna,</l>
     <l n="117">sì come all'altre al suo camin noioso.</l>
    </lg>
    <lg n="40">
     <l n="118">O fortunato albergo, ove s'adduna</l>
     <l n="119">sì care madri con sì degne piante</l>
     <l n="120">e sì felici vecchi si raguna!</l>
    </lg>
    <lg n="41">
     <l n="121">Canta già piena di dolcezze sante</l>
     <l n="122">Elisabeta: «Benedetta tu</l>
     <l n="123">tra l'altre donne e 'l tuo frutto prestante,</l>
    </lg>
    <lg n="42">
     <l n="124">onde tal grazia a me concessa fu</l>
     <l n="125">che la madre di Dio ha vicitato</l>
     <l n="126">oggi la serva sua con tal virtù.</l>
    </lg>
    <lg n="43">
     <l n="127">Sappi che 'l mio figliol s'è inginocchiato</l>
     <l n="128">nel ventre mio per la divina essenza</l>
     <l n="129">e per grazia di lei santificato,</l>
    </lg>
    <lg n="44">
     <l n="130">grata, dolce di Dio vera semenza»,</l>
     <l n="131">già profeta Giovanni e Zaccheria,</l>
     <l n="132">Elisabeth pien d'ogni scïenza.</l>
    </lg>
    <lg n="45">
     <l n="133">Non tace più gli occulti don Maria,</l>
     <l n="134">anzi conclama tutta essilerata:</l>
     <l n="135">«Magnifica 'l Signor l'anima mia!»</l>
    </lg>
    <lg n="46">
     <l n="136">Guarda quanto sia oggi umilitata</l>
     <l n="137">Maria, servendo a lei con ogni offizio;</l>
     <l n="138">quasi regina s'è dimenticata!</l>
    </lg>
    <lg n="47">
     <l n="139">Quinci tornando al suo povero ospizio,</l>
     <l n="140">sua vita estrema colle proprie mani</l>
     <l n="141">ricerca, a lei non debito essercizio.</l>
    </lg>
    <lg n="48">
     <l n="142">Insaziabili gusti degli umani!</l>
     <l n="143">Costei, che in sé tante ricchezze asconde,</l>
     <l n="144">va bisognando gli altrui cibi strani.</l>
    </lg>
    <lg n="49">
     <l n="145">Ioseph vede e, non sappiendo donde</l>
     <l n="146">Maria gravida, pensa di lasciare</l>
     <l n="147">quella e di maraviglia si confonde,</l>
    </lg>
    <lg n="50">
     <l n="148">finché l'angiolo a lui ne' sonni appare,</l>
     <l n="149">manifestando ogni divin misterio,</l>
     <l n="150">e fallo in gaudio con Maria tornare.</l>
    </lg>
    <lg n="51">
     <l n="151">E già propinquo l'alto magisterio</l>
     <l n="152">era che 'l Verbo eterno generato</l>
     <l n="153">dovea finire ogni superbo imperio.</l>
    </lg>
    <lg n="52">
     <l n="154">Cesare vuol nel suo regno pacato</l>
     <l n="155">tutto universo il mondo essere scritto</l>
     <l n="156">e 'l numero de' populi signato;</l>
    </lg>
    <lg n="53">
     <l n="157">sicché Ioseph per cotanto editto</l>
     <l n="158">Maria con seco in Bethlem aduce,</l>
     <l n="159">dove il posar paterno gli è interdetto.</l>
    </lg>
    <lg n="54">
     <l n="160">O benigno fattore, o sommo duce,</l>
     <l n="161">che, mostrando oggi ogni clemenzia fora,</l>
     <l n="162">in così vil capanna si riduce!</l>
    </lg>
    <lg n="55">
     <l n="163">Ove, giunto del parto all'ultim'ora,</l>
     <l n="164">partorisce costei pien di bontate</l>
     <l n="165">colui che 'l cielo e l'universo onora.</l>
    </lg>
    <lg n="56">
     <l n="166">Vedi con quanta estrema povertate,</l>
     <l n="167">col proprio vel del suo capo coverto,</l>
     <l n="168">adora quel con somma umilitate.</l>
    </lg>
    <lg n="57">
     <l n="169">Già nel presepio il Redentore offerto,</l>
     <l n="170">venerato da dua vili animali,</l>
     <l n="171">rende del nostro error non degno merto.</l>
    </lg>
    <lg n="58">
     <l n="172">Qui non delizie, non culti regali,</l>
     <l n="173">ma povertate e umilitate intorno,</l>
     <l n="174">divizie essemplo a voi ciechi mortali!</l>
    </lg>
    <lg n="59">
     <l n="175">O felice presepio, o lieto giorno</l>
     <l n="176">oggi di tante angeliche ricchezze</l>
     <l n="177">e di tante virtuti ornate adorno!</l>
    </lg>
    <lg n="60">
     <l n="178">Oggi quanto splendor, quante dolcezze,</l>
     <l n="179">poi che 'l Verbo di Dio, fatto passibile,</l>
     <l n="180">mostra del regno suo l'alte bellezze!</l>
    </lg>
    <lg n="61">
     <l n="181">Oggi [è] visibil quel ch'era invisibile</l>
     <l n="182">e palpabile fatto, onde si mostra</l>
     <l n="183">più chiaramente a lui nulla impossibile.</l>
    </lg>
    <lg n="62">
     <l n="184">Oggi firmata è la salute nostra;</l>
     <l n="185">oggi, superbi uman populi ingrati,</l>
     <l n="186">è posto fine alla querela vostra.</l>
    </lg>
    <lg n="63">
     <l n="187">Come del Paradiso essilïati</l>
     <l n="188">fusti per Eva, oggi per questa madre</l>
     <l n="189">siate allo eterno gaudio rivocati.</l>
    </lg>
    <lg n="64">
     <l n="190">Oggi concilïato e il vostro padre,</l>
     <l n="191">oggi aperta la via donde non s'erra,</l>
     <l n="192">tante dote in Maria viste leggiadre.</l>
    </lg>
    <lg n="65">
     <l n="193">Oggi termin è posto a tanta guerra</l>
     <l n="194">contro al nemico, onde si canta e dice:</l>
     <l n="195">«Vera gloria nel cielo e pace in terra».</l>
    </lg>
    <lg n="66">
     <l n="196">Oggi l'editto misero e infelice</l>
     <l n="197">preciso è d'Eva in tal dilezione,</l>
     <l n="198">partorito costei lieta e felice.</l>
    </lg>
    <lg n="67">
     <l n="199">Come la stella sanza offensione</l>
     <l n="200">produce il razzo in ogni parte chiaro,</l>
     <l n="201">non mancando di sua perfezione,</l>
    </lg>
    <lg n="68">
     <l n="202">così costei, del suo ventre preclaro</l>
     <l n="203">renduto al mondo il lume santo e giusto,</l>
     <l n="204">non minuisce il suo tesor sì chiaro.</l>
    </lg>
    <lg n="69">
     <l n="205">Questo è quel rubo santo ed incombusto</l>
     <l n="206">che 'l nostro padre Moisè già vide</l>
     <l n="207">acceso in alto senza essere adusto.</l>
    </lg>
    <lg n="70">
     <l n="208">Questo è quel che d'Aronne si previde,</l>
     <l n="209">quando la virga dalla sua man mossa</l>
     <l n="210">fiorì tra tante, come Idio provide.</l>
    </lg>
    <lg n="71">
     <l n="211">Questa è la pietra che, non sendo scossa,</l>
     <l n="212">Danïel vide giù cader dal monte,</l>
     <l n="213">qual dovea rovinar ogni altra possa.</l>
    </lg>
    <lg n="72">
     <l n="214">Queste son d'Isaia le voci pronte,</l>
     <l n="215">d'Abacuc, Michea e d'altri mille</l>
     <l n="216">vati profeti con sentenzie conte.</l>
    </lg>
    <lg n="73">
     <l n="217">Questo è quanto conclamon le Sibille,</l>
     <l n="218">delfica, cuma, libica, eritrea,</l>
     <l n="219">persica e l'altre accese di faville.</l>
    </lg>
    <lg n="74">
     <l n="220">O cieca e dura Bethleem iudea,</l>
     <l n="221">veramente la spina infra la rosa</l>
     <l n="222">oggi restando in tua credenzia rea!</l>
    </lg>
    <lg n="75">
     <l n="223">Questa è la scala dove Idio si posa</l>
     <l n="224">e che vide Jacob[be] sopra stare</l>
     <l n="225">al ciel, quando nel monte si riposa.</l>
    </lg>
    <lg n="76">
     <l n="226">Maria, volendo l'ordine servare,</l>
     <l n="227">festina essere il Figlio circunciso</l>
     <l n="228">l'ottavo giorno e 'l nome dichiarare.</l>
    </lg>
    <lg n="77">
     <l n="229">Piange Gesù, donde si bagna il viso</l>
     <l n="230">costei veggendo; o lacrimar benigno,</l>
     <l n="231">cagion di tanto gaudio e tanto riso!</l>
    </lg>
    <lg n="78">
     <l n="232">Oggi di noi qual cor tanto maligno,</l>
     <l n="233">Signor, che non ringrazi, poi che versi</l>
     <l n="234">quel che ci comperò nel santo ligno?</l>
    </lg>
    <lg n="79">
     <l n="235">Ecco tre Magi, anzi tre regi persi,</l>
     <l n="236">Maria, dall'oriente seguitati</l>
     <l n="237">drieto alla stella per camin diversi.</l>
    </lg>
    <lg n="80">
     <l n="238">Vedili a' santi piedi inginocchiati</l>
     <l n="239">per offerire al tuo Figliuolo immenso</l>
     <l n="240">tre don con giusti effetti figurati:</l>
    </lg>
    <lg n="81">
     <l n="241">aüro, come degno e regal censo;</l>
     <l n="242">mirra, sì come ad uon fatto mortale,</l>
     <l n="243">e come a vero sacerdote incenso.</l>
    </lg>
    <lg n="82">
     <l n="244">Ma che aüro a te presentar vale,</l>
     <l n="245">Maria, se presto ad altri lo comparti</l>
     <l n="246">e di tua povertà nulla ti cale?</l>
    </lg>
    <lg n="83">
     <l n="247">Sì come Saba dall'estreme parti</l>
     <l n="248">vien d'Etïopia, per aver più nota</l>
     <l n="249">del saggio padre ogni scienzia ed arte,</l>
    </lg>
    <lg n="84">
     <l n="250">vedi nel tempio già tutta divota</l>
     <l n="251">Maria col Figlio, come fussi impura</l>
     <l n="252">quella ch'ad ogni colpa era remota.</l>
    </lg>
    <lg n="85">
     <l n="253">Vedi con quanta miserabil cura,</l>
     <l n="254">non avendo agno al tempio d'offerire,</l>
     <l n="255">dua colombette presentar procura.</l>
    </lg>
    <lg n="86">
     <l n="256">O giusto vecchio, pien d'ogni desire,</l>
     <l n="257">che, tenendo Gesù nelle tua braccia,</l>
     <l n="258">più non ti curi tua vita finire!</l>
    </lg>
    <lg n="87">
     <l n="259">Che sarà, Simeon, più che ti spiaccia,</l>
     <l n="260">poi ch'è concesso nella tua vecchiezza</l>
     <l n="261">abracciar quel che l'universo abraccia?</l>
    </lg>
    <lg n="88">
     <l n="262">Quanti dolci pensier, quanta allegrezza</l>
     <l n="263">celebrata fra voi, e quanto affanno</l>
     <l n="264">già s'apparecchia con più lunga asprezza!</l>
    </lg>
    <lg n="89">
     <l n="265">Vedi Maria, che dal crudel tiranno</l>
     <l n="266">pavida fugge col suo sposo e figlio,</l>
     <l n="267">da Dio mostrato ogni futuro inganno,</l>
    </lg>
    <lg n="90">
     <l n="268">come Jacob[be] con turbato ciglio</l>
     <l n="269">fugge dal frate, e da Saul si scioglie</l>
     <l n="270">David, tolto dal mortal periglio;</l>
    </lg>
    <lg n="91">
     <l n="271">vedi che, giunti nelle prime soglie</l>
     <l n="272">d'Egitto, cade ogni delubro in terra</l>
     <l n="273">e simulacro dove Idio s'accoglie,</l>
    </lg>
    <lg n="92">
     <l n="274">sì come l'arca nell'antica guerra,</l>
     <l n="275">ratta da' Filistei, per divin segno</l>
     <l n="276">nel tempio posta, il loro idolo aterra.</l>
    </lg>
    <lg n="93">
     <l n="277">Vedila stanca dallo essilo indegno,</l>
     <l n="278">dopo sette anni nella patria giunta,</l>
     <l n="279">spento d'Erode ogni superbo isdegno.</l>
    </lg>
    <lg n="94">
     <l n="280">Vedi che, di dolor nuovo compunta,</l>
     <l n="281">dopo tre giorni disputando truova</l>
     <l n="282">Gesù nel tempio in allegrezza assunta.</l>
    </lg>
    <lg n="95">
     <l n="283">Quanto l'immenso amor fra voi si muova</l>
     <l n="284">oggi pe' prieghi tuoi, dell'acqua vino</l>
     <l n="285">nelle nozze facendo assai s'aprova.</l>
    </lg>
    <lg n="96">
     <l n="286">Vedi che 'l giorno è già fatto vicino,</l>
     <l n="287">dove vedrai fra gente aspra e feroce,</l>
     <l n="288">Vergine, il tuo Gesù tanto tapino.</l>
    </lg>
    <lg n="97">
     <l n="289">Vedilo in tanto strazio posto in croce,</l>
     <l n="290">che sparge il sangue per lo altrui delitto</l>
     <l n="291">e che ti chiama con pietosa voce.</l>
    </lg>
    <lg n="98">
     <l n="292">O miseranda donna, o core afritto,</l>
     <l n="293">oggi come sostengon gli occhi tuoi</l>
     <l n="294">vedere in alto il tuo Figliuol confitto?</l>
    </lg>
    <lg n="99">
     <l n="295">Quanto pianger convienti e quanto puoi</l>
     <l n="296">l'antica offesa, che 'l tuo Figlio appaga,</l>
     <l n="297">meritamente ricordare a noi?</l>
    </lg>
    <lg n="100">
     <l n="298">Misera gente, di mal far sì vaga!</l>
     <l n="299">Vedil di spine coronato e morto,</l>
     <l n="300">che ti dimostra l'una e l'altra piaga:</l>
    </lg>
    <lg n="101">
     <l n="301">chi può tanto dolor mostrare scorto?</l>
     <l n="302">Finché, risuscitato al terzo giorno,</l>
     <l n="303">prima vedesti il tuo fido conforto</l>
    </lg>
    <lg n="102">
     <l n="304">e dopo alquanto, di splendore adorno,</l>
     <l n="305">salire al ciel, dove promesso gli era</l>
     <l n="306">di far sempre felice e bel soggiorno;</l>
    </lg>
    <lg n="103">
     <l n="307">onde, mostrando ogni sua gloria intera,</l>
     <l n="308">simile il Primo Amor d'ardente lingue</l>
     <l n="309">misse fra voi, come promesso v'era.</l>
    </lg>
    <lg n="104">
     <l n="310">O diletta di Dio, ove s'impingue</l>
     <l n="311">tanto di grazia l'uno e l'altro polo,</l>
     <l n="312">sì come piace a quel che ben distingue,</l>
    </lg>
    <lg n="105">
     <l n="313">parendo il ciel di tua bellezze solo,</l>
     <l n="314">oggi dal mondo tenebroso sciolta,</l>
     <l n="315">prendi sì alto e sì spedito volo;</l>
    </lg>
    <lg n="106">
     <l n="316">e, verso il regno tuo lieta rivolta,</l>
     <l n="317">col corpo ascendi ove dintorno vedi</l>
     <l n="318">tutta la corte angelica raccolta.</l>
    </lg>
    <lg n="107">
     <l n="319">Già sotto posto agli tua santi piedi</l>
     <l n="320">vedi la luna nelle eccelse rote,</l>
     <l n="321">dove alla destra del tuo Figlio siedi.</l>
    </lg>
    <lg n="108">
     <l n="322">O dolci amplessi, o reverende note,</l>
     <l n="323">o superne accoglienze uniche e sole,</l>
     <l n="324">dolce armonie e sinfonie divote!</l>
    </lg>
    <lg n="109">
     <l n="325">Già rivestita da sì chiaro sole,</l>
     <l n="326">già di dodici stelle incoronata,</l>
     <l n="327">contempli quel che sì t'onora e cole.</l>
    </lg>
    <lg n="110">
     <l n="328">Ave, Regina, più ch'altra beata,</l>
     <l n="329">chi potrà degne laude referire</l>
     <l n="330">a te, oggi nel ciel tanto essaltata?</l>
    </lg>
    <lg n="111">
     <l n="331">Non può lingua mortal tanto salire,</l>
     <l n="332">né facundia né stil se tu, diletta,</l>
     <l n="333">non degni al grande incetto sovenire,</l>
    </lg>
    <lg n="112">
     <l n="334">Vergine, per la qual felice è detta</l>
     <l n="335">l'umana spezie, già d'error sì carca,</l>
     <l n="336">fatta per te più grata e più perfetta.</l>
    </lg>
    <lg n="113">
     <l n="337">O vero tempio, dove 'l gran Monarca</l>
     <l n="338">volse che 'l mondo sol fussi salvato,</l>
     <l n="339">sì come già Noè nella grande arca!</l>
    </lg>
    <lg n="114">
     <l n="340">Fonte di grazia e di bontà signato,</l>
     <l n="341">orto dove ogni fior dolce e süave</l>
     <l n="342">respira di delizie circundato,</l>
    </lg>
    <lg n="115">
     <l n="343">tu se' la vera porta e quella chiave</l>
     <l n="344">fabricata da Dio che 'l cielo aperse,</l>
     <l n="345">chiuso pel nostro error, tanto e sì grave.</l>
    </lg>
    <lg n="116">
     <l n="346">Nave che pria la grazia al mondo oferse,</l>
     <l n="347">onde più il sesso feminin si loda</l>
     <l n="348">in te, che non si biasma in chi l'aperse;</l>
    </lg>
    <lg n="117">
     <l n="349">stella, ch'ogni nocchier più stanco a proda</l>
     <l n="350">dopo lunga procella alfin conduce,</l>
     <l n="351">dove più si trïunfi e più si goda;</l>
    </lg>
    <lg n="118">
     <l n="352">fulgida lampa, che nel ciel traluce,</l>
     <l n="353">degna sol d'impetrar quel che tu vuoi</l>
     <l n="354">dal tuo sposo diletto e caro duce,</l>
    </lg>
    <lg n="119">
     <l n="355">piega le luci tue pietose a noi</l>
     <l n="356">in questa valle pien d'ogni nequizia,</l>
     <l n="357">dove son tanti benefici tuoi!</l>
    </lg>
    <lg n="120">
     <l n="358">Chi giusta, chi clemente e chi propizia</l>
     <l n="359">madre, ch'al priego uman sempre procede,</l>
     <l n="360">e donde è nato il fonte di giustizia,</l>
    </lg>
    <lg n="121">
     <l n="361">la tua grande umiltate ogni altra eccede,</l>
     <l n="362">prima e vera cagion di tanto effetto</l>
     <l n="363">che quel ch'era 'mmortal mortal si diede.</l>
    </lg>
    <lg n="122">
     <l n="364">Senza te nulla il mondo saria detto,</l>
     <l n="365">senza te pace e senza te salute,</l>
     <l n="366">senza te l'alto ciel saria interdetto.</l>
    </lg>
    <lg n="123">
     <l n="367">In te somma clemenzia, in te virtute</l>
     <l n="368">quante ne chiude il ciel, quant'egli scorge</l>
     <l n="369">vere eccellenzie, in te sola compiute.</l>
    </lg>
    <lg n="124">
     <l n="370">Tu vedi il pianto e quanto error ne porge</l>
     <l n="371">chi con varie lusinghe immondo guida,</l>
     <l n="372">misero, lasso, dove non s'accorge!</l>
    </lg>
    <lg n="125">
     <l n="373">E vedi quanto in te si riconfida</l>
     <l n="374">nostra speranza in così basso loco,</l>
     <l n="375">dove l'ultimo giorno ognor ci sfida.</l>
    </lg>
    <lg n="126">
     <l n="376">Per la tua carità, pel dolce foco,</l>
     <l n="377">senza 'l qual non potrebbe rilevarsi</l>
     <l n="378">nostro misero stato assai né poco,</l>
    </lg>
    <lg n="127">
     <l n="379">per tanti prieghi lacrimosi sparsi,</l>
     <l n="380">non per merito lor, non ché sien giusti,</l>
     <l n="381">ma per tua grazia, ché non sieno scarsi,</l>
    </lg>
    <lg n="128">
     <l n="382">soccorri al popol tuo, pel qual tu fusti</l>
     <l n="383">dignata a tanta gloria, a tanto onore,</l>
     <l n="384">sì che a te giova gli altrui falli ingiusti!</l>
    </lg>
    <lg n="129">
     <l n="385">Salve, cara, diletta e dolce amore,</l>
     <l n="386">salve, luce del ciel, dove tu chiami</l>
     <l n="387">sempre merzé del nostro immenso errore!</l>
    </lg>
    <lg n="130">
     <l n="388">Prend'i sospir, prendi gli affetti brami,</l>
     <l n="389">sì che pervenga l'orazione indegna</l>
     <l n="390">grata dinanzi a Quel che tu tanto ami;</l>
    </lg>
    <lg n="131">
     <l n="391">serva la patria mia florida e degna,</l>
     <l n="392">integra sempre in libertade e in pace</l>
     <l n="393">e reverente sotto la tua insegna;</l>
    </lg>
    <lg n="132">
     <l n="394">e serva il tuo fedel, quanto a te piace,</l>
     <l n="395">in questo carcer che si chiama vita,</l>
     <l n="396">dove essaltare il tuo nome non tace,</l>
    </lg>
    <lg n="133">
     <l n="397">sì che, cantando dopo la partita</l>
     <l n="398">con altre rime di tue fiamme accese,</l>
     <l n="399">venga a veder la tua bontà infinita,</l>
    </lg>
    <lg n="134">
     <l n="400">se mai priego mortal nel ciel s'intese.</l>
    </lg>
   </lg>
  </body>
 </text>
</TEI>