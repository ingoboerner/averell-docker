<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XCVII</title>
    <author>Francesco d'Altobianco Alberti</author>
   </titleStmt>
   <extent>
    <measure unit="stanza">22</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Francesco d'Altobianco Alberti_poesie-xcvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XCVII</title>
     <author>Francesco d'Altobianco Alberti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XCVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Divin favor, da 'nfallibil ragione</l>
     <l n="2">commosso, è spinto da 'nfiammato effetto,</l>
     <l n="3">fondato in una essenzia e 'n tre persone.</l>
    </lg>
    <lg n="2">
     <l n="4">Per satisfare a sì alto concetto,</l>
     <l n="5">conviensi ogni argomento atto a disporre,</l>
     <l n="6">sicché infin ne risulti utile effetto.</l>
    </lg>
    <lg n="3">
     <l n="7">Ma se chi può, come suol, non soccorre</l>
     <l n="8">debole ingegno a tanta esperïenza,</l>
     <l n="9">natural suo contrar l'un l'altro aborre.</l>
    </lg>
    <lg n="4">
     <l n="10">Adunche, o giusta e somma Providenza,</l>
     <l n="11">ch'inizio e mezzo e 'l fin non hai presente</l>
     <l n="12">sanza necessitare tua prescienza,</l>
    </lg>
    <lg n="5">
     <l n="13">soccorri al meschin servo, abbilo a mente,</l>
     <l n="14">sicché non sia da l'ignoranza oppresso,</l>
     <l n="15">po' che 'l tutto ha da te, da sé nïente,</l>
    </lg>
    <lg n="6">
     <l n="16">sicché possa tradurre chiaro e spresso</l>
     <l n="17">in versi accetti el vangelico canto,</l>
     <l n="18">ché penna al buon voler non può gir presso!</l>
    </lg>
    <lg n="7">
     <l n="19">Nel prencipio era il Verbo e 'l Verbo santo</l>
     <l n="20">apresso a Dio e Dio che quel Verbo era</l>
     <l n="21">nel principio di Dio mirabil tanto;</l>
    </lg>
    <lg n="8">
     <l n="22">ogni cosa per lui mattina e sera</l>
     <l n="23">mirabil fatto e, come si dimostra,</l>
     <l n="24">che nulla sanza lui fatto s'avera.</l>
    </lg>
    <lg n="9">
     <l n="25">Ma ciò ch'è fatto in esso è vita nostra,</l>
     <l n="26">e quella pria è degli uomini la luce,</l>
     <l n="27">com'apruova la santa madre vostra.</l>
    </lg>
    <lg n="10">
     <l n="28">Costei, che fuor di tenebre conduce,</l>
     <l n="29">relusse sì ch'ella non fu compresa;</l>
     <l n="30">felice alfin chi me' vi si riduce!</l>
    </lg>
    <lg n="11">
     <l n="31">Mandato fu da Dio con mente accesa</l>
     <l n="32">uomo, il nome del quale era Giovanni,</l>
     <l n="33">ver testimon d'ogni nostra difesa;</l>
    </lg>
    <lg n="12">
     <l n="34">non era esso la luce (ignun s'inganni),</l>
     <l n="35">ma testimon, ché 'n quella ognun credesse,</l>
     <l n="36">per tôrci da sì gravi e tanti afanni.</l>
    </lg>
    <lg n="13">
     <l n="37">Questa è la vera luce, che reflesse</l>
     <l n="38">alluminando ogn'uom vegnente al mondo,</l>
     <l n="39">che, pel nostro fallir, tanto s'oppresse.</l>
    </lg>
    <lg n="14">
     <l n="40">Esso era in quel che fertile e giocondo</l>
     <l n="41">creato avea, né vi fu conosciuto,</l>
     <l n="42">ché 'ngrato di pietà disecca il fondo.</l>
    </lg>
    <lg n="15">
     <l n="43">Venne in propia e da' suoi mal ricevuto;</l>
     <l n="44">m'a chi 'l raccolse come s'appartenne</l>
     <l n="45">potenza diè con ogni atto compiuto</l>
    </lg>
    <lg n="16">
     <l n="46">farsi figliuol di Dio qual si convenne,</l>
     <l n="47">massime a quei che nel suo nome crede,</l>
     <l n="48">ché, per noi liberar, morte sostenne,</l>
    </lg>
    <lg n="17">
     <l n="49">ne' quali o sangue o voluntà succede</l>
     <l n="50">carnale o d'alcun uom la volontate,</l>
     <l n="51">ma nati sol da Dio, suoi propri erede.</l>
    </lg>
    <lg n="18">
     <l n="52">El Verbo è carne fatto, o genti ingrate!</l>
     <l n="53">Miser a quelle che, pei falli suoi,</l>
     <l n="54">dell'etterne dolcezze fien private!</l>
    </lg>
    <lg n="19">
     <l n="55">Quel che incarnato ha fatto abito in noi,</l>
     <l n="56">dalla cui gloria uscìe nostra salute,</l>
     <l n="57">vedemmo al ciel volar subito poi;</l>
    </lg>
    <lg n="20">
     <l n="58">onde tutte le lingue sarien mute</l>
     <l n="59">e mancheria ogni sublime ingegno</l>
     <l n="60">a render grazie debite e compiute</l>
    </lg>
    <lg n="21">
     <l n="61">dal Padre all'Unigenito sì degno.</l>
     <l n="62">Quasi la gloria e intera ogni bontate</l>
     <l n="63">vedemo, e rïuscirli ogni disegno,</l>
    </lg>
    <lg n="22">
     <l n="64">perch'egli è pien di grazia e veritate.</l>
    </lg>
   </lg>
  </body>
 </text>
</TEI>