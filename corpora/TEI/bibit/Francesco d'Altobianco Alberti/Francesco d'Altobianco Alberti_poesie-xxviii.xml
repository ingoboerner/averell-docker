<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXVIII</title>
    <author>Francesco d'Altobianco Alberti</author>
   </titleStmt>
   <extent>
    <measure unit="stanza">56</measure>
    <measure unit="line">166</measure>
   </extent>
   <publicationStmt>
    <publisher>UNED University</publisher>
    <idno>Francesco d'Altobianco Alberti_poesie-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXVIII</title>
     <author>Francesco d'Altobianco Alberti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sacrosanta, immortal, felice e degna,</l>
     <l n="2">singular dote e necessaria guida</l>
     <l n="3">quanto al viver filice si convegna,</l>
    </lg>
    <lg n="2">
     <l n="4">tu se' colei che chiunche in te s'affida</l>
     <l n="5">al disïato fin fermo riesce,</l>
     <l n="6">ma istolto è sanza te chi si confida.</l>
    </lg>
    <lg n="3">
     <l n="7">Sempre la voglia tua pronta s' acresce,</l>
     <l n="8">cerca l'onesto bene al ver conforme,</l>
     <l n="9">congiunta in un voler lieta aquïesce.</l>
    </lg>
    <lg n="4">
     <l n="10">Basta, a confusïon delle gran torme</l>
     <l n="11">dei miseri mortali, averne il nome,</l>
     <l n="12">poi ch'alli efetti ognun s'adagia e dorme.</l>
    </lg>
    <lg n="5">
     <l n="13">Sotto tue sparte e venerabil chiome</l>
     <l n="14">chi s'argomenta e qual, fingendo, aspetta</l>
     <l n="15">di scaricar le sue noiose some;</l>
    </lg>
    <lg n="6">
     <l n="16">ma non mancò già mai giusta vendetta,</l>
     <l n="17">né fia sanza cagion lo 'ndugio alquanto,</l>
     <l n="18">se chi fa il mal più grave al fin l'aspetta.</l>
    </lg>
    <lg n="7">
     <l n="19">Fallace oppenion che nuoce tanto,</l>
     <l n="20">chiamata più saper che 'l mondo tene,</l>
     <l n="21">donde poi l'alegrezza torna in pianto!</l>
    </lg>
    <lg n="8">
     <l n="22">Sol nell'almo consiste e s'appartene</l>
     <l n="23">al vertüoso amico usar per tutto</l>
     <l n="24">quel ch'al debito offizio suo convene.</l>
    </lg>
    <lg n="9">
     <l n="25">L'amico è un altro io propio redutto,</l>
     <l n="26">ficte son le amicizie, per le quali</l>
     <l n="27">dal vero amore infuor segue altro frutto.</l>
    </lg>
    <lg n="10">
     <l n="28">Assentatori e simil non leali</l>
     <l n="29">sol nel domestico uso han quella parte</l>
     <l n="30">familïar, ma i colpi son mortali.</l>
    </lg>
    <lg n="11">
     <l n="31">Solo è l'amar chi con ingegno ed arte</l>
     <l n="32">desidera e ben porge a chi conviensi</l>
     <l n="33">d'esser laudato in palese e in disparte.</l>
    </lg>
    <lg n="12">
     <l n="34">Sentenzia di Plutarco: ancor mantiensi</l>
     <l n="35">benivolenza con virtute e grazia;</l>
     <l n="36">numisma d'amicizia esser conviensi.</l>
    </lg>
    <lg n="13">
     <l n="37">Come l'uso che mai gli amici sazia,</l>
     <l n="38">serva giocundità perfetta e intera</l>
     <l n="39">e virtù, degnità, con buona audazia.</l>
    </lg>
    <lg n="14">
     <l n="40">Felice è quel che poco o nulla ispera</l>
     <l n="41">in cosa che leggier col tempo passi,</l>
     <l n="42">ma solo in te, che se' costante e vera.</l>
    </lg>
    <lg n="15">
     <l n="43">Marco Manilio nostro, a chi gustassi</l>
     <l n="44">ben sua sentenzia, volle (e qui pon cura</l>
     <l n="45">perché 'n dubbio già mai si revocassi)</l>
    </lg>
    <lg n="16">
     <l n="46">che nulla mai creasse in sé natura</l>
     <l n="47">maggior che d'amicizia un colmo petto,</l>
     <l n="48">né sia cosa più rara e più sicura.</l>
    </lg>
    <lg n="17">
     <l n="49">Tutti gli antichi e moderni c'han detto</l>
     <l n="50">d'esta nostra virtù chiari ed aperti,</l>
     <l n="51">concorron quasi in un medesmo effetto.</l>
    </lg>
    <lg n="18">
     <l n="52">Seguon della amicizia utili e certi</l>
     <l n="53">commodi ne' bisogni e casi avversi,</l>
     <l n="54">e quei lo san che son del fatto esperti.</l>
    </lg>
    <lg n="19">
     <l n="55">Seguon anche piacer varî e diversi</l>
     <l n="56">nei prosperi successi, e segue laude</l>
     <l n="57">a chi vero ama amando mantenersi.</l>
    </lg>
    <lg n="20">
     <l n="58">Util, laudata, grata e lieta gaude,</l>
     <l n="59">diletta e necessaria infra i mortali,</l>
     <l n="60">che' prieghi onesti interamente essaude,</l>
    </lg>
    <lg n="21">
     <l n="61">raccolto in sé più parti prencipali:</l>
     <l n="62">grazia, magnificenzia e benefizio,</l>
     <l n="63">ed altre, che intendendo saprai quali.</l>
    </lg>
    <lg n="22">
     <l n="64">Risiede ognuna al suo debito offizio:</l>
     <l n="65">verità, fede e sì religïone,</l>
     <l n="66">che conservano in noi vero giudizio.</l>
    </lg>
    <lg n="23">
     <l n="67">Semplice, umana e facil d'intenzione</l>
     <l n="68">s'agiungon oltre a l'altre a questa insieme,</l>
     <l n="69">secondo che pei saggi si dispone.</l>
    </lg>
    <lg n="24">
     <l n="70">Segue dell'opre sue fruttevol seme:</l>
     <l n="71">consiglia, conferisce, emenda, aita,</l>
     <l n="72">magnanima perdona e mai non teme.</l>
    </lg>
    <lg n="25">
     <l n="73">Che necessaria e util sia chiarita</l>
     <l n="74">questa nostra virtute, ognun l'afferma,</l>
     <l n="75">e così per li antichi è diffinita.</l>
    </lg>
    <lg n="26">
     <l n="76">Ciò che sa amministrar guida e conferma</l>
     <l n="77">questa in ogni atto e publico e privato,</l>
     <l n="78">ma sanza lei ogn'opra è vana e inferma.</l>
    </lg>
    <lg n="27">
     <l n="79">In qualunque republica o senato</l>
     <l n="80">senza compagni fidi e diligenza</l>
     <l n="81">nulla può ben condursi in magistrato.</l>
    </lg>
    <lg n="28">
     <l n="82">Ed a questo concorre ogni sentenza,</l>
     <l n="83">d'autorità gli essempli e i casi istrani,</l>
     <l n="84">insieme con la vera esperïenza.</l>
    </lg>
    <lg n="29">
     <l n="85">Sì coi nemici e prossimi e lontani,</l>
     <l n="86">sì in osservar le leggi e in consigliare,</l>
     <l n="87">sì in conservar col tempo esti ben vani,</l>
    </lg>
    <lg n="30">
     <l n="88">nulla sanza gli amici si può fare;</l>
     <l n="89">ma coi consigli uniti e opre loro</l>
     <l n="90">pace e quïete ai tuoi puoi ministrare.</l>
    </lg>
    <lg n="31">
     <l n="91">Focione e Pericle, ambo costoro,</l>
     <l n="92">Bruto e Furio Camillo e altri molti</l>
     <l n="93">che in liberar la patria esperti fôro,</l>
    </lg>
    <lg n="32">
     <l n="94">se non fusser gli amici a ciò raccolti</l>
     <l n="95">con tutte lor virtù, fortune e ingegni,</l>
     <l n="96">tardi o mai si sarien liberi isciolti.</l>
    </lg>
    <lg n="33">
     <l n="97">Ma con questi purgàr l'onte e li sdegni,</l>
     <l n="98">acrebber forza agli animi smarriti,</l>
     <l n="99">onde e' son di memoria etterna degni.</l>
    </lg>
    <lg n="34">
     <l n="100">Così né più né men saran graditi</l>
     <l n="101">nelle private cure, opre e consigli,</l>
     <l n="102">per cacciar via le ingiurie e spegner liti,</l>
    </lg>
    <lg n="35">
     <l n="103">sostener nimicizie e gran perigli,</l>
     <l n="104">conservarsi in istato e crescer gloria,</l>
     <l n="105">riserbando a' bisogni ove uom s'appigli.</l>
    </lg>
    <lg n="36">
     <l n="106">Questo conferma ogni canuta istoria</l>
     <l n="107">di Cesare, che tutto il mondo resse,</l>
     <l n="108">di Mario e Silla e gli altri di memoria,</l>
    </lg>
    <lg n="37">
     <l n="109">che, bench'a lor fortuna succedesse</l>
     <l n="110">prospera a' voti e la copia del tutto,</l>
     <l n="111">non crediate che mai si concedesse</l>
    </lg>
    <lg n="38">
     <l n="112">sanza gli amici, e lor fama redutto</l>
     <l n="113">avessono in etterno singulare,</l>
     <l n="114">sicché dall'opre loro uscì tal frutto.</l>
    </lg>
    <lg n="39">
     <l n="115">A preservar la cosa familiare</l>
     <l n="116">dall'impeto e da fraude e da nequizia,</l>
     <l n="117">sol colli amici puoi salva guidare.</l>
    </lg>
    <lg n="40">
     <l n="118">Né meno è grata ch'util l'Amicizia,</l>
     <l n="119">perché nel conferir del ben si gode,</l>
     <l n="120">dove nel mal rileva ogni trestizia.</l>
    </lg>
    <lg n="41">
     <l n="121">Dolze in sentirsi amare e crescer lode,</l>
     <l n="122">soave nella cura e diligenza,</l>
     <l n="123">dà la provata fede a chiunche l'ode.</l>
    </lg>
    <lg n="42">
     <l n="124">Ecco quei che ne feron esperienza:</l>
     <l n="125">Pizia, Damone e Patroclo d'Acchille,</l>
     <l n="126">Teseo di Piritòo: nota sentenza.</l>
    </lg>
    <lg n="43">
     <l n="127">'Paminonda e Pelopida asortille</l>
     <l n="128">Pilade, Oreste e Lelio e Scipïone,</l>
     <l n="129">ch'è sparse già di lor tante faville.</l>
    </lg>
    <lg n="44">
     <l n="130">E Lucïan fra i pari amici pone</l>
     <l n="131">Clivia(!), Agatocle, Dandaride(!) e Amisoco,</l>
     <l n="132">Sisinne con Misippo(!), ancor propone.</l>
    </lg>
    <lg n="45">
     <l n="133">Cindanne, Abauca e moglie e figli al foco,</l>
     <l n="134">visto che scampar tutti e' non potea,</l>
     <l n="135">salvò l'amico e gli altri estimò poco.</l>
    </lg>
    <lg n="46">
     <l n="136">Accusato del fallo, e' rispondea</l>
     <l n="137">ch'uom può rinnovar mogli e figli spesso,</l>
     <l n="138">ma che, raro agli amici uom s'abbattea.</l>
    </lg>
    <lg n="47">
     <l n="139">Chi ben ritrar volesse ogni processo</l>
     <l n="140">né la facultà basta a tanta prova,</l>
     <l n="141">né lingua o penna al buon voler va presso.</l>
    </lg>
    <lg n="48">
     <l n="142">Ma qual sia l'Amicizia e quanto giova,</l>
     <l n="143">quel ch'ella importi, aoperi e contenga</l>
     <l n="144">compreso avete e com'ella s'aprova,</l>
    </lg>
    <lg n="49">
     <l n="145">e quanto in ogni parte essa mantenga</l>
     <l n="146">le dignità, gli stati, e sì quant'ella</l>
     <l n="147">gli acresca e le discordie abbassi e spenga.</l>
    </lg>
    <lg n="50">
     <l n="148">Quinci Tiresio duce rinnovella</l>
     <l n="149">dei Celtiberi ai Numantin lor doglia,</l>
     <l n="150">perché sol da costei la fêr rebella.</l>
    </lg>
    <lg n="51">
     <l n="151">Sia qual potenza o fortuna si voglia</l>
     <l n="152">che 'n processo non manchi in parte alcuna,</l>
     <l n="153">ma costei dalle piante ognor germoglia.</l>
    </lg>
    <lg n="52">
     <l n="154">Se cercate i precetti, ove s'aduna</l>
     <l n="155">gli amonimenti al savio viver vostro,</l>
     <l n="156">raccogliendo le somme tutte in una,</l>
    </lg>
    <lg n="53">
     <l n="157">altro non vi si trova ov'è dimostro</l>
     <l n="158">se non ch'amor con fede e obbedienza</l>
     <l n="159">reducon tutto al proposito nostro.</l>
    </lg>
    <lg n="54">
     <l n="160">Adunche, o degni e pien di reverenza,</l>
     <l n="161">vogliate di costei seguir gli efetti,</l>
     <l n="162">ch'ogni altra cosa è iscarsa al viver senza;</l>
    </lg>
    <lg n="55">
     <l n="163">onoratela in opre, in fatti e in detti,</l>
     <l n="164">datevi in tutto a lei, ch'ella è sol quella</l>
     <l n="165">che vi può far posar fra gli altri eletti,</l>
    </lg>
    <lg n="56">
     <l n="166">e concedervi gloria ognor novella!</l>
    </lg>
   </lg>
  </body>
 </text>
</TEI>