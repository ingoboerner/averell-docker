<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tant'ha di ben ciascun, quanto ha d'amore,</l>
     <l n="2">
Tant'ha di ben ciascun, quanto ha di fede,</l>
     <l n="3">
Tant'ha di ben ciascun, quanto ha d'onore,</l>
     <l n="4">
Tant'ha di ben ciascun, quanto ha di spene,</l>
     <l n="5">
Tant'ha di ben ciascun, quanto ha mercede,</l>
     <l n="6">
Quanto ha intelletto l'uom, tant'ha di bene;</l>
     <l n="7">
Però che conoscenza d'intelletto</l>
     <l n="8">
Conduce l'uomo per li dritti trami</l>
     <l n="9">
Onde consegue il glorïoso effetto.</l>
     <l n="10">
Questa sia specchio della tua speranza</l>
     <l n="11">
Per qual tu vederai li santi rami</l>
     <l n="12">
Che sopra tutti i ciel ciascuno avanza.</l>
     <l n="13">
Non sia la spene tua nelli mortali,</l>
     <l n="14">
Chè vien fallace e nuda di salute</l>
     <l n="15">
Se nei bisogni tuoi per te non vali.</l>
     <l n="16">
Oimè, speranza dello cor nimica,</l>
     <l n="17">
Che furi il tempo con le tue vedute,</l>
     <l n="18">
Perchè ti mostri così dolce amica?</l>
     <l n="19">
E tu a me: «Or qui voglio esser certo:</l>
     <l n="20">
L'uom che fa bene nell'avversitate</l>
     <l n="21">
Più che il felice non deve aver merto?»</l>
     <l n="22">
Io dico che ciascuno che è felice</l>
     <l n="23">
Seguendo di virtù benignitate</l>
     <l n="24">
Di maggior lode tien ferma radice.</l>
     <l n="25">
Quanto è più ricco l'uom, tant'è più avaro;</l>
     <l n="26">
Quanto è più forte, tant'è più arrogante;</l>
     <l n="27">
Così dell'altre cose. E questo è chiaro.</l>
     <l n="28">
Dunque, il felice tien maggior battaglia</l>
     <l n="29">
Vincendo il male con le virtù sante,</l>
     <l n="30">
E pover'uom di ciò non ha travaglia;</l>
     <l n="31">
Chè povertate superbia confonde,</l>
     <l n="32">
Raffrena la lussuria e la costregne,</l>
     <l n="33">
Che par che nell'abisso l'uom profonde.</l>
     <l n="34">
Dunque, il felice senza fallo, dico</l>
     <l n="35">
Che d'ogni fama e di più lode degne:</l>
     <l n="36">
Esempio prendi in Santo Lodovico.</l>
     <l n="37">
E tu a me: «Due occhi ed una bocca</l>
     <l n="38">
Perchè natura fece a ciascun uomo?»</l>
     <l n="39">
Io so che questo detto a molti tocca.</l>
     <l n="40">
Deve ciascun veder più che parlare:</l>
     <l n="41">
Tristo è chi parla se non vede como</l>
     <l n="42">
E chi non sa sua lingua raffrenare.</l>
     <l n="43">
Natura sempre fa perfezïone:</l>
     <l n="44">
Tu vedi bene qual n'è la ragione.</l>
     <l n="45">
Qui non si canta al modo delle rane,</l>
     <l n="46">
Qui non si canta al modo del poeta</l>
     <l n="47">
Che finge, immaginando, cose vane;</l>
     <l n="48">
Ma qui risplende e luce ogni natura</l>
     <l n="49">
Che a chi intende fa la mente lieta.</l>
     <l n="50">
Qui non si gira per la selva oscura.</l>
     <l n="51">
Qui non veggio nè Paolo nè Francesca,</l>
     <l n="52">
Delli Manfredi non veggio Alberico</l>
     <l n="53">
Che amari frutti colse di dolce esca.</l>
     <l n="54">
Del Mastin vecchio e nuovo da Verrucchio</l>
     <l n="55">
Che fece di Montagna, qui non dico,</l>
     <l n="56">
Nè dei Franceschi lo sanguigno mucchio.</l>
     <l n="57">
Non veggio il Conte che per ira ed asto</l>
     <l n="58">
Tien forte l'arcivescovo Ruggero</l>
     <l n="59">
Prendendo del suo ceffo il fiero pasto.</l>
     <l n="60">
Non veggio qui squadrare a Dio le fiche.</l>
     <l n="61">
Lascio le ciance e torno su nel vero.</l>
     <l n="62">
Le favole mi fur sempre nemiche.</l>
     <l n="63">
Il nostro fine è di vedere Osanna.</l>
     <l n="64">
Per nostra santa fede a lui si sale,</l>
     <l n="65">
E senza fede l'opera si danna.</l>
     <l n="66">
Al santo regno dell'eterna pace</l>
     <l n="67">
Convienci di salir per le tre scale,</l>
     <l n="68">
Ove l'umana salute non tace,</l>
     <l n="69">
Acciò ch'io vegga con l'alme divine</l>
     <l n="70">
Il sommo Bene dell'eterna fine.</l>
    </lg>
   </lg>
  </body>
 </text>
</TEI>