<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO VI</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">170</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO VI</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non ha virtute, dico, d'intelletto</l>
     <l n="2">
Chi non ha il ben per bene e il mal per male,</l>
     <l n="3">
E chi non sdegna dell'altrui difetto.</l>
     <l n="4">
La superbia non cade mai in disdigno</l>
     <l n="5">
Nell'uomo, perchè, s'ei nel mondo vale,</l>
     <l n="6">
Potendosi vengiar, si fa benigno.</l>
     <l n="7">
L'ingiurïa che nasce più da presso</l>
     <l n="8">
Nell'animo raddoppia il gran dolore,</l>
     <l n="9">
Chè l'uomo si disdegna fra se stesso.</l>
     <l n="10">
E tu a me: «Io prego che ritorni</l>
     <l n="11">
Nelli pensieri primi del tuo cuore,</l>
     <l n="12">
E da me l'ignoranza si distorni.</l>
     <l n="13">
S'una natura v'è in tutta la terra,</l>
     <l n="14">
Perchè in un loco, di due simil piante</l>
     <l n="15">
Insieme poste, è l'una che si atterra,</l>
     <l n="16">
E l'altra cresce producendo frutti?</l>
     <l n="17">
Perchè miniere d'oro e pietre tante</l>
     <l n="18">
Sono in Levante per li lochi tutti?»</l>
     <l n="19">
Ed io a te: Sì come dice Plato,</l>
     <l n="20">
D'otto nature di virtù, la parte</l>
     <l n="21">
Che in ciel si prende, forma ogni creato.</l>
     <l n="22">
Secondo il cielo si dispone il loco:</l>
     <l n="23">
È lì ch'ei nasce, secondo nostr'arte.</l>
     <l n="24">
Or qui tu vienimi intendendo un poco.</l>
     <l n="25">
Sì come ferro tira calamita,</l>
     <l n="26">
Così ciascuna vegetabil pianta</l>
     <l n="27">
Tira l'umore proprio alla sua vita,</l>
     <l n="28">
Sì che la terra le piante nutrica</l>
     <l n="29">
Secondo la virtù che loro ammanta:</l>
     <l n="30">
Così la qualitate in lor s'applica.</l>
     <l n="31">
La coloquinta delle parti aduste</l>
     <l n="32">
Tira l'amaro e lascia la dolcezza,</l>
     <l n="33">
E fanno lo contrario le altre arbuste;</l>
     <l n="34">
Ben ha la terra, dico, una natura,</l>
     <l n="35">
Ma son diversi i luoghi per certezza</l>
     <l n="36">
Secondo il cielo che lì tien figura.</l>
     <l n="37">
Sì che rispondo ormai a tua questione:</l>
     <l n="38">
Delle due piante, dico terminando,</l>
     <l n="39">
Facciati certo questa opinïone:</l>
     <l n="40">
Sotto diverse stelle furon poste,</l>
     <l n="41">
O fu per accidente lor piantando:</l>
     <l n="42">
Qui non ti posso far altre risposte.</l>
     <l n="43">
E tu a me: «Perchè qui la miniera</l>
     <l n="44">
Dell'oro, e qui di ferro, e lì di stagno?»</l>
     <l n="45">
Ed io a te: Questa sentenza è vera.</l>
     <l n="46">
Di molte altre question, se qui mi intendi,</l>
     <l n="47">
Vedrai lo vero, e non ti darai lagno</l>
     <l n="48">
Del dubitare. Or guardami ed attendi.</l>
     <l n="49">
Devi saper che li sette metalli</l>
     <l n="50">
Son generati dalli sette cieli,</l>
     <l n="51">
Io dico nelli monti, e in piano, e in valli.</l>
     <l n="52">
Dove un pianeta regna, per sua vista,</l>
     <l n="53">
Con li suoi raggi acuti come teli,</l>
     <l n="54">
Forma il metallo dalla terra mista.</l>
     <l n="55">
Saturno fa lo piombo, il ferro Marte,</l>
     <l n="56">
Giove lo stagno, Venus fa lo rame,</l>
     <l n="57">
Lo Sol fa l'oro e male lo comparte,</l>
     <l n="58">
E quanti ne ha condotto già a mal porto!</l>
     <l n="59">
Mercurio fa lo vivo senza squame</l>
     <l n="60">
E la Luna l'argento, dico, morto.</l>
     <l n="61">
E tu a me: «Tu credi che per arte</l>
     <l n="62">
Si possa dare alli metalli forma,</l>
     <l n="63">
Se gli elementi alcun giunge e disparte?»</l>
     <l n="64">
Dico che l'arte, che natura segue,</l>
     <l n="65">
Quanto al poter non mai le si conforma</l>
     <l n="66">
Che possa conseguir mai le sue tregue.</l>
     <l n="67">
«Sono due case in un piccolo monte:</l>
     <l n="68">
Nell'una ogni animal che nasce, muore;</l>
     <l n="69">
Nell'altra la salute in lor tien fronte.</l>
     <l n="70">
Vorria saver se il loco ha cotal forza,</l>
     <l n="71">
Ovver d'onde procede tal valore.</l>
     <l n="72">
Per contentarmi la tua mente sforza».</l>
     <l n="73">
Ed io a te: Delli superni lumi</l>
     <l n="74">
Ciascun dà forma, conserva e corrompe</l>
     <l n="75">
Queste create cose e lor costumi.</l>
     <l n="76">
È simil pietra dell'umano seme,</l>
     <l n="77">
Che, subito che in donna si prorompe,</l>
     <l n="78">
Di cotal cielo la virtù in sè preme.</l>
     <l n="79">
Quando la prima pietra è che s'asside</l>
     <l n="80">
Nel fondamento, allora si dispone</l>
     <l n="81">
Lo loco che dal ciel non si divide.</l>
     <l n="82">
Sotto maligno ciel fu edificata</l>
     <l n="83">
La casa dov'è quella lesïone:</l>
     <l n="84">
Sotto benigno l'altra fu fondata.</l>
     <l n="85">
Sì che li siti sono divisati</l>
     <l n="86">
Dalli celesti corpi, e però vedi</l>
     <l n="87">
Gli effetti delle terre varïati.</l>
     <l n="88">
In una terra guerra e fame e peste;</l>
     <l n="89">
Guarda Toscana se tu non mi credi;</l>
     <l n="90">
E l'altra del contrario si riveste.</l>
     <l n="91">
Le stelle vizïose delli segni</l>
     <l n="92">
Fanno accidenti e vizii nelle terre:</l>
     <l n="93">
Sei romagnolo, e temo che non sdegni.</l>
     <l n="94">
Or guardisi la testa il bolognino,</l>
     <l n="95">
Che piccoletta piaga non l'atterre;</l>
     <l n="96">
Così le gambe guardi il fiorentino,</l>
     <l n="97">
Chè la chiocca taurina colà ascese</l>
     <l n="98">
Facendosi ai filosofi lo nido,</l>
     <l n="99">
E Arïete cadendo allor discese;</l>
     <l n="100">
E parte dell'Aquario e dello Pesce</l>
     <l n="101">
Cadde in Fiorenza, e ne sofferse Guido,</l>
     <l n="102">
E ancor questo accidente lì più cresce.</l>
     <l n="103">
L'Ariete fa la testa con la faccia</l>
     <l n="104">
D'ogni animale, e fa lo Tauro il collo,</l>
     <l n="105">
E Gemini le spalle con le braccia;</l>
     <l n="106">
Del Cancro fan le stelle tutto il casso</l>
     <l n="107">
E stomaco e polmoni, e il cuor non tollo,</l>
     <l n="108">
E lo splene e le coste a lor pur lasso.</l>
     <l n="109">
E formano le stelle del Leone</l>
     <l n="110">
Lo stomaco e lo cuore e il dosso e il lato.</l>
     <l n="111">
Nel ventre tien la Vergine ragione.</l>
     <l n="112">
Porta la Libra nelle sue bilance</l>
     <l n="113">
Le membra genital di ciascun nato</l>
     <l n="114">
Di fuor del ventre (queste non son ciance),</l>
     <l n="115">
E l'ombelico e li lombi con l'anche,</l>
     <l n="116">
E le due parti sopra cui si posa</l>
     <l n="117">
L'uomo sentendo le sue gambe stanche.</l>
     <l n="118">
Ove sta il seme e l'acqua che si stilla</l>
     <l n="119">
Ed altro che tacere è bella cosa,</l>
     <l n="120">
Governa Scorpïon quando scintilla.</l>
     <l n="121">
Di chi con l'arco in cielo pur minaccia,</l>
     <l n="122">
Le femora conforman le saette;</l>
     <l n="123">
E Capricorno le ginocchia allaccia.</l>
     <l n="124">
Aquario fa le gambe radïando,</l>
     <l n="125">
Ed il Pesce, che è l'ultimo dei sette,</l>
     <l n="126">
Forma li piedi ogni ora guizzando.</l>
     <l n="127">
Per questi l'universe creature</l>
     <l n="128">
Sono disposte, e le terre e li siti,</l>
     <l n="129">
Secondo il modo delle lor figure.</l>
     <l n="130">
Quel che tu vedi puoi sentire ormai</l>
     <l n="131">
De' cittadini miei, che son puliti,</l>
     <l n="132">
E come lebbra lì non fu giammai.</l>
     <l n="133">
Ben fu possente in loro il sesto signo,</l>
     <l n="134">
E son contento di quel che si dice,</l>
     <l n="135">
Ch'ha rinnovato il scritto Santo Migno.</l>
     <l n="136">
E tu a me: «Perchè non puo' seguire,</l>
     <l n="137">
E qual è la ragion che contraddice,</l>
     <l n="138">
Che due corpi in un loco non si mire?</l>
     <l n="139">
Ficcando lancia giù nell'acqua in fondo,</l>
     <l n="140">
Un sol corpo è in tre lochi: e questo è certo.</l>
     <l n="141">
L'ultima è vera, se provi il secondo.</l>
     <l n="142">
Non è la lancia in terra, in acqua e in aria?</l>
     <l n="143">
Anch'io ti provo e dico più scoperto:</l>
     <l n="144">
Ogni elemento se dall'altro varia,</l>
     <l n="145">
Son quattro corpi, dico, in un sol misto,</l>
     <l n="146">
E l'aria con la luce corporata</l>
     <l n="147">
Io veggio: dunque, pur nel primo insisto».</l>
     <l n="148">
Ed io a te: S'io solvo, non gridare,</l>
     <l n="149">
Chè utile è tacere ad una fiata</l>
     <l n="150">
Quando non si convien più di parlare,</l>
     <l n="151">
E dico che impossibil è due corpi</l>
     <l n="152">
In un sol loco, e loco senza corpo;</l>
     <l n="153">
Non voglio che nel falso più ti torpi.</l>
     <l n="154">
Pone il maestro, e devi saper dove,</l>
     <l n="155">
Ragione che ti punge come scorpo;</l>
     <l n="156">
Ascolta ciò che dico e che mi muove.</l>
     <l n="157">
Il loco è come forma del locato</l>
     <l n="158">
E termina lo corpo ch'ei contiene,</l>
     <l n="159">
Sì come sua materia l'ha formato.</l>
     <l n="160">
Non puote una materia aver più forme,</l>
     <l n="161">
Sì che a un sol corpo un loco sol conviene,</l>
     <l n="162">
Ed è come materia che lo forme.</l>
     <l n="163">
Onde alla prima tua ragion rispondo:</l>
     <l n="164">
Per continuïtate quella lancia</l>
     <l n="165">
È in un sol loco. Così ti confondo.</l>
     <l n="166">
E gli elementi, dico, un corpo fanno.</l>
     <l n="167">
Chi dice che la luce è corpo, ciancia.</l>
     <l n="168">
Secondo il detto di color che sanno,</l>
     <l n="169">
Non tengono nel misto gli elementi</l>
     <l n="170">
Le proprie forme; e voglio che tu il senti.</l>
    </lg>
   </lg>
  </body>
 </text>
</TEI>