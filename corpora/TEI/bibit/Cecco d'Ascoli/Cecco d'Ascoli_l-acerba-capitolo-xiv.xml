<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XIV</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XIV</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non chiude gli occhi lo leon, dormendo;</l>
     <l n="2">
De li suoi piedi sempre l'orme copre,</l>
     <l n="3">
Chè il cacciator non vada lui seguendo.</l>
     <l n="4">
Ciascun suo nato fino al terzo giorno</l>
     <l n="5">
Dormir non cessa sin che il padre all'opre</l>
     <l n="6">
Li desti sopra lor gridando intorno.</l>
     <l n="7">
Non fugge lo leone e non s'asconde,</l>
     <l n="8">
Fermasi al campo senz'alcun temere</l>
     <l n="9">
E mai suo cuor paura non confonde.</l>
     <l n="10">
Stassi celato nelle gran montagne</l>
     <l n="11">
Perchè la preda vuol di lì vedere:</l>
     <l n="12">
Poi che la vede, fa alte grida e lagne.</l>
     <l n="13">
Ciascun an'mal s'affligge per suo grido</l>
     <l n="14">
Ed egli intorno con la coda segna</l>
     <l n="15">
E stan timenti senza voce e strido.</l>
     <l n="16">
Ei sempre di sua preda parte lassa;</l>
     <l n="17">
Alli prostrati perdonar si degna</l>
     <l n="18">
Possendo vendicar se l'ira passa.</l>
     <l n="19">
Così ciascuno che porta corona</l>
     <l n="20">
Deve ogni tempo tener gli occhi aperti</l>
     <l n="21">
Che inganno non riceva da persona,</l>
     <l n="22">
Celare il suo segreto e la sua via,</l>
     <l n="23">
Di sè facendo gl'inimici incerti</l>
     <l n="24">
Chè, dubitando, in lor paura sia;</l>
     <l n="25">
E deve li suoi nati ammaestrare</l>
     <l n="26">
Lassando il tempo dell'acerba vita,</l>
     <l n="27">
Con sue parole in lor virtù spirare,</l>
     <l n="28">
A ciò che non degeneri sua stepe</l>
     <l n="29">
In vile arbusta che, da lui partita,</l>
     <l n="30">
Perda lo frutto nell'arida siepe.</l>
     <l n="31">
Dev'esser sempre nuda di paura</l>
     <l n="32">
Alma regale, con ardita vista,</l>
     <l n="33">
Veggendo de' nemici la figura,</l>
     <l n="34">
E far sempre temere li suoi servi</l>
     <l n="35">
Tenendo di giustizia santa lista</l>
     <l n="36">
Che fra di loro non siano protervi.</l>
     <l n="37">
E quando si convien di perdonare,</l>
     <l n="38">
Voltar si voglion gli occhi a pïetate</l>
     <l n="39">
Che sempre in gentil cuor convien destare.</l>
     <l n="40">
Perdonimi a chi tocca quel ch'io parlo;</l>
     <l n="41">
E voi di Puglia qui mi perdonate,</l>
     <l n="42">
Chè troppo onor si fa a l'ossa di Carlo.</l>
     <l n="43">
Peccato vecchio fa nuova vergogna:</l>
     <l n="44">
Tu vedi ben che dir più non bisogna.</l>
     <l n="45">
Da leonessa il leopardo nasce</l>
     <l n="46">
O se giace leon con la leoparda.</l>
     <l n="47">
Crudo di pïetà, capro si pasce.</l>
     <l n="48">
Se non prende la preda in quattro salti,</l>
     <l n="49">
Per la vergogna in terra fisso guarda</l>
     <l n="50">
Provando sdegno delli vili assalti.</l>
     <l n="51">
Inganna lo leon nella caverna</l>
     <l n="52">
Quale ha due bocche e nello mezzo è stretta:</l>
     <l n="53">
Così natura vuol ch'ei qui si sterna.</l>
     <l n="54">
Veggendo lo leon, prende a fuggire;</l>
     <l n="55">
Ma lo leone lo consegue in fretta</l>
     <l n="56">
Come tu sai, e gli convien morire.</l>
     <l n="57">
Così il peccato che conduce a morte</l>
     <l n="58">
Nell'infernal caverna ti richiude</l>
     <l n="59">
E dell'uscirne mai non trovi porte.</l>
     <l n="60">
Ivi si piange e stride eternalmente,</l>
     <l n="61">
Ivi la pïetà gli occhi richiude,</l>
     <l n="62">
Ivi non posa mai la trista gente,</l>
     <l n="63">
Ivi la mente umana è senza spene</l>
     <l n="64">
Di ritornare nel divino bene.</l>
     <l n="65">
Cava li morti dalle sepolture</l>
     <l n="66">
La iena, e contraffà l'umana voce</l>
     <l n="67">
Per divorar l'umane creature.</l>
     <l n="68">
Muta il sesso, animale sodomito,</l>
     <l n="69">
E quanto puo' alli cani sempre nuoce.</l>
     <l n="70">
Alla sua voce ogni animal sta quito.</l>
     <l n="71">
Giace con leonessa questa fiera</l>
     <l n="72">
E di costor nasce animal feroce:</l>
     <l n="73">
Chiunque lo vede, di vita dispera.</l>
     <l n="74">
Così il nemico alla morte ci mena</l>
     <l n="75">
Dando l'udito al suo parlare atroce</l>
     <l n="76">
Che con dolcezza ne conduce a pena,</l>
     <l n="77">
Sì che, peccando, divora noi morti</l>
     <l n="78">
Se del risuscitar non siamo accorti.</l>
     <l n="79">
Di macchie negre e bianche è la pantera;</l>
     <l n="80">
Natura la dipinse per bellezza;</l>
     <l n="81">
Il drago, quando vede lei, dispera.</l>
     <l n="82">
Poi che ha mangiato, dorme al terzo giorno</l>
     <l n="83">
E poi risorge e fa d'odor dolcezza</l>
     <l n="84">
Sì che gli an'mali stanno a lei dintorno.</l>
     <l n="85">
Salvo che il drago. Così fa il cattivo</l>
     <l n="86">
Che fugge delli buon sempre l'aspetto</l>
     <l n="87">
Perchè di conoscenza è cieco e privo.</l>
     <l n="88">
Pur conversando con le vil persone,</l>
     <l n="89">
Da lor non nasce mai benigno effetto</l>
     <l n="90">
La voglia pur seguendo, e non ragione;</l>
     <l n="91">
Ma conversando con li buon, s'acquista</l>
     <l n="92">
Onore e lode ch'esaltano l'uomo</l>
     <l n="93">
Che in ogni loco mostra ardita vista.</l>
     <l n="94">
Usanza dà la forma alli costumi.</l>
     <l n="95">
Secondo il conversar s'acquista nome.</l>
     <l n="96">
A ciò che l'ignoranza si consumi,</l>
     <l n="97">
Fuggi li pravi e con li buon conversa</l>
     <l n="98">
Se vuoi che tua virtù non sia sommersa.</l>
     <l n="99">
Veloce corre sì come saetta</l>
     <l n="100">
Il tigre, quasi simil di pantera:</l>
     <l n="101">
De' suoi figliuoli sempre sta sospetta.</l>
     <l n="102">
Il cacciatore con gli specchi fura</l>
     <l n="103">
Li suoi figliuoli, acciò che questa fiera</l>
     <l n="104">
Non segua lui, vedendo lor figura.</l>
     <l n="105">
Crede ella, negli specchi entro guardando,</l>
     <l n="106">
Che sian li suoi figliuoli, e così fugge</l>
     <l n="107">
Il cacciator veloce sì involando.</l>
     <l n="108">
Poi che si vede ingannata dall'ombra,</l>
     <l n="109">
O quanto dolorosamente rugge</l>
     <l n="110">
E di dolore la sua mente ingombra!</l>
     <l n="111">
Così il nemico fura l'alme e toglie</l>
     <l n="112">
Con questi dolci specchi che vedemo,</l>
     <l n="113">
Chè dalla conoscenza ne distoglie.</l>
     <l n="114">
Ahi quanto qui il pensier mi fa paura</l>
     <l n="115">
Pensando a poco tempo ove saremo,</l>
     <l n="116">
Veggendo che la vita poco dura</l>
     <l n="117">
E sì come acqua che discorre, passa</l>
     <l n="118">
La vita nostra, e questo mondo lassa.</l>
    </lg>
   </lg>
  </body>
 </text>
</TEI>