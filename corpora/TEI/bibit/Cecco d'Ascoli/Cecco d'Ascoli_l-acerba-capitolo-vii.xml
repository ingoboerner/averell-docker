<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO VII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">140</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO VII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io ho avuto paura di tre cose:</l>
     <l n="2">
D'esser d'animo povero e mendico</l>
     <l n="3">
(Io so che tu m'intendi senza chiose),</l>
     <l n="4">
Di servir per altrui e dispiacere,</l>
     <l n="5">
E per difetto mio perdere amico;</l>
     <l n="6">
Ond'io son ricco, quanto al mio vedere,</l>
     <l n="7">
Chè speso ho il tempo di mia poca vita</l>
     <l n="8">
In acquistarmi scienzïa ed onore</l>
     <l n="9">
Ed in seguire altrui con l'alma unita.</l>
     <l n="10">
Non per ricchezza fra li buoni ho loco:</l>
     <l n="11">
Non val ricchezza a povertà di cuore</l>
     <l n="12">
E poco vale a chi conosce poco.</l>
     <l n="13">
S'io avessi conoscenza, quale io bramo,</l>
     <l n="14">
Delle bestie sì come degli umani,</l>
     <l n="15">
Molti non amerei di quelli che amo.</l>
     <l n="16">
Amore accende, ma l'odio disface</l>
     <l n="17">
La conoscenza con li pensier vani,</l>
     <l n="18">
Fin che vien giorno che speranza tace.</l>
     <l n="19">
Potresti dubitar perchè ciò dico?</l>
     <l n="20">
Ed io a te: Perchè son nati molti</l>
     <l n="21">
Che parlano secondo il tempo antico;</l>
     <l n="22">
«Che val saper cose meravigliose</l>
     <l n="23">
Ove frutto non è?» dicon gli stolti</l>
     <l n="24">
Snizzando le lor bocche disdegnose.</l>
     <l n="25">
Grande è la pena qui, e più il tacere.</l>
     <l n="26">
Convienci di partir da questa gente</l>
     <l n="27">
Che d'uomini non nacque, ma di fiere.</l>
     <l n="28">
Ringrazio il mio Signor che non mi fece</l>
     <l n="29">
Del numero di questi da nïente,</l>
     <l n="30">
E d'intelletto il ben non mi disfece.</l>
     <l n="31">
Un uom val cento, e cento non fan uno;</l>
     <l n="32">
Tanto è il valor dell'uom quanto ha intelletto</l>
     <l n="33">
E quanto al mondo egli ha di grazia duno.</l>
     <l n="34">
Assai è ricco l'uom poi ch'è contento,</l>
     <l n="35">
E meglio è conoscenza con difetto</l>
     <l n="36">
Che non ricchezza con vivere in stento.</l>
     <l n="37">
Io non ebbi, non ho nè avrò mai spene</l>
     <l n="38">
In uom che viva, sì che m'è d'avanzo</l>
     <l n="39">
Se conseguisco il non pensato bene.</l>
     <l n="40">
Per te sii buono, non sperando in uomo,</l>
     <l n="41">
Chè troppo ha sale la cena col pranzo</l>
     <l n="42">
Dell'altrui pane; tu vedi ben como!</l>
     <l n="43">
E tu a me: «Omai è tempo ed ora,</l>
     <l n="44">
Con questa gente, di parlar tacendo,</l>
     <l n="45">
Ove cotanta ignoranza dimora.</l>
     <l n="46">
Or dimmi di queste ombre che vedemo,</l>
     <l n="47">
E prima fa' ch'io sappia, definendo,</l>
     <l n="48">
Che il tempo non ti lasci. Oh quanto io temo!»</l>
     <l n="49">
Ombra è non altro che celata luce</l>
     <l n="50">
Da corpo tenebroso che riceve</l>
     <l n="51">
Lo raggio che diretro non traluce.</l>
     <l n="52">
Secondo che la luce è alta o bassa,</l>
     <l n="53">
L'ombra così diversa qui diviene:</l>
     <l n="54">
Per più vedere in ciï, la mente spassa.</l>
     <l n="55">
E tu a me: «Ormai vorria sentire</l>
     <l n="56">
Qual'è quell'ombra che chiami riversa,</l>
     <l n="57">
Chè la diritta so ben che vuol dire».</l>
     <l n="58">
Ogni corpo, che sia diritto in piano,</l>
     <l n="59">
Facendo contro il Sole ombra diversa,</l>
     <l n="60">
Questa è diritta da presso e lontano.</l>
     <l n="61">
Se corpo astile cade sopra torre,</l>
     <l n="62">
Quell'ombra si è riversa che tu vidi,</l>
     <l n="63">
Che varïa secondo che il Sol corre.</l>
     <l n="64">
Questa crescendo, la diritta scema,</l>
     <l n="65">
E ciò converso; e voglio che ti fidi,</l>
     <l n="66">
Chè ver ti dice qui ogni mio tema.</l>
     <l n="67">
«Perchè, quanto la luce è più da presso</l>
     <l n="68">
Del corpo, tanto fa l'ombra minore,</l>
     <l n="69">
Ed è maggiore quanto è più da cesso?»</l>
     <l n="70">
Lo raggio, che da presso è in sè unito,</l>
     <l n="71">
Disperge, se è lontano, lo splendore:</l>
     <l n="72">
Guarda lo lume e leva su il tuo dito.</l>
     <l n="73">
«Perchè tremano l'ombre nell'estremo?»</l>
     <l n="74">
Guarda lo Sole che vien per finestre.</l>
     <l n="75">
Del gran Maestro due ragioni avemo:</l>
     <l n="76">
Trema la sfera dello Sol movendo,</l>
     <l n="77">
O l'aria muove il Sol con sue balestre?</l>
     <l n="78">
La prima e la seconda qui commendo.</l>
     <l n="79">
E tu a me: «Perchè l'ombra più dura,</l>
     <l n="80">
Io dico, nelle notti dell'inverno,</l>
     <l n="81">
E varïa d'estate sua figura?»</l>
     <l n="82">
Ed io a te: In ciò pon cura e guarda:</l>
     <l n="83">
Sei segni son d'inverno, i quai discerno</l>
     <l n="84">
La notte in che ciascun suo moto tarda;</l>
     <l n="85">
Nell'orïente nascono diretti</l>
     <l n="86">
Da Cancro a quella stella che saetta.</l>
     <l n="87">
Guarda la sfera se in ciò ti diletti.</l>
     <l n="88">
Gli altri sei segni poi nascono torti:</l>
     <l n="89">
Ciascun nascendo lo suo moto affretta.</l>
     <l n="90">
Io so che questi detti a te son forti.</l>
     <l n="91">
Da Capricorno fino al doppio segno</l>
     <l n="92">
Nascono torti di verno nel giurno:</l>
     <l n="93">
La notte gli altri son sul nostro regno.</l>
     <l n="94">
Li segni dritti nascono d'estate.</l>
     <l n="95">
Non varïa già mai il moto diurno</l>
     <l n="96">
Le note che dal primo gli fur date.</l>
     <l n="97">
Tien ciascun segno a nascere due ore;</l>
     <l n="98">
Sei nascono di giorno e sei di notte,</l>
     <l n="99">
Secondo ch'è il voler del lor motore.</l>
     <l n="100">
Ventiquattr'ore è il giorno naturale;</l>
     <l n="101">
L'ore non sono uguali, ma ridotte,</l>
     <l n="102">
Quelle, dico, del giorno artificiale,</l>
     <l n="103">
Il quale è tanto, fin che il Sole alluma</l>
     <l n="104">
Una fïata tutto l'orizzonte:</l>
     <l n="105">
Così la gente lui chiamar costuma.</l>
     <l n="106">
Artificiale è detto, perchè l'arti,</l>
     <l n="107">
Infin che il Sol non posa, tegnon fronte;</l>
     <l n="108">
Or ti sia a mente se di qui ti parti.</l>
     <l n="109">
E tu a me: «Or dimmi se quest'ombra</l>
     <l n="110">
È luce o corpo ovver natural atto,</l>
     <l n="111">
Chè gran pensier di ciò la mente ingombra».</l>
     <l n="112">
Ascolta: tutto ciò che è qualitate,</l>
     <l n="113">
Io dico ed in concreto ed in astratto,</l>
     <l n="114">
Natura, che sia corpo, ciò non pate.</l>
     <l n="115">
Sopra le cose corporate e miste</l>
     <l n="116">
La luce è forma ch'io dico eccellente:</l>
     <l n="117">
Tolta dagli occhi, par che ognun s'attriste.</l>
     <l n="118">
E tu a me: «Or questo onde procede,</l>
     <l n="119">
Che senza luce l'uom divien dolente?»</l>
     <l n="120">
Ed io a te: Natura ciò concede.</l>
     <l n="121">
Gli spiriti son lustri per natura,</l>
     <l n="122">
E simile con simil si conforma;</l>
     <l n="123">
Così gli spirti con la luce pura.</l>
     <l n="124">
Ciascun s'attrista quand'ombra lo prende,</l>
     <l n="125">
Siccome pel contrario si disforma</l>
     <l n="126">
Dall'allegrezza che prima comprende.</l>
     <l n="127">
Com'io distinguo qui, fa' che sii attento,</l>
     <l n="128">
E della luce ti fia noto tutto</l>
     <l n="129">
Il termine del ver, com'io lo sento.</l>
     <l n="130">
Dico: la luce in due modi s'intende.</l>
     <l n="131">
Oh quanto distinguendo nasce frutto</l>
     <l n="132">
Quando per la fallacia alcun contende!</l>
     <l n="133">
La luce ch'esce dallo primo agente</l>
     <l n="134">
Ha luminoso corpo ed esso è attivo,</l>
     <l n="135">
Ed essa è forma sostanzïalmente,</l>
     <l n="136">
E il fulgore di lei che cerca il misto,</l>
     <l n="137">
Il quale è oggetto del senso motivo,</l>
     <l n="138">
È accidente. Qui più non resisto.</l>
     <l n="139">
Più ch'io non voglio dire, intendi ed odi,</l>
     <l n="140">
La luce distinguendo in questi modi.</l>
    </lg>
   </lg>
  </body>
 </text>
</TEI>