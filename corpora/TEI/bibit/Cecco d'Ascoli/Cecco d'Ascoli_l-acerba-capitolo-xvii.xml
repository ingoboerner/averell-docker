<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XVII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XVII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Li grazïosi raggi dello Sole</l>
     <l n="2">
Nell'isola d'Arabïa splendendo,</l>
     <l n="3">
Topazïo si trova, il qual si cole.</l>
     <l n="4">
Il moto della Luna per sè sente,</l>
     <l n="5">
La vista fa riversa lui veggendo,</l>
     <l n="6">
Affredda l'acqua quando è ben fervente,</l>
     <l n="7">
Resiste alla lunatica malìa,</l>
     <l n="8">
A passïone emorroical, resiste</l>
     <l n="9">
All'ira, alla tristezza e frenesia;</l>
     <l n="10">
Il sangue stringe per la sua freddezza</l>
     <l n="11">
E credesi che dignitate acquiste;</l>
     <l n="12">
Sopra ogni pietra mostra sua chiarezza.</l>
     <l n="13">
Subita morte lo topazio tolle;</l>
     <l n="14">
In ciò non abbi la memoria molle.</l>
     <l n="15">
Diaspro nasce per virtù di Marte</l>
     <l n="16">
Permisto di colori varii e molti;</l>
     <l n="17">
In diciassette spezïe si parte.</l>
     <l n="18">
Idropica malìa e febbri calde</l>
     <l n="19">
E fantasia delli moti stolti</l>
     <l n="20">
Mitiga, e le virtuti in noi fa salde.</l>
     <l n="21">
Nelli gran fatti fa l'uomo sicuro;</l>
     <l n="22">
Stringe la donna sì che non conceve,</l>
     <l n="23">
E ogni sangue corrotto lo fa puro;</l>
     <l n="24">
Lussurïa e sudor costringe e serra;</l>
     <l n="25">
Legata nell'argento portar deve</l>
     <l n="26">
Ciascuno questa pietra, se fa guerra.</l>
     <l n="27">
Del nostro viso la virtù assottiglia</l>
     <l n="28">
Che macula non prende mai nè sorde;</l>
     <l n="29">
D'ogni fattura ciascun uom dispiglia.</l>
     <l n="30">
La Luna forma per virtù gagate:</l>
     <l n="31">
Di sue proprïetà non ti discorde,</l>
     <l n="32">
Chè ti fa certo di verginitate.</l>
     <l n="33">
Chi l'acque beve, per virtù divina</l>
     <l n="34">
Di questa pietra, s'uomo non conube,</l>
     <l n="35">
Senza lo suo voler subito orina;</l>
     <l n="36">
Ma se è corrotta, urina non distilla:</l>
     <l n="37">
Or questa prova lo tuo cuor disnube</l>
     <l n="38">
Se di piacer ti tocca mai favilla.</l>
     <l n="39">
Gli spirti fuga dalli corpi umani</l>
     <l n="40">
E con dolore fuga li serpenti,</l>
     <l n="41">
Gli idropici ritorna quasi sani,</l>
     <l n="42">
Giova a la donna nel gravoso parto;</l>
     <l n="43">
Sua polvere refrena ben li denti.</l>
     <l n="44">
Lo mio segreto con teco lo parto.</l>
     <l n="45">
Elitropia, che è detta l'orfanella,</l>
     <l n="46">
Verde è del corpo con sanguigne gotte:</l>
     <l n="47">
Marte la forma con la trista stella.</l>
     <l n="48">
Nell'acqua fredda dove il Sole spire</l>
     <l n="49">
Se questa metti, parrà che ciangotte</l>
     <l n="50">
L'acqua fervente per lo gran bollire.</l>
     <l n="51">
Anche, se metti questa in acque chiare,</l>
     <l n="52">
Sì che lo raggio del Sol la percota,</l>
     <l n="53">
Sanguigna l'aria subito traspare</l>
     <l n="54">
Sì che lo Sole a noi si mostra oscuro</l>
     <l n="55">
In fin che questa pietra sia remota.</l>
     <l n="56">
Con questa puo', chi vuol, essere furo.</l>
     <l n="57">
Giunta con questa l'elitropia pianta,</l>
     <l n="58">
Come la calamita il ferro sugge,</l>
     <l n="59">
Così, sugando, il nostro viso incanta.</l>
     <l n="60">
Restringe il sangue quando è l'uom ferito;</l>
     <l n="61">
L'aspro veleno da lei si distrugge;</l>
     <l n="62">
Chi seco l'ebbe non fu mai fallito.</l>
     <l n="63">
Il panterone è detto da pantera,</l>
     <l n="64">
Nel quale tu vedrai sette coluri:</l>
     <l n="65">
In lui pose virtù ciascuna sfera.</l>
     <l n="66">
Fa l'uomo audace e di virtù concinto;</l>
     <l n="67">
Il Sol nascendo con li raggi puri,</l>
     <l n="68">
Chiunque lo guarda non puo' esser vinto.</l>
     <l n="69">
È nebuloso giacinto, e rubino,</l>
     <l n="70">
Secondo che nell'aria si dimostra:</l>
     <l n="71">
Quel ch'è granato dico ch'è più fino.</l>
     <l n="72">
In lui si trova gran perfezïone,</l>
     <l n="73">
Conforta in tutto la natura nostra</l>
     <l n="74">
Da noi togliendo la suspizïone.</l>
     <l n="75">
Toglie dal cuore sempre la tristezza,</l>
     <l n="76">
Resiste a pestilenzïa dell'aria,</l>
     <l n="77">
Ai nervi ed alle membra dà fortezza;</l>
     <l n="78">
Fuga veleno e gli umori adequa;</l>
     <l n="79">
Umor che fosse di natura varia</l>
     <l n="80">
Per sua virtù, egli distringe ed equa.</l>
     <l n="81">
Dal Sole in lui fu pinta tal virtute,</l>
     <l n="82">
Chè a nostra vita facesse salute.</l>
    </lg>
   </lg>
  </body>
 </text>
</TEI>