<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XVI</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XVI</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non ch'io sia buono nè che buon me tegna,</l>
     <l n="2">
Ma seguirò lo viso delli buoni</l>
     <l n="3">
Se ciò ch'io dico vedi non avvegna.</l>
     <l n="4">
L'uman pensiero spesse volte falle</l>
     <l n="5">
E il tempo muta l'alte opinïoni</l>
     <l n="6">
Se nuova stella regna in questa valle.</l>
     <l n="7">
Io ciò ti dico chè di queste pietre</l>
     <l n="8">
Già t'impromisi di far simiglianza:</l>
     <l n="9">
Piace ad Apollo che di ciò m'arretre.</l>
     <l n="10">
A ciò che mi dispone non mi doglio</l>
     <l n="11">
Perchè il minore non ha dubitanza:</l>
     <l n="12">
Ascolta dunque ciò che dir ti voglio.</l>
     <l n="13">
Per fuoco nè per ferro lo diamante</l>
     <l n="14">
Si rompe. Per potenza di Saturno</l>
     <l n="15">
Resiste sua natura al negromante.</l>
     <l n="16">
Gli spirti fuga, tossico e paura,</l>
     <l n="17">
Raccende amore se il disdegno è inturno.</l>
     <l n="18">
È simil di cristallo sua figura.</l>
     <l n="19">
A chi lo porta nel sinistro braccio</l>
     <l n="20">
Val contro gli inimici e leva sogni,</l>
     <l n="21">
Contro di brighe, mattezza ed impaccio.</l>
     <l n="22">
Io taccio, per servir qui a le donne,</l>
     <l n="23">
Natura occulta che pur abbisogni:</l>
     <l n="24">
Non sii dolente, se ciò si nasconne.</l>
     <l n="25">
Chi in caldo sangue questa pietra involve</l>
     <l n="26">
Ovver con piombo, per natura occulta</l>
     <l n="27">
Poca percossa in polve la dissolve.</l>
     <l n="28">
Presente questa, già mai calamita</l>
     <l n="29">
In lei di trar lo ferro non risulta,</l>
     <l n="30">
Ma fa nel tempo sua potenza quita.</l>
     <l n="31">
E l'altro, che l'Arabia anche produce,</l>
     <l n="32">
Vaccio si rompe come lo cristallo.</l>
     <l n="33">
Una virtute in tutti questi luce.</l>
     <l n="34">
Più che una fava non passa sua forma:</l>
     <l n="35">
In lui è gran virtute senza fallo:</l>
     <l n="36">
Col ferro sua natura si conforma.</l>
     <l n="37">
E lo zaffiro, per poter di Giove,</l>
     <l n="38">
Conforta il cor, dico l'orïentale,</l>
     <l n="39">
Serva le membra e lor virtute fove;</l>
     <l n="40">
Val contro febbre, veleno ed antrace</l>
     <l n="41">
Se subito s'appicca sul quel male;</l>
     <l n="42">
Conforta il viso e conserva la pace;</l>
     <l n="43">
Toglie dal cuore l'invidia maligna,</l>
     <l n="44">
Fuga il temere e fa l'uomo audace,</l>
     <l n="45">
Umil la donna, e castità designa.</l>
     <l n="46">
E questa gemma vale agli idromanti</l>
     <l n="47">
Ed alli magi per virtù che face,</l>
     <l n="48">
Chè solve il cattivato con lor canti.</l>
     <l n="49">
Mostra il colore simile del cielo;</l>
     <l n="50">
Posta alle tempia, il sangue del naso</l>
     <l n="51">
Restringe per virtute e non per gelo.</l>
     <l n="52">
Ogni tumore ed apostema sana</l>
     <l n="53">
Se sua natura non perde per caso</l>
     <l n="54">
D'atto carnale, da cui sta lontana.</l>
     <l n="55">
Mercurio è che spira sua virtute</l>
     <l n="56">
Nello smeraldo ch'è sopra ogni verde;</l>
     <l n="57">
Di molte infermitati fa salute;</l>
     <l n="58">
Morbo caduco ed itterizia cura,</l>
     <l n="59">
Conserva il viso che virtù non perde,</l>
     <l n="60">
Conforta la memoria e la natura,</l>
     <l n="61">
Gli spirti fuga e loro false scorte.</l>
     <l n="62">
Chi vuole divinar seco lo porte.</l>
     <l n="63">
Dal terzo cielo col secondo, agate</l>
     <l n="64">
Negra si forma con le bianche vene,</l>
     <l n="65">
E l'altra con sanguigne varïate.</l>
     <l n="66">
Il fiume Agate, che Cicilia bagna,</l>
     <l n="67">
Questa che ha le bianche macchie tene;</l>
     <l n="68">
E l'altra con citrigne è della Magna.</l>
     <l n="69">
Con quella che Cicilia altrove manda</l>
     <l n="70">
Il negromante converte tempesta</l>
     <l n="71">
E il fiume fa seccar che più non spanda;</l>
     <l n="72">
E l'altra, la quale ha sanguigne macchie,</l>
     <l n="73">
Conforta gli occhi ed allegrezza appresta,</l>
     <l n="74">
Ole nel foco senza che si smacchie.</l>
     <l n="75">
Contro il veleno la prima resiste</l>
     <l n="76">
Ed anche quella con le macchie citre;</l>
     <l n="77">
Fan l'uom piacente nelle umane viste,</l>
     <l n="78">
A forza ed a facondia ed a parlare</l>
     <l n="79">
Dispongon l'uomo se non sono vitre</l>
     <l n="80">
Le parti, onde di tutte virtù care.</l>
     <l n="81">
Giove in testa gli forma oppur nel ventre,</l>
     <l n="82">
Quando il cappone è sotto lui concetto</l>
     <l n="83">
Pur che il suo raggio sotto il Cancro entre,</l>
     <l n="84">
Alettrio, che ritien dentro lo sperma;</l>
     <l n="85">
Qual d'oscuro cristallo mostra aspetto;</l>
     <l n="86">
Fa l'uom costante e grato onor conferma;</l>
     <l n="87">
Fa l'uomo vincitor nella battaglia,</l>
     <l n="88">
Discreto con dolcezza di parole,</l>
     <l n="89">
E forte con lussurïa l'abbaglia;</l>
     <l n="90">
Toglie la sete a chi lo porta in bocca;</l>
     <l n="91">
Gli amici disdegnati fletter suole.</l>
     <l n="92">
Se non sta in oro, sua virtù si sbrocca.</l>
     <l n="93">
D'amor la stella e sua virtù compone</l>
     <l n="94">
Le parti del berillo e gli altri tutti</l>
     <l n="95">
Che sono di cotal complessïone.</l>
     <l n="96">
Pallido verde, simile a smeraldo,</l>
     <l n="97">
I sospir toglie e gli occhi mostra asciutti,</l>
     <l n="98">
Resiste agli inimici e l'uom fa saldo.</l>
     <l n="99">
Dal fegato rimuove infermitate,</l>
     <l n="100">
Sottiglia la virtù dell'intelletto,</l>
     <l n="101">
Dal stomaco la sua ventositate.</l>
     <l n="102">
Vale ad amore e sempre l'uomo esalta;</l>
     <l n="103">
Il matrimonio tien con gran diletto;</l>
     <l n="104">
Fa verso gl'inimici la mente alta;</l>
     <l n="105">
Incender fa la man, di ciò sii certo,</l>
     <l n="106">
S'al Sol s'oppone, come s'è già esperto.</l>
    </lg>
   </lg>
  </body>
 </text>
</TEI>