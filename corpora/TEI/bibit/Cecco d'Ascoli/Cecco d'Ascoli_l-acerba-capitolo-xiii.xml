<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XIII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">86</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XIII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di notte in acqua e di giorno in terra</l>
     <l n="2">
Quïesce il cocodrillo e sempre cresce:</l>
     <l n="3">
Crestato pesce sempre a lui fa guerra.</l>
     <l n="4">
La mandibola sopra sempre muove,</l>
     <l n="5">
L'altra di sotto a lui sempre quïesce,</l>
     <l n="6">
E l'ova in terra con diletto fove.</l>
     <l n="7">
Di tutto inverno non appar di fuore;</l>
     <l n="8">
Risorge nella dolce primavera,</l>
     <l n="9">
Chè l'erba verde serba il suo valore.</l>
     <l n="10">
Prendendo l'uomo, subito l'uccide:</l>
     <l n="11">
Poi che l'ha morto, piange questa fiera:</l>
     <l n="12">
Con pïetosa voce par che gride.</l>
     <l n="13">
Poi ch'egli ha pianto, divora e manduca</l>
     <l n="14">
La carne umana, e poi nel dormire</l>
     <l n="15">
Per la sua aperta bocca il serpe intruca,</l>
     <l n="16">
Discerparli lo core e mai non fina</l>
     <l n="17">
Facendo a grande stento lui morire</l>
     <l n="18">
E quasi per vendetta l'assassina.</l>
     <l n="19">
Così fa l'uomo ipocrito ed occulto</l>
     <l n="20">
Che del dannoso mal nel cor s'allegra</l>
     <l n="21">
E pïetà dimostra nel suo vulto.</l>
     <l n="22">
Chi subito per ogni cosa piagne</l>
     <l n="23">
Alma incostante è di malizia negra:</l>
     <l n="24">
Or guarda che non caggi alle sue ragne.</l>
     <l n="25">
Che Dio punisca duramente aspetto</l>
     <l n="26">
Queste alme doppie con lo falso aspetto.</l>
     <l n="27">
Aspro veleno dico ch'è nel botto</l>
     <l n="28">
Che per freddezza fa le membra morte,</l>
     <l n="29">
Ha gli occhi ardenti e il corpo come un otto.</l>
     <l n="30">
Se tu mai cerchi nel suo lato destro</l>
     <l n="31">
L'osso di cui non son le genti accorte,</l>
     <l n="32">
Ha gran virtute, e di ciò t'ammaestro.</l>
     <l n="33">
La fervente acqua subito egli affreda,</l>
     <l n="34">
Vale ad amore ed a molte altre cose,</l>
     <l n="35">
Ed anche la quartana febbre seda.</l>
     <l n="36">
Fugge la ruta e mangia le dolci erbe</l>
     <l n="37">
E le radici lor fa velenose;</l>
     <l n="38">
La salvïa gli par che lo conserbe.</l>
     <l n="39">
Fugge l'aspetto, quanto puo', del Sole;</l>
     <l n="40">
Nel bruno tempo lascia le caverne;</l>
     <l n="41">
Per più salute sempre l'ombre cole.</l>
     <l n="42">
Così disdegna, fuggendo, la luce,</l>
     <l n="43">
La mente che il peccato non discerne</l>
     <l n="44">
E sempre nella pena si conduce:</l>
     <l n="45">
Più che il Fattore, teme creatura</l>
     <l n="46">
A cui celar non puo' la sua figura.</l>
     <l n="47">
Quando la Luna illuma lo Scorpione,</l>
     <l n="48">
La prima faccia che figura scolpe</l>
     <l n="49">
Non puo' dal scorpo aver mai lesïone.</l>
     <l n="50">
Sono molti scorpioni ch'hanno l'ale</l>
     <l n="51">
E sono grandi assai di maggior polpe</l>
     <l n="52">
E lor veleno fa assai maggior male.</l>
     <l n="53">
Pur muore quando sente la saliva</l>
     <l n="54">
Dell'uom digiuno; l'altra non l'offende</l>
     <l n="55">
Poi il desinare, e sua vita non priva.</l>
     <l n="56">
Così fa l'astinenzïa fuggire</l>
     <l n="57">
Ogni maligno vizio che dipende</l>
     <l n="58">
Da gola che conducene a morire</l>
     <l n="59">
E toglie di virtute ogni valore,</l>
     <l n="60">
Chè l'uomo più non cura d'altro onore.</l>
     <l n="61">
L'aranea che ha più sottile il tatto</l>
     <l n="62">
Tessendo e ritessendo la sua tela</l>
     <l n="63">
Fuor del suo corpo di fila fa tratto.</l>
     <l n="64">
Quand'è nel tempo che amore la stringe,</l>
     <l n="65">
Tirando il filo, lo compagno cela:</l>
     <l n="66">
Con lei sta il maschio, fin che la concinge.</l>
     <l n="67">
E subito che ne escono dalle uova</l>
     <l n="68">
Li suoi figliuoli, pone in la tesura:</l>
     <l n="69">
Di tessere ciascun subito prova.</l>
     <l n="70">
Lavora sempre quando nasce il Sole,</l>
     <l n="71">
E quando è in occidente sua figura:</l>
     <l n="72">
Fin che non spunta mai cacciar non suole.</l>
     <l n="73">
Tesse sottile sì, che non conosca</l>
     <l n="74">
Ciascun animal piccolo che vola,</l>
     <l n="75">
Ma sua nemica proprïa è la mosca:</l>
     <l n="76">
Poi che s'imbatte nella cieca rete,</l>
     <l n="77">
Battendo l'ale, canta nuova fola:</l>
     <l n="78">
Prima lo capo prende, com' vedete.</l>
     <l n="79">
Così il peccato cieca il nostro aspetto,</l>
     <l n="80">
Che non vedemo l'inganno del mondo</l>
     <l n="81">
Come noi prende e volve a gran diletto.</l>
     <l n="82">
Altro che vento non è nostra vista.</l>
     <l n="83">
O morte, quant'è grave quel tuo pondo</l>
     <l n="84">
Che al solo immaginar pena ci acquista!</l>
     <l n="85">
Quant'è più grave dunque il tuo sentire!</l>
     <l n="86">
Prego che chi ha intelletto qui sospire.</l>
    </lg>
   </lg>
  </body>
 </text>
</TEI>