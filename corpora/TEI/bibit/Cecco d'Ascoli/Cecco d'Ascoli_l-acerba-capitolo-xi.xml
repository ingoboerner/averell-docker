<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XI</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">86</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XI</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mira questi altri di più bassa schiera</l>
     <l n="2">
E loda te medesmo, chè natura</l>
     <l n="3">
Non ti produsse di sì vil maniera.</l>
     <l n="4">
E tu a me: «Così m'ho da biasmare</l>
     <l n="5">
Mirando questi della gran ventura,</l>
     <l n="6">
Che sovra gli altri vedo trionfare?»</l>
     <l n="7">
Natura a ciascun dà com' si conviene:</l>
     <l n="8">
Or non ti turbi tua perversa voglia</l>
     <l n="9">
Chè, come è il grado, si ministra il bene.</l>
     <l n="10">
Uman voler, se val, non ha ripulsa</l>
     <l n="11">
A fuggir la viltate onde vien doglia,</l>
     <l n="12">
Nè mai per povertate si ristulsa.</l>
     <l n="13">
«La mente qui non può esser contenta:</l>
     <l n="14">
Pongo che ciò che vuol possa seguire,</l>
     <l n="15">
Ma poi l'uom desïando si lamenta.</l>
     <l n="16">
Non cessa il moto natural agente;</l>
     <l n="17">
Sempre si muove sin che il fine mire.</l>
     <l n="18">
Questa ragione ciaschedun consente».</l>
     <l n="19">
Se tu m'intendi ben, qui ti rispondo:</l>
     <l n="20">
Ogni natura è creata al fine,</l>
     <l n="21">
Lo qual per l'alma non è in questo mondo;</l>
     <l n="22">
Ma quando vederà lo suo Fattore</l>
     <l n="23">
Da vista a vista con l'altre divine,</l>
     <l n="24">
Sentirà pace dell'eterno amore.</l>
     <l n="25">
E tu a me: «Non sonvi giuste prove</l>
     <l n="26">
Che l'alma vegga Dio di faccia a faccia;</l>
     <l n="27">
Contro te dico qual ragion mi muove.</l>
     <l n="28">
Intra l'oggetto e la potenza nostra</l>
     <l n="29">
Proporzïone pur convien che giaccia</l>
     <l n="30">
In che l'essere umano si dimostra.</l>
     <l n="31">
Ma fra quel ch'è infinito e il terminato</l>
     <l n="32">
Proporzïone non puo' mai capire:</l>
     <l n="33">
Così fra l'alma e il suo Fattor beato;</l>
     <l n="34">
Sicchè convien che qui medio vi sia</l>
     <l n="35">
Da Dio informato che nell'alma spire,</l>
     <l n="36">
Sì come il Sol nell'aria tuttavia».</l>
     <l n="37">
Ed io a te: Or qui convien ch'io taccia,</l>
     <l n="38">
Ma quando vederò lo tempo e il loco,</l>
     <l n="39">
Di ciò conviene ch'io ti satisfaccia.</l>
     <l n="40">
E tu a me: «Or di' di questi sogni,</l>
     <l n="41">
Ch'ogni ignorante ne cura sì poco</l>
     <l n="42">
E dice che di cerebro abbisogni».</l>
     <l n="43">
O buon Apollo, fa' miei sensi ingordi</l>
     <l n="44">
E toglimi lo ben dell'intelletto</l>
     <l n="45">
Anzi ch'io parli a questi uomini sordi.</l>
     <l n="46">
E se tu m'hai disposto, ch'io non credo,</l>
     <l n="47">
Alla mercede altrui per gran difetto,</l>
     <l n="48">
Almen la morte mi da' per rimedo.</l>
     <l n="49">
Delli cattivi voglio che tu godi,</l>
     <l n="50">
Chè nessun vede come nasce il sogno,</l>
     <l n="51">
Sì com'io qui ti distinguo in due modi.</l>
     <l n="52">
Quel che la mente nostra pur desïa,</l>
     <l n="53">
Di prestar fede a ciò non è bisogno,</l>
     <l n="54">
Perchè tal sogno vien da fantasia;</l>
     <l n="55">
Ma l'altro sogno che dal ciel procede</l>
     <l n="56">
Non cogitato e pinto di figura</l>
     <l n="57">
Che lo futuro all'anima concede,</l>
     <l n="58">
Contemplativo sogno questo chiamo;</l>
     <l n="59">
Non ha intelletto chi di ciò non cura,</l>
     <l n="60">
E non senza ragione lui disamo.</l>
     <l n="61">
Quando la Luna sta nel sesto segno</l>
     <l n="62">
È fermo il sogno, e quando se ne parte</l>
     <l n="63">
Con le comuni stelle, non lo sdegno.</l>
     <l n="64">
L'Arïete, la Libra ed anche il Cancro</l>
     <l n="65">
Il sogno in tutto dallo ver diparte,</l>
     <l n="66">
Sì come in neri marmi scritte d'ancro.</l>
     <l n="67">
Ognuno ha qualche cosa che si sogna</l>
     <l n="68">
Se fra se stesso giudica del male</l>
     <l n="69">
Quasi sospetto, e pur temendo agogna.</l>
     <l n="70">
L'alme veraci son dal sogno scorte</l>
     <l n="71">
All'uomo che ha maligno il naturale,</l>
     <l n="72">
Che molto sogna presso della morte.</l>
     <l n="73">
Questi intelletti li cieli movendo</l>
     <l n="74">
Delle cose future fanno mostra,</l>
     <l n="75">
E per figure tai sogni comprendo;</l>
     <l n="76">
Chè chi si sogna di gir nudo e scalzo</l>
     <l n="77">
Per lo gran fango, questo gli dimostra</l>
     <l n="78">
Orribile peccato, e non è falzo.</l>
     <l n="79">
Chi di giacer si sogna carnalmente</l>
     <l n="80">
Con madre o con sorella, tu vedrai</l>
     <l n="81">
Ch'ei convien che in quell'anno sia dolente.</l>
     <l n="82">
Se l'uom risogna quel che ha già sognato,</l>
     <l n="83">
Ed il suo sogno non ricorda mai,</l>
     <l n="84">
Non vede effetto del sogno passato.</l>
     <l n="85">
E tu a me: «Di questi veggio como;</l>
     <l n="86">
Vorria veder quant'è lo ben dell'uomo».</l>
    </lg>
   </lg>
  </body>
 </text>
</TEI>