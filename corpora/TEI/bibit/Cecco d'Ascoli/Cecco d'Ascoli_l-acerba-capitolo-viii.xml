<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO VIII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">92</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO VIII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«Se ciascuna delle api non ha udito,</l>
     <l n="2">
Al suon perchè si posa? Di', magistro,</l>
     <l n="3">
Chè dubitando l'uom si fa sentito».</l>
     <l n="4">
Dico che il suono pone l'aria in moto,</l>
     <l n="5">
Che per natura all'ape è gran sinistro;</l>
     <l n="6">
Non volano, se è vento; e ciò t'è noto.</l>
     <l n="7">
Non per il suono, ma pel movimento</l>
     <l n="8">
Che fa nell'aria si posano l'api,</l>
     <l n="9">
Chè lor natura sempre teme il vento.</l>
     <l n="10">
Sì son corrette dallo lor signore,</l>
     <l n="11">
Che morderti non ponno se le capi,</l>
     <l n="12">
Chè nulla nel mal tempo va di fuore.</l>
     <l n="13">
E tu a me: «Perchè ogni animale</l>
     <l n="14">
Muovesi ed anda subito ch'è nato?</l>
     <l n="15">
Perchè non l'uomo? Di', la ragion, quale?»</l>
     <l n="16">
Dico ch'altro animal nasce perfetto</l>
     <l n="17">
E in poco tempo termina il suo stato,</l>
     <l n="18">
Chè in lui natura fa veloce effetto;</l>
     <l n="19">
Ma imperfetto al mondo l'uomo nasce,</l>
     <l n="20">
Chè portarlo saria troppa gravezza,</l>
     <l n="21">
Sì che di fuori si nutrica e pasce.</l>
     <l n="22">
Certo la specie umana caderia</l>
     <l n="23">
Se nella madre prendesse fermezza:</l>
     <l n="24">
Però natura vuol che così sia.</l>
     <l n="25">
«Perchè li cani e li leoni tutti</l>
     <l n="26">
Nascono ciechi con gli occhi coperti,</l>
     <l n="27">
E gli altri con la luce son produtti?»</l>
     <l n="28">
Dico ch'ogni animal ch'ha aguzze l'ugne</l>
     <l n="29">
(Del dubitare voglio che t'accerti)</l>
     <l n="30">
La madre dolorosamente pugne;</l>
     <l n="31">
E, quand'è la natura stimolata,</l>
     <l n="32">
Innanzi tempo fuor lo manda in fretta:</l>
     <l n="33">
Però la vista in lui non è formata.</l>
     <l n="34">
Nervoso membro è l'utero che sente,</l>
     <l n="35">
Sì che lontano tempo non aspetta:</l>
     <l n="36">
Natura circospetta ciò consente.</l>
     <l n="37">
«Perchè gli an'mali, dico, ch'hanno corna,</l>
     <l n="38">
Non hanno denti in la parte di sopra,</l>
     <l n="39">
E quel ch'ha denti acuti si discorna?»</l>
     <l n="40">
Dico che quel soperchio delli denti</l>
     <l n="41">
Natura nelle corna manda sopra,</l>
     <l n="42">
E questi sol dell'erba son contenti.</l>
     <l n="43">
Però natura in lor li denti piani</l>
     <l n="44">
Pose per questo fin nelle lor guance;</l>
     <l n="45">
Agli altri, acuti, come a lupi e cani.</l>
     <l n="46">
Sicchè ogni animal coi denti acuti</l>
     <l n="47">
Non ha di corna nella testa brance:</l>
     <l n="48">
Voglio che nel serpente il detto muti.</l>
     <l n="49">
«Perchè gli uccelli ch'hanno il becco torto</l>
     <l n="50">
Non bevon mai se non per accidente,</l>
     <l n="51">
E sol per medicina e lor conforto?»</l>
     <l n="52">
Io dico che lor pasto ovver lor civo</l>
     <l n="53">
Ha per natura l'umido possente,</l>
     <l n="54">
Sì che di sete nïuno è passivo.</l>
     <l n="55">
«Perchè tutti animali ch'hanno penne</l>
     <l n="56">
Non fanno urina, sì come si vede?</l>
     <l n="57">
E lor natura perchè ciò sostenne?»</l>
     <l n="58">
Dico che quel soverchio si converte,</l>
     <l n="59">
Sì come il mio Maestro ed ognun crede,</l>
     <l n="60">
In quelle penne che son lor coverte.</l>
     <l n="61">
«Perchè ciascuno di questi pennati,</l>
     <l n="62">
Mutandosi lo tempo, si spelucca,</l>
     <l n="63">
Stando tutti dolenti e congregati?»</l>
     <l n="64">
Perchè in natura ciascuno dall'aria</l>
     <l n="65">
Turbata sente subito in sè ciucca,</l>
     <l n="66">
Se d'altra qualità si mostra varia.</l>
     <l n="67">
«Perchè in un tempo più la morte uccide</l>
     <l n="68">
D'esti animali che non fa di quilli?»</l>
     <l n="69">
Dico che il cielo le specie divide.</l>
     <l n="70">
Con questa questïon degli animali</l>
     <l n="71">
In n'ho campati già ben più di mille</l>
     <l n="72">
Da povertate: non ti dico quali.</l>
     <l n="73">
L'Ariete di sue specie in sè conserva</l>
     <l n="74">
Sua medicina; così fa lo Toro,</l>
     <l n="75">
Così fan gli altri; ciò che dico, serva.</l>
     <l n="76">
Quando lo Sol ritorna al primo punto</l>
     <l n="77">
Di cui la stella sta nel tristo coro,</l>
     <l n="78">
Quel genio della morte sarà giunto.</l>
     <l n="79">
E tu a me: «Perchè formò natura</l>
     <l n="80">
Animali cotanto velenosi,</l>
     <l n="81">
Se della vita nostra ha tanta cura?»</l>
     <l n="82">
Essa in grazia dell'uomo tutto fece:</l>
     <l n="83">
Pur avendo il velen, son grazïosi,</l>
     <l n="84">
Però li topi diede in loro nece.</l>
     <l n="85">
Dico che non farà, nè fe' mai Dio</l>
     <l n="86">
Animai, pietre od erbe e ciò che vedi,</l>
     <l n="87">
Ove non sia virtute, a parer mio.</l>
     <l n="88">
E tu a me: «Or sono animai bruti</l>
     <l n="89">
Quest'uomini silvestri? Che ne credi?</l>
     <l n="90">
Pelosi, piccinacoli, negruti...!»</l>
     <l n="91">
Di ciò son certo: più non me ne impiglio,</l>
     <l n="92">
Salvando sempre lo miglior consiglio.</l>
    </lg>
   </lg>
  </body>
 </text>
</TEI>