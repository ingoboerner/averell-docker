<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XVIII</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XVIII</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Diacodio, se tocca il corpo morto,</l>
     <l n="2">
Perde la sua virtù e mai non torna:</l>
     <l n="3">
Molte fiate di ciò mi sono accorto.</l>
     <l n="4">
S'è messo in acqua, vegnon per natura</l>
     <l n="5">
Gli spirti tutti della setta borna.</l>
     <l n="6">
È simil di berillo sua figura.</l>
     <l n="7">
La pietra asbesto, se in fuoco s'accende,</l>
     <l n="8">
Per cosa natural non sarà morta</l>
     <l n="9">
Ma sempre come stella lì risplende.</l>
     <l n="10">
È come ferro in vista il suo colore.</l>
     <l n="11">
Altra virtù in sè, dico, non porta,</l>
     <l n="12">
Ma alcun vuol dire che vaglia ad amore.</l>
     <l n="13">
La calamita per sè tira il ferro</l>
     <l n="14">
E questa nasce nell'India maggiore;</l>
     <l n="15">
E l'altra in Etïopia, se non erro,</l>
     <l n="16">
Da lei lo ferro fuga con l'aspetto;</l>
     <l n="17">
Un'altra calamita di dolore</l>
     <l n="18">
La carne umana tira in suo cospetto,</l>
     <l n="19">
Riforma amore fra donna e marito,</l>
     <l n="20">
Dà grazïa e bellezza nel parlare:</l>
     <l n="21">
Se c'è sospetto, ponitela in dito.</l>
     <l n="22">
Dormendo a lato a donna, metti questa</l>
     <l n="23">
Che sotto al capo si convien celare</l>
     <l n="24">
Pian piano sì che lei non si ridesta:</l>
     <l n="25">
In ver di te si volta, s'ella è casta;</l>
     <l n="26">
Diletto fugge quasi col temere</l>
     <l n="27">
Se già ne fu cercata d'altra tasta.</l>
     <l n="28">
Il dïamante similmente face.</l>
     <l n="29">
Per cortesia ben mi dovria tacere,</l>
     <l n="30">
Ma dicer voglio ciò che dentro giace.</l>
     <l n="31">
La calamita, quando puoi, la trita</l>
     <l n="32">
E in quattro canti della casa poni</l>
     <l n="33">
Carboni ardenti senza fiamma ardita;</l>
     <l n="34">
Dispargi quella polve sopra questi:</l>
     <l n="35">
Parrà cader la casa senza tuoni</l>
     <l n="36">
Ed altre novità che non vedesti.</l>
     <l n="37">
Queste tre pietre le conduce Marte</l>
     <l n="38">
Ed anche lo Saturno ci tien parte.</l>
     <l n="39">
Luce il carbonchio nell'oscuritate,</l>
     <l n="40">
Muore nel fuoco sì come carbone:</l>
     <l n="41">
Bagnato in acqua, torna in chiaritate.</l>
     <l n="42">
Dodici son le specie di costui,</l>
     <l n="43">
Ma il crisopazio la luce dispone</l>
     <l n="44">
La notte e in fuoco si dimostra a nui.</l>
     <l n="45">
Epistrite è che luce e franca il cuore</l>
     <l n="46">
E fuga ogni tempesta dalli frutti:</l>
     <l n="47">
Al Sole opposto, manda fuoco fuore.</l>
     <l n="48">
La fervente acqua questa pietra affreda,</l>
     <l n="49">
Le locuste e gli uccelli fuga tutti</l>
     <l n="50">
E nulla cosa vuol che il frutto leda.</l>
     <l n="51">
Mostrasi vïoletto l'ametisto</l>
     <l n="52">
Qual da noi toglie il falso cogitare:</l>
     <l n="53">
Sollecito fa l'uom, sì come ho visto.</l>
     <l n="54">
Vale a intelletto, ed all'uomo imbriago.</l>
     <l n="55">
In cinque modi si puo' dimostrare:</l>
     <l n="56">
Di quel ch'è vïoletto pur m'appago.</l>
     <l n="57">
Dal Sol si forma di queste ciascuna:</l>
     <l n="58">
Queste altre qui di sotto dalla Luna.</l>
     <l n="59">
Ceraunio pur nasce dal gran tuono.</l>
     <l n="60">
Chi castamente questo seco porta</l>
     <l n="61">
Mai non potrà morir di quel frastuono.</l>
     <l n="62">
In quella casa, castello nè villa</l>
     <l n="63">
Non puo' cader perchè questo l'ammorta</l>
     <l n="64">
Con sua virtù, secondo la Sibilla.</l>
     <l n="65">
A vincer ogni briga e le battaglie</l>
     <l n="66">
Vale, ed a dolce sonno con quiete</l>
     <l n="67">
Sì che dormendo non senti travaglie.</l>
     <l n="68">
È calcedonio pallido e incolore;</l>
     <l n="69">
Di gioventute conserva le mete</l>
     <l n="70">
Con virtù, vince briga e dà valore.</l>
     <l n="71">
Se è perforato, anche meglio resiste</l>
     <l n="72">
A spiriti maligni ed a lor beffe</l>
     <l n="73">
Che in sogno mostran le diverse viste</l>
     <l n="74">
E dì e notte fanno gran paure</l>
     <l n="75">
Chè, dubitando, all'uom par chi lo ceffe</l>
     <l n="76">
Veggendo l'ombre e subite figure.</l>
     <l n="77">
Nasce nell'Alpe del settentrïone</l>
     <l n="78">
Cristallo fatto dell'antica neve</l>
     <l n="79">
Secondo la comune opinïone;</l>
     <l n="80">
Opposto al Sole, di fuor manda il fuoco;</l>
     <l n="81">
La sete, posto in bocca, cessar deve;</l>
     <l n="82">
Trito col miele fa latte non poco,</l>
     <l n="83">
E forte vale al colico dolore</l>
     <l n="84">
Chè fa cessare quel maligno umore.</l>
     <l n="85">
L'entrace l'acqua per virtute tira</l>
     <l n="86">
Dall'aria, e sopra sè così condensa</l>
     <l n="87">
Che par che dentro nasca, chi la mira.</l>
     <l n="88">
La rondin due ne porta nel suo ventre,</l>
     <l n="89">
Nascenti in lei allor quando comensa;</l>
     <l n="90">
E chi li vuole, giovine la sventre:</l>
     <l n="91">
Dico del celidonio, quel che è rosso;</l>
     <l n="92">
E vale alla lunatica malìa</l>
     <l n="93">
Ed a chi fosse di mattezza mosso.</l>
     <l n="94">
Grato e facondo fa l'uomo parere.</l>
     <l n="95">
L'altro, che è negro, toglie tuttavia</l>
     <l n="96">
L'ira e la febbre, quanto al mio vedere.</l>
     <l n="97">
Questo si mostra nudo di bellezze:</l>
     <l n="98">
In lui è gran virtute senza fallo,</l>
     <l n="99">
Chè d'ogni umore toglie le gravezze.</l>
     <l n="100">
Nel Rosso mare dall'acqua coperto</l>
     <l n="101">
È legno per natura lo corallo:</l>
     <l n="102">
Nell'aria si fa pietra, e questo è certo.</l>
     <l n="103">
A folgore resiste ed a tempesta,</l>
     <l n="104">
Gli spirti fuga nel caduco morbo,</l>
     <l n="105">
Fa la fortuna in noi veloce e presta,</l>
     <l n="106">
Moltiplica li frutti, il sangue stregne,</l>
     <l n="107">
Lo stomaco conforta. Or non sii orbo,</l>
     <l n="108">
Che di portarlo la mente ti sdegne.</l>
     <l n="109">
Rosso e bianco corallo si ritrova</l>
     <l n="110">
In tutti: credo che ciò sie una prova.</l>
     <l n="111">
Nelle marine conche margherite</l>
     <l n="112">
Nascono certo, ma quelle del cielo</l>
     <l n="113">
Credo che sieno di virtù compite.</l>
     <l n="114">
Dalla celeste rugiada si forma</l>
     <l n="115">
Ciascuna margherita senza velo:</l>
     <l n="116">
La vita nel valor sempre riforma.</l>
     <l n="117">
Perpetua giacesse galassìa</l>
     <l n="118">
Nel fuoco, già non prenderia calore:</l>
     <l n="119">
Così natura vuol che fredda sia.</l>
     <l n="120">
La cornïola pur mitiga l'ira</l>
     <l n="121">
Di ciascun membro che conduce umore</l>
     <l n="122">
E stringe il sangue per virtù che spira.</l>
     <l n="123">
Qui faccio fine delle sacre pietre</l>
     <l n="124">
Chè qui tu trovi scritte le più degne,</l>
     <l n="125">
E da loro virtù prego che impetre.</l>
     <l n="126">
Se d'erbe qui non tratto nè di piante,</l>
     <l n="127">
Io prego che chi legge non si sdegne</l>
     <l n="128">
Chè a medico le lasso che ne cante,</l>
     <l n="129">
E levi la virtù intellettiva</l>
     <l n="130">
Veggendo che peonia vien da Luna</l>
     <l n="131">
E da Saturno vien la sempreviva,</l>
     <l n="132">
E dodici erbe da cotanti signi.</l>
     <l n="133">
Ciascuna, quando regna la Fortuna,</l>
     <l n="134">
Rimuove e stringe tutti umor maligni.</l>
     <l n="135">
E tu a me: «Omai vorria vedere</l>
     <l n="136">
Da quinci innanzi quale è il tuo volere».</l>
    </lg>
   </lg>
  </body>
 </text>
</TEI>