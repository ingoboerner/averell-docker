<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO XV</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO XV</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sopra ogni an'male che non ha intelletto</l>
     <l n="2">
Ha più di conoscenza l'elefante</l>
     <l n="3">
Che, quasi per ragion, fa ogni effetto.</l>
     <l n="4">
S'adunan sempre nella Luna nuova;</l>
     <l n="5">
Ciascun si bagna nello fiume stante;</l>
     <l n="6">
Chinando il capo, par che fe' lo muova.</l>
     <l n="7">
Quando inferma, trae in alto le verdi erbe</l>
     <l n="8">
E verso il cielo umilmente le mostra</l>
     <l n="9">
Quasi Dio preghi che il suo mal disnerbe.</l>
     <l n="10">
Se vede l'uomo dalla via smarrito,</l>
     <l n="11">
Va innanzi a lui e la via gli dimostra</l>
     <l n="12">
Fin che ritorna nel cammin sentito.</l>
     <l n="13">
Se l'uomo allor si scontra col dragone,</l>
     <l n="14">
Combatte l'elefante e fa difesa</l>
     <l n="15">
Che l'uomo non riceva lesïone.</l>
     <l n="16">
Così tu devi conoscenza avere</l>
     <l n="17">
Tenendo sempre la memoria accesa,</l>
     <l n="18">
E in tutti gli atti la ragion vedere.</l>
     <l n="19">
E lavar l'alma dai peccati enormi</l>
     <l n="20">
Umilïando il cuore al tuo Fattore.</l>
     <l n="21">
O mente peccatrice che pur dormi,</l>
     <l n="22">
In ciò che fai solleva il grave aspetto</l>
     <l n="23">
E la tua mente verso il primo amore,</l>
     <l n="24">
Chè da lui nasce tutto il ben perfetto;</l>
     <l n="25">
E se peccando smarrisci la via,</l>
     <l n="26">
A penitenza ragion ti conduca</l>
     <l n="27">
Sì che non caggi nella morte ria.</l>
     <l n="28">
Mira la morte come forte rugge:</l>
     <l n="29">
Togli il desïo che il cuor ti manduca</l>
     <l n="30">
E pensa che la vita ognora fugge.</l>
     <l n="31">
Certa è la morte, ma non certa l'ora:</l>
     <l n="32">
Però resisti combattendo, ed ora.</l>
     <l n="33">
O quanto è l'unicorno fiero e forte</l>
     <l n="34">
Che l'elefante combatte e inimica</l>
     <l n="35">
E molte volte lo conduce a morte!</l>
     <l n="36">
Dentro nel cuor lo prende umilitate</l>
     <l n="37">
Mirando la donzella, e a lei supplìca,</l>
     <l n="38">
Così lo prende la verginitate.</l>
     <l n="39">
Or qui m'intendi, più ch'io non so dire,</l>
     <l n="40">
Se virtù puo' di femmina venire.</l>
     <l n="41">
Per terra va castoro con gli an'mali</l>
     <l n="42">
E nuota sotto l'acqua come pesce.</l>
     <l n="43">
Sterpa da sè le membra genitali</l>
     <l n="44">
Vedendo il cacciator, per non morire:</l>
     <l n="45">
Di dargli quella parte non gli incresce</l>
     <l n="46">
Veggendo che da lui non puo' fuggire.</l>
     <l n="47">
Or questo esempio prendi, uomo carnale:</l>
     <l n="48">
Affliggi la tua carne e il tuo pensiero</l>
     <l n="49">
Qual ti conduce nel gravoso male;</l>
     <l n="50">
Lascia il diletto per la tua salute,</l>
     <l n="51">
Sì che non muoia dal nemico austero</l>
     <l n="52">
Nè possa mai sentir le sue ferute;</l>
     <l n="53">
E se il diletto la tua mente pasce,</l>
     <l n="54">
Pensa che di dolcezza pena nasce.</l>
     <l n="55">
Forte s'allegra nella Luna nuova</l>
     <l n="56">
La scimmia, e, quand'è mezza, si fa trista</l>
     <l n="57">
Che par che sopra lei li pensier piova.</l>
     <l n="58">
Se il cacciator la trova co' suoi nati,</l>
     <l n="59">
Presto è smarrita e volta la sua vista,</l>
     <l n="60">
Fugge stridendo con gli occhi infiammati.</l>
     <l n="61">
Il piccolo figliuol ch'ella più ama</l>
     <l n="62">
Lo prende su le braccia, e poi il maggiore</l>
     <l n="63">
Al collo le s'appicca e le fa brama.</l>
     <l n="64">
Lascia il maggiore per troppa gravezza,</l>
     <l n="65">
E porta quello che le è più nel cuore,</l>
     <l n="66">
Poi si riprende per cotal carezza.</l>
     <l n="67">
Così fa la dolcezza dei figliuoli</l>
     <l n="68">
Cader lo padre nel gravoso affanno</l>
     <l n="69">
Onde possede li gravosi duoli.</l>
     <l n="70">
Per i figli non deve il giusto patre</l>
     <l n="71">
Dell'alma sua medesma esser tiranno,</l>
     <l n="72">
Avvegna che l'amor nel cuor gli latre:</l>
     <l n="73">
Pur l'alma deve amar sopra ogni cosa</l>
     <l n="74">
La mente di ciascun, s'è virtuosa.</l>
     <l n="75">
Il cervo in melodia si diletta,</l>
     <l n="76">
Sì che l'un cacciatore canta e suona,</l>
     <l n="77">
E l'altro mortalmente lo saetta.</l>
     <l n="78">
Se un fiume o se qualche acqua puo' passare,</l>
     <l n="79">
Riprende forza, sì con sè ragiona</l>
     <l n="80">
Che i cacciatori non lo pon pigliare.</l>
     <l n="81">
Ma quand'è preso, forte mugge e piagne</l>
     <l n="82">
Veggendo che sarà di vita privo</l>
     <l n="83">
E con pietose lagrime fa lagne.</l>
     <l n="84">
Molte altre proprietati son nel cervo</l>
     <l n="85">
E in molti altri animai, che qui non scrivo</l>
     <l n="86">
E nella stanca penna le riservo.</l>
     <l n="87">
Ormai convien trattar di pietre certe</l>
     <l n="88">
Che sian le lor virtù qui bene aperte.</l>
    </lg>
   </lg>
  </body>
 </text>
</TEI>