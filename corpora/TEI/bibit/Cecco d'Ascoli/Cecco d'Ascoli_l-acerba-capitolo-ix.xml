<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Acerba - CAPITOLO IX</title>
    <author>Cecco d'Ascoli</author>
   </titleStmt>
   <extent>
    <measure unit="stanza">1</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Cecco d'Ascoli_l-acerba-capitolo-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Acerba - CAPITOLO IX</title>
     <author>Cecco d'Ascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Acerba - CAPITOLO IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E tu a me: «Oimè, perchè addiviene</l>
     <l n="2">
Che raro di buon padre figlio nasce</l>
     <l n="3">
Che conseguisca lo consimil bene?</l>
     <l n="4">
È per peccato, o natura lo vuole,</l>
     <l n="5">
Od è fortuna che nel ciel s'irasce?</l>
     <l n="6">
Questo mi par ben nuovo sotto il Sole».</l>
     <l n="7">
È natura principio d'ogni sangue</l>
     <l n="8">
Ed augumento e stato, e poi declina</l>
     <l n="9">
Di gente in gente, ed in ultimo langue.</l>
     <l n="10">
Se il padre ha il sommo ben della sua schiera,</l>
     <l n="11">
Naturalmente in lui virtù s'affina,</l>
     <l n="12">
E il nato convien sia di vil maniera,</l>
     <l n="13">
E questi tempi più e men son lati</l>
     <l n="14">
Secondo le figure d'alti lumi</l>
     <l n="15">
Sotto li quali furon generati.</l>
     <l n="16">
Guarda diretro, e vederai tumulti</l>
     <l n="17">
Di gran casati e di gentil costumi</l>
     <l n="18">
Che, terminando, sono in terra occulti.</l>
     <l n="19">
Per quattro tempi passa ogni creato;</l>
     <l n="20">
Non è fermezza nel terrestre regno;</l>
     <l n="21">
Chi va, chi vien, chi piange, chi è beato.</l>
     <l n="22">
Tutte le cose umane sono in moto,</l>
     <l n="23">
D'estremo riso vien pianto malegno.</l>
     <l n="24">
Felice chi da Dio non sta remoto.</l>
     <l n="25">
E tu a me: «Perchè questa fortuna,</l>
     <l n="26">
Che l'uomo virtuoso pover vive,</l>
     <l n="27">
E subito si sparge ciò che aduna,</l>
     <l n="28">
E vedo gente senza umanitate,</l>
     <l n="29">
Spogliate di virtuti intellettive,</l>
     <l n="30">
Che tutte le ricchezze a lor son date?»</l>
     <l n="31">
Ed io a te: Or qui devi sapere</l>
     <l n="32">
Che gran ricchezza non si puo' acquistare,</l>
     <l n="33">
Se a Dio non spiace questo mio vedere.</l>
     <l n="34">
L'uom, ch'ha virtute, di seguire sdegna</l>
     <l n="35">
Questi guadagni e questo accumulare,</l>
     <l n="36">
Avendo l'alma di virtute degna.</l>
     <l n="37">
Ov'è intelletto, il più degno s'elege,</l>
     <l n="38">
Cioè virtute e scienzia ed onore:</l>
     <l n="39">
Dunque ricchezza convien che si sprege.</l>
     <l n="40">
È con la fama congiunta la spesa,</l>
     <l n="41">
E ciò non puo' fuggir chi ha valore,</l>
     <l n="42">
E contro lei non puo' mai far difesa.</l>
     <l n="43">
E tu a me: «Perchè un pover'uomo</l>
     <l n="44">
Sarà più largo di quel che possede,</l>
     <l n="45">
Che un altro ricco? Tu vedi ben como».</l>
     <l n="46">
Ed io a te: Chi non puo' peggiorare</l>
     <l n="47">
Nè per poco salir, come si vede,</l>
     <l n="48">
Sempre si sdegna di ciò conservare;</l>
     <l n="49">
Ma quegli che ha, ben sa che sia l'amore</l>
     <l n="50">
Del posseder, sì che fervendo teme</l>
     <l n="51">
Di non venir nello stato peggiore.</l>
     <l n="52">
Anche, ogni ricco diviene tenace</l>
     <l n="53">
Per sormontare alle ricchezze estreme,</l>
     <l n="54">
Sì che non sente mai quiete nè pace.</l>
     <l n="55">
O idolatri, con la gran ricchezza</l>
     <l n="56">
Voi siete posseduti possedendo,</l>
     <l n="57">
E nudi, e ciechi dell'alta chiarezza.</l>
     <l n="58">
Volti il suo volto ventura fallace:</l>
     <l n="59">
Vivete gli occhi in pianto sommergendo,</l>
     <l n="60">
Poi che di Dio in voi speranza tace.</l>
     <l n="61">
E tu a me: «Perchè si sdegna tanto</l>
     <l n="62">
La mente umana, se congiunge amore</l>
     <l n="63">
Sua donna col piacer di nuovo incanto?»</l>
     <l n="64">
Se due persone fan sola una carne,</l>
     <l n="65">
Non dà la morte così gran dolore</l>
     <l n="66">
Se alcun tu vedi che tue membra scarne.</l>
     <l n="67">
Anche ti dico che chi amor congiugne</l>
     <l n="68">
Con altrui donna, prende tanto ardire</l>
     <l n="69">
Che il suo maggior disprezza e par lo agugne.</l>
     <l n="70">
Per non esser tenuto vile al mondo,</l>
     <l n="71">
L'uomo ch'è offeso mettesi al morire</l>
     <l n="72">
E non discerne che ne porta il pondo.</l>
     <l n="73">
E tu a me: «Perchè non è fermezza</l>
     <l n="74">
In cuor di donna che, sì come vento,</l>
     <l n="75">
Si muove or qua or là per sua vaghezza?»</l>
     <l n="76">
In fin che il viso accende, tanto dura</l>
     <l n="77">
Fermo volere in donna, e ciò consento;</l>
     <l n="78">
Stando divisa, più di te non cura.</l>
     <l n="79">
Naturalmente umida è ciascuna,</l>
     <l n="80">
E l'umido la forma non conserva,</l>
     <l n="81">
Nè per gran tempo lì dura nessuna.</l>
     <l n="82">
È per natura in lei la falsa fede.</l>
     <l n="83">
Con dolce inganno fa tua vita serva,</l>
     <l n="84">
Mostrando gli occhi pieni di mercede.</l>
     <l n="85">
Ben si vorria piegar li cinque rami</l>
     <l n="86">
Mettendo il primo fra li due più appresso</l>
     <l n="87">
Dicendo: Or togli, poi che tanto m'ami;</l>
     <l n="88">
Poi gli altri cinque del sinistro tronco</l>
     <l n="89">
Voltare verso gli occhi di se stesso.</l>
     <l n="90">
Chi fida in donna è guercio zoppo e cionco.</l>
     <l n="91">
«Perchè fan più rumore dieci donne,</l>
     <l n="92">
Che altrettanti uomini parlando?</l>
     <l n="93">
Alla mia mente la ragion s'asconne».</l>
     <l n="94">
Ogni creata cosa, onde discende,</l>
     <l n="95">
Di lì prende natura cominciando,</l>
     <l n="96">
Sì come dal filosofo risplende.</l>
     <l n="97">
Eva fu prima plasmata dell'ossa</l>
     <l n="98">
E della terra del primo parente:</l>
     <l n="99">
La terra non dà voci a chi l'ha scossa;</l>
     <l n="100">
Movendo l'ossa, fanno le gran vuci.</l>
     <l n="101">
Questa ragione qui non ti contente.</l>
     <l n="102">
E tu a me: «Or l'altra qui m'adduci».</l>
     <l n="103">
Ov'è intelletto, voglio che tu senta.</l>
     <l n="104">
Giusto è il tacere, e giusto è lo parlare.</l>
     <l n="105">
Oh quanto il tuo tacer qui mi contenta.</l>
     <l n="106">
In donna non fu mai virtù perfetta,</l>
     <l n="107">
Salvo in Colei che, innanzi il cominciare,</l>
     <l n="108">
Creata fu ed in eterno eletta.</l>
     <l n="109">
Rare fïate, come disse Dante,</l>
     <l n="110">
S'intende sottil cosa sotto benna:</l>
     <l n="111">
Dunque, con lor perchè tanto millante?</l>
     <l n="112">
Non da virtù viene il parlare inetto.</l>
     <l n="113">
Maria si va cercando per Ravenna</l>
     <l n="114">
Chi in donna crede sia intelletto.</l>
     <l n="115">
La femmina ha men fede che una fiera,</l>
     <l n="116">
Radice, ramo e frutto d'ogni male,</l>
     <l n="117">
Superba, avara, sciocca, matta e austera,</l>
     <l n="118">
Veleno che avvelena il cuor del corpo,</l>
     <l n="119">
Iniqua strada alla porta infernale;</l>
     <l n="120">
Quando si pinge, pugne più che scorpo.</l>
     <l n="121">
Tossico dolce, putrida sentina,</l>
     <l n="122">
Arma di Satanasso e suo flagello,</l>
     <l n="123">
Pronta nel male, perfida, assassina,</l>
     <l n="124">
Lussuriosa, maligna, molle e vaga,</l>
     <l n="125">
Conduce l'uomo a frusto ed a capello;</l>
     <l n="126">
Glorïa vana ed insanabil piaga.</l>
     <l n="127">
Volendo investigare ogni lor via,</l>
     <l n="128">
Temo ch'io non offenda cortesia.</l>
    </lg>
   </lg>
  </body>
 </text>
</TEI>