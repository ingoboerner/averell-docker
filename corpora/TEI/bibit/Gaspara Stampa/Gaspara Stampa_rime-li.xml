<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LI</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-li</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LI</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vieni, Amor, a veder la gloria mia,</l>
     <l n="2">e poi la tua; ché l'opra de' tuoi strali</l>
     <l n="3">ha fatto ambeduo noi chiari, immortali,</l>
     <l n="4">ovunque per Amor s'ama e disia.</l>
    </lg>
    <lg n="2">
     <l n="5">Chiara fe' me, perché non fui restia</l>
     <l n="6">ad accettar i tuoi colpi mortali,</l>
     <l n="7">essendo gli occhi, onde fui presa, quali</l>
     <l n="8">natura non fe' mai poscia, né pria;</l>
    </lg>
    <lg n="3">
     <l n="9">chiaro fe' te, perché a lodarti vegno</l>
     <l n="10">quanto più posso in rime ed in parole</l>
     <l n="11">con quella, che m'hai dato, vena e ingegno.</l>
    </lg>
    <lg n="4">
     <l n="12">Or a te si convien far che quel sole,</l>
     <l n="13">che mi desti per guida e per sostegno,</l>
     <l n="14">non lasci oscure queste luci e sole.</l>
    </lg>
   </lg>
  </body>
 </text>
</TEI>