<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXCIV</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXCIV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mille fiate a voi volgo la mente,</l>
     <l n="2">per lodarvi, Fortunio, quanto deggio,</l>
     <l n="3">quanto lodarvi e riverirvi io veggio</l>
     <l n="4">da la più dotta e la più chiara gente;</l>
    </lg>
    <lg n="2">
     <l n="5">ma da l'opra lo stil vinto si sente,</l>
     <l n="6">con cui sì male i vostri onor pareggio;</l>
     <l n="7">onde muta rimango, ed al ciel chieggio</l>
     <l n="8">o maggior vena o desir meno ardente.</l>
    </lg>
    <lg n="3">
     <l n="9">Io dirò ben che, qualunque io mi sia</l>
     <l n="10">per via di stile, io son vostra mercede,</l>
     <l n="11">che mi mostraste sì spesso la via;</l>
    </lg>
    <lg n="4">
     <l n="12">perché 'l far poi del valor vostro fede</l>
     <l n="13">è opra d'altra penna che la mia,</l>
     <l n="14">e 'l mondo per se stesso se lo vede.</l>
    </lg>
   </lg>
  </body>
 </text>
</TEI>