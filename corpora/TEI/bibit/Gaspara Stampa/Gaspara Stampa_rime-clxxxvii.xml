<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXVII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-clxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXVII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se gran temenza non tenesse a freno</l>
     <l n="2">la mia lingua bramosa e 'l mio disio,</l>
     <l n="3">sì ch'io potessi dire al signor mio</l>
     <l n="4">come amando e temendo io vengo meno,</l>
    </lg>
    <lg n="2">
     <l n="5">io spererei che quel di grazie pieno</l>
     <l n="6">viso leggiadro, onde tutt'altro oblio,</l>
     <l n="7">quant'è 'l mio stato travagliato e rio,</l>
     <l n="8">tanto lo fesse un dì chiaro e sereno;</l>
    </lg>
    <lg n="3">
     <l n="9">e quello, onde m'avinse e strinse, nodo</l>
     <l n="10">non cercherebbe, lassa, di slegarlo,</l>
     <l n="11">allor che più credea che fosse sodo.</l>
    </lg>
    <lg n="4">
     <l n="12">Ma per troppo timor non oso farlo:</l>
     <l n="13">così dentro al mio cor mi struggo e rodo,</l>
     <l n="14">e sol con meco e con Amor ne parlo.</l>
    </lg>
   </lg>
  </body>
 </text>
</TEI>