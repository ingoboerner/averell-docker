<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXCV</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cxcv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXCV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXCV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Voi vi partite, conte, ed io, qual soglio,</l>
     <l n="2">mi rimango di duol preda e di morte,</l>
     <l n="3">e questa o quello ingiurioso e forte</l>
     <l n="4">userà contra me l'usato orgoglio.</l>
    </lg>
    <lg n="2">
     <l n="5">Né potrò farmi a' colpi loro scoglio,</l>
     <l n="6">non avendo con me chi mi conforte,</l>
     <l n="7">il vostro viso e le due fide scorte,</l>
     <l n="8">che ne' perigli per iscudo toglio.</l>
    </lg>
    <lg n="3">
     <l n="9">Deh, foss'io certa almen che di due cose</l>
     <l n="10">seguisse l'una: o voi tornaste presto,</l>
     <l n="11">o fossero anche in voi fiamme amorose!</l>
    </lg>
    <lg n="4">
     <l n="12">Ché mi sarebbe schermo e quello e questo</l>
     <l n="13">in far meno l'assenzie mie penose,</l>
     <l n="14">e 'l vostro dipartir meno molesto.</l>
    </lg>
   </lg>
  </body>
 </text>
</TEI>