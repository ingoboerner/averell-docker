<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXVI</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXVI</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">D'esser sempre ésca al tuo cocente foco</l>
     <l n="2">e sempre segno a' tuoi pungenti strali,</l>
     <l n="3">d'esser sempre ministra de' miei mali</l>
     <l n="4">ed aver sempre i miei tormenti a gioco,</l>
    </lg>
    <lg n="2">
     <l n="5">io non mi doglio, Amor, molto né poco,</l>
     <l n="6">poi che dal dì, che 'l desir prese l'ali,</l>
     <l n="7">mi son fatti i martìr propri e fatali,</l>
     <l n="8">e libertade in me non ha più loco.</l>
    </lg>
    <lg n="3">
     <l n="9">Pur che tu mi conservi in questo stato,</l>
     <l n="10">dov'or m'hai posta, e sotto quel signore,</l>
     <l n="11">onde il cor novamente m'hai legato,</l>
    </lg>
    <lg n="4">
     <l n="12">o mi fia dolce, o tornerà minore</l>
     <l n="13">quanto son per provar, quanto ho provato</l>
     <l n="14">la sua rara bellezza e 'l suo valore.</l>
    </lg>
   </lg>
  </body>
 </text>
</TEI>