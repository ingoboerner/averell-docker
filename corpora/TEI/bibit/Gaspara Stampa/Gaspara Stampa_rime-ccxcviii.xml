<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXCVIII</title>
    <author>Gaspara Stampa</author>
   </titleStmt>
   <extent>
    <measure unit="stanza">34</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxcviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXCVIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXCVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Felice in questa e più ne l'altra vita</l>
     <l n="2">chi fugge, come voi, prima che provi,</l>
     <l n="3">la miseria del secolo infinita;</l>
    </lg>
    <lg n="2">
     <l n="4">prima che dentr'al cor si turbi e movi</l>
     <l n="5">per tanti inaspettati uman cordogli,</l>
     <l n="6">e poi d'uscirne al fin loco non trovi.</l>
    </lg>
    <lg n="3">
     <l n="7">Felice anima, tu, che qui ti spogli</l>
     <l n="8">di questi affetti miseri e terreni,</l>
     <l n="9">e de le nostre pene non ti dogli!</l>
    </lg>
    <lg n="4">
     <l n="10">Tutti i tuoi dì saran lieti e sereni,</l>
     <l n="11">senz'ira, senza guerra e senza danni,</l>
     <l n="12">di pace, di riposo e d'amor pieni.</l>
    </lg>
    <lg n="5">
     <l n="13">Felice chi si fa, sotto umil panni,</l>
     <l n="14">di Cristo, signor suo, devot'ancella,</l>
     <l n="15">né prova i nostri maritali affanni!</l>
    </lg>
    <lg n="6">
     <l n="16">E, gli occhi alzando a la divina stella,</l>
     <l n="17">lascia quest'aspro e periglioso mare,</l>
     <l n="18">ch'aura giamai non ha senza procella!</l>
    </lg>
    <lg n="7">
     <l n="19">Felice chi non ha tant'ore amare,</l>
     <l n="20">né sente tutto 'l dì pianti e lamenti</l>
     <l n="21">o di troppo volere, o poco fare!</l>
    </lg>
    <lg n="8">
     <l n="22">Qui s'odon sol al fin con gran tormenti</l>
     <l n="23">o querele di figli o di consorte,</l>
     <l n="24">e mai de l'esser tuo non ti contenti.</l>
    </lg>
    <lg n="9">
     <l n="25">Infelice colei, ch'a questa sorte</l>
     <l n="26">chiama la trista sua disaventura,</l>
     <l n="27">ch'in vita sa che cosa è inferno e morte!</l>
    </lg>
    <lg n="10">
     <l n="28">Questa è una valle lagrimosa e scura,</l>
     <l n="29">piena d'ortiche e di pungenti spine,</l>
     <l n="30">dove il tuo falso ben passa e non dura.</l>
    </lg>
    <lg n="11">
     <l n="31">Infelici noi povere e meschine,</l>
     <l n="32">serve di vanità, figlie del mondo,</l>
     <l n="33">lontane, aimè, da l'opre alte e divine!</l>
    </lg>
    <lg n="12">
     <l n="34">Altre per far il crin più crespo e biondo</l>
     <l n="35">provan ogn'arte e trovan mille ingegni,</l>
     <l n="36">onde van de l'abisso l'alme al fondo.</l>
    </lg>
    <lg n="13">
     <l n="37">Infelice quell'altra move a' sdegni</l>
     <l n="38">il marito o l'amante, e s'affatica</l>
     <l n="39">di tornar grata e far che lei non sdegni.</l>
    </lg>
    <lg n="14">
     <l n="40">Ad altri più che a se medesma amica,</l>
     <l n="41">quella con acque forti il viso offende,</l>
     <l n="42">de la salute sua propria nimica.</l>
    </lg>
    <lg n="15">
     <l n="43">Infelice colei, che sol attende</l>
     <l n="44">da mezzo dì, da vespro e da mattina,</l>
     <l n="45">e tutto 'l giorno a la vaghezza spende;</l>
    </lg>
    <lg n="16">
     <l n="46">per parer fresca, bianca e pellegrina</l>
     <l n="47">dorme senza pensar de la famiglia,</l>
     <l n="48">e negli empiastri notte e dì s'affina!</l>
    </lg>
    <lg n="17">
     <l n="49">Infelice quest'altra de la figlia</l>
     <l n="50">grande, che per voler darle marito,</l>
     <l n="51">senza quietar giamai, cura si piglia!</l>
    </lg>
    <lg n="18">
     <l n="52">E, perché al mondo ha perso l'appetito,</l>
     <l n="53">non fa se non gridar, teme e sospetta</l>
     <l n="54">de l'onor suo che non gli sia rapito.</l>
    </lg>
    <lg n="19">
     <l n="55">Infelice qualunque il frutto aspetta</l>
     <l n="56">de' cari figli, e sta con questa speme,</l>
     <l n="57">lagrimando così sempre soletta!</l>
    </lg>
    <lg n="20">
     <l n="58">Questo l'annoia poi, l'aggrava e preme,</l>
     <l n="59">che misera da lor vien disprezzata,</l>
     <l n="60">e di continuo ne sospira e geme.</l>
    </lg>
    <lg n="21">
     <l n="61">Infelice chi sta sempre arrabbiata,</l>
     <l n="62">e col consorte suo non ha mai posa,</l>
     <l n="63">mesta del tutto, afflitta e sconsolata!</l>
    </lg>
    <lg n="22">
     <l n="64">Tropp'accorta al suo mal, vive gelosa,</l>
     <l n="65">e col figliuolo suo spesso s'adira,</l>
     <l n="66">non gusta cibo mai, mai non riposa.</l>
    </lg>
    <lg n="23">
     <l n="67">Infelice quell'altra, che sospira,</l>
     <l n="68">ché sa che 'l suo marito poco l'ama,</l>
     <l n="69">e di mal occhio per mal far la mira!</l>
    </lg>
    <lg n="24">
     <l n="70">Alcuna in testimonio il cielo chiama,</l>
     <l n="71">che sa di non aver commesso errore,</l>
     <l n="72">e pur talor si duol de la sua fama.</l>
    </lg>
    <lg n="25">
     <l n="73">Infelice via più chi porta amore,</l>
     <l n="74">e di vane speranze e van desiri</l>
     <l n="75">si va pascendo il tormentato core!</l>
    </lg>
    <lg n="26">
     <l n="76">Altre pene infinite, altri martìri,</l>
     <l n="77">che narrar non si sanno, il mondo apporta,</l>
     <l n="78">mill'altre angosce e mill'altri sospiri.</l>
    </lg>
    <lg n="27">
     <l n="79">Felice per seguir più fida scorta</l>
     <l n="80">chi elegge di Maria la miglior parte,</l>
     <l n="81">e si fa viva a Cristo, al mondo morta!</l>
    </lg>
    <lg n="28">
     <l n="82">Felice chi sue voglie ha vòlte e sparte</l>
     <l n="83">al sommo Sole, al ben del paradiso,</l>
     <l n="84">e qui con umiltà pon cura ed arte!</l>
    </lg>
    <lg n="29">
     <l n="85">A voi convien, che 'l bel leggiadro viso</l>
     <l n="86">celate sotto puro e bianco velo,</l>
     <l n="87">avere il cor da uman pensier diviso.</l>
    </lg>
    <lg n="30">
     <l n="88">Felice voi, che, d'amoroso zelo</l>
     <l n="89">accesa, v'aggirate al vero Sole,</l>
     <l n="90">che luce eternamente in terra e 'n cielo!</l>
    </lg>
    <lg n="31">
     <l n="91">Voi correte qua giù rose e viole,</l>
     <l n="92">sarà del viver vostro il fin beato,</l>
     <l n="93">ch'altro non è di chi tal vita vuole.</l>
    </lg>
    <lg n="32">
     <l n="94">Felice voi, che avete consacrato</l>
     <l n="95">i vaghi occhi divini, il bel crin d'oro</l>
     <l n="96">a chi sì bella al mondo v'ha creato!</l>
    </lg>
    <lg n="33">
     <l n="97">È questo il ricco, il caro e bel tesoro,</l>
     <l n="98">quest'è la preziosa margherita,</l>
     <l n="99">onde, di palme al fin cinta e d'alloro,</l>
    </lg>
    <lg n="34">
     <l n="100">vittoria porterete a Cristo unita.</l>
    </lg>
   </lg>
  </body>
 </text>
</TEI>