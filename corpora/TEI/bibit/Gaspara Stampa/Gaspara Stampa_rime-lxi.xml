<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXI</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXI</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi mi darà soccorso a l'ora estrema,</l>
     <l n="2">che verrà morte a trarmi fuor di vita</l>
     <l n="3">tosto, dopo l'acerba dipartita,</l>
     <l n="4">onde fin d'ora il cor paventa e trema?</l>
    </lg>
    <lg n="2">
     <l n="5">Madre e sorella no, perché la téma</l>
     <l n="6">questa e quella a dolersi meco invita,</l>
     <l n="7">e poi per prova omai la lor aita</l>
     <l n="8">non giova a questa doglia alta e suprema.</l>
    </lg>
    <lg n="3">
     <l n="9">E le vostre fidate amiche scorte,</l>
     <l n="10">che di giovarmi avriano sole il come,</l>
     <l n="11">saran lontane in quella altera corte.</l>
    </lg>
    <lg n="4">
     <l n="12">Dunque i' porrò queste terrene some</l>
     <l n="13">senza conforto alcun, se non di morte,</l>
     <l n="14">sospirando e chiamando il vostro nome.</l>
    </lg>
   </lg>
  </body>
 </text>
</TEI>