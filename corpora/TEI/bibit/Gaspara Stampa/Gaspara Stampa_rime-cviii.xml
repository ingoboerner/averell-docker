<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CVIII</title>
    <author>Gaspara Stampa</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CVIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che m'ha reso Amor le vive stelle,</l>
     <l n="2">che mi guidano al ciel per dritta via,</l>
     <l n="3">e ne le molte mie gravi tempeste</l>
     <l n="4">m'hanno mai sempre ricondotta in porto</l>
     <l n="5">di questo chiaro e fortunato mare,</l>
     <l n="6">ch'indarno turban le procelle e i venti;</l>
    </lg>
    <lg n="2">
     <l n="7">udite, benigne aure, amici venti,</l>
     <l n="8">e voi, occhi del cielo, ardenti stelle,</l>
     <l n="9">mentre qui sovra questo altero mare,</l>
     <l n="10">da la mia lunga e faticosa via,</l>
     <l n="11">la mercede d'Amor, tornata in porto,</l>
     <l n="12">lodo di lui gli strazi e le tempeste.</l>
    </lg>
    <lg n="3">
     <l n="13">Voi, voce, voi, sospir, voi le tempeste</l>
     <l n="14">sète, voi sète i graziosi venti,</l>
     <l n="15">che dimostrate poi sì dolce il porto,</l>
     <l n="16">quando il sol arde e quando ardon le stelle;</l>
     <l n="17">voi sète la sicura e dritta via,</l>
     <l n="18">che ci guidate de' diletti al mare.</l>
    </lg>
    <lg n="4">
     <l n="19">Qual d'eloquenzia fia sì largo mare,</l>
     <l n="20">e sì scarco di nubi e di tempeste,</l>
     <l n="21">che possa dir senza arrestar fra via,</l>
     <l n="22">mentre stan quete le procelle e i venti,</l>
     <l n="23">la gioia che mi dan le mie due stelle,</l>
     <l n="24">or c'hanno il mio signor ridotto in porto?</l>
    </lg>
    <lg n="5">
     <l n="25">Dolce, sicuro e grazioso porto,</l>
     <l n="26">che del mio pianto l'infinito mare</l>
     <l n="27">m'hai acquetato al raggio de le stelle,</l>
     <l n="28">ch'ovunque splendon fugan le tempeste,</l>
     <l n="29">sì ch'io non posso più temer ch'i venti</l>
     <l n="30">turbin sì cara e dilettosa via!</l>
    </lg>
    <lg n="6">
     <l n="31">Menami, Amor, omai per questa via,</l>
     <l n="32">fin che quest'alma giunga a l'altro porto,</l>
     <l n="33">ch'io non vo' navigar con altri venti,</l>
     <l n="34">né di questo cercar più largo mare,</l>
     <l n="35">né nel viaggio mio vo' ch'altre stelle</l>
     <l n="36">mi sieno scorte, e sgombrin le tempeste.</l>
    </lg>
    <lg n="7">
     <l n="37">Aspre tempeste ed importuni venti</l>
     <l n="38">non n'impediran più del mar la via,</l>
     <l n="39">or che le stelle mie m'han mostro il porto.</l>
    </lg>
   </lg>
  </body>
 </text>
</TEI>