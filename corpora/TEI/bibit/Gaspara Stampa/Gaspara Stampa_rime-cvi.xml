<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CVI</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CVI</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O diletti d'amor dubbi e fugaci,</l>
     <l n="2">o speranza che s'alza e cade spesso,</l>
     <l n="3">e nasce e more in un momento istesso;</l>
     <l n="4">o poca fede, o poco lunghe paci!</l>
    </lg>
    <lg n="2">
     <l n="5">Quegli, a cui dissi: – Tu solo mi piaci, –</l>
     <l n="6">è pur tornato, io l'ho pur sempre presso,</l>
     <l n="7">io pur mi specchio e mi compiaccio in esso,</l>
     <l n="8">e ne' begli occhi suoi chiari e vivaci;</l>
    </lg>
    <lg n="3">
     <l n="9">e tuttavia nel cor mi rode un verme</l>
     <l n="10">di fredda gelosia, freddo timore</l>
     <l n="11">di tosto tosto senza lui vederme.</l>
    </lg>
    <lg n="4">
     <l n="12">Rendi tu vana la mia tèma, Amore,</l>
     <l n="13">tu, che beata e lieta pòi tenerme,</l>
     <l n="14">conservandomi fido il mio signore.</l>
    </lg>
   </lg>
  </body>
 </text>
</TEI>