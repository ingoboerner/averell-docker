<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXVIII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-lxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXVIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gli occhi onde mi legasti, Amor, affrena,</l>
     <l n="2">sì che non veggan mai altra bellezza,</l>
     <l n="3">altra creanza ed altra gentilezza</l>
     <l n="4">di belle donne, onde la Francia è piena;</l>
    </lg>
    <lg n="2">
     <l n="5">acciò che quanto ora è dolce ed amena,</l>
     <l n="6">non sia piena di lagrime e d'asprezza</l>
     <l n="7">la vita mia, ch'ogn'altra cosa sprezza,</l>
     <l n="8">fuor che la luce lor chiara e serena.</l>
    </lg>
    <lg n="3">
     <l n="9">E, s'egli avien che sia lor mostro a sorte</l>
     <l n="10">obietto che sia degno esser amato,</l>
     <l n="11">ed accenda quel cor tenace e forte,</l>
    </lg>
    <lg n="4">
     <l n="12">ferisci lui col tuo stral impiombato,</l>
     <l n="13">o con quel d'oro dona a me la morte,</l>
     <l n="14">perché viver non voglio in tale stato.</l>
    </lg>
   </lg>
  </body>
 </text>
</TEI>