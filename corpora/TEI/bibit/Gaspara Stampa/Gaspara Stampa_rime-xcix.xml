<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCIX</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-xcix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCIX</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io pur aspetto, e non veggo che giunga</l>
     <l n="2">il mio signor o 'l suo fidato messo</l>
     <l n="3">al termin che da lui mi fu promesso:</l>
     <l n="4">lassa! ché 'l mio piacer troppo s'allunga.</l>
    </lg>
    <lg n="2">
     <l n="5">Ond'avien che temenza il cor mi punga,</l>
     <l n="6">che qualche intoppo non gli sia successo;</l>
     <l n="7">o ch'ei sol pensi in me quanto m'è presso,</l>
     <l n="8">e l'assenzia il suo cor da me disgiunga.</l>
    </lg>
    <lg n="3">
     <l n="9">Il che se fosse, io prego morte avara</l>
     <l n="10">che venga in vece sua, poi ch'ei non viene,</l>
     <l n="11">a trarmi fuor di téma e vita amara.</l>
    </lg>
    <lg n="4">
     <l n="12">Ma, se giusta cagion me lo ritiene,</l>
     <l n="13">io prego Amor, ch'ogni fosco rischiara,</l>
     <l n="14">ch'apra la via, ond'io vegga il mio bene.</l>
    </lg>
   </lg>
  </body>
 </text>
</TEI>