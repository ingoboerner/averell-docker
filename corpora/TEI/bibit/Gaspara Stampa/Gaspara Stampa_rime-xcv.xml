<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCV</title>
    <author>Gaspara Stampa</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-xcv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Menami, Amor, omai, lassa! il mio sole,</l>
     <l n="2">che mi solea non pur far chiaro il giorno,</l>
     <l n="3">ma non men che 'l dì chiara anco la notte,</l>
     <l n="4">tal ch'io sprezzava il ritornar de l'alba,</l>
     <l n="5">sì di quest'occhi la sua vaga luce</l>
     <l n="6">disgombrava le tenebre e la nebbia.</l>
    </lg>
    <lg n="2">
     <l n="7">Ed ora più non veggio altro che nebbia,</l>
     <l n="8">poi che l'usato mio lucente sole,</l>
     <l n="9">con la sua e del mondo altera luce</l>
     <l n="10">lume facendo in altra parte e giorno</l>
     <l n="11">vuol che mai non si rompa per me l'alba,</l>
     <l n="12">perché da me non fugga unqua la notte.</l>
    </lg>
    <lg n="3">
     <l n="13">Deh discacciasse il vel di questa notte,</l>
     <l n="14">il vel di tanta e sì importuna nebbia,</l>
     <l n="15">e a l'apparir del suo ritorno l'alba</l>
     <l n="16">mi rimenasse il mio bramato sole,</l>
     <l n="17">sì che lieta vedessi ancora un giorno,</l>
     <l n="18">pria che chiudessi in tutto esta mia luce!</l>
    </lg>
    <lg n="4">
     <l n="19">Ben fôra chiara e graziosa luce,</l>
     <l n="20">che procedesse a sì beata notte;</l>
     <l n="21">ben fôra chiaro e desiato giorno,</l>
     <l n="22">e disgombrato di tempeste e nebbia,</l>
     <l n="23">che mostrasse a quest'occhi il lor bel sole,</l>
     <l n="24">spuntando tra le rose e tra i fior l'alba.</l>
    </lg>
    <lg n="5">
     <l n="25">Pur ch'innanzi che 'l ciel mi renda l'alba,</l>
     <l n="26">morte amara non spenga la mia luce,</l>
     <l n="27">invidiando a lei l'amato sole;</l>
     <l n="28">e, chiusi gli occhi in sempiterna notte,</l>
     <l n="29">ne vada, lassa, a star fra quella nebbia,</l>
     <l n="30">dove mai non si vede il chiaro giorno.</l>
    </lg>
    <lg n="6">
     <l n="31">Tu dunque, Amor, che fai di notte giorno,</l>
     <l n="32">e puoi condurmi in un momento l'alba,</l>
     <l n="33">e via cacciar de' miei martìr la nebbia,</l>
     <l n="34">e di tenebre oscure trar la luce,</l>
     <l n="35">rompi omai 'l vel di questa lunga notte,</l>
     <l n="36">et adduci a quest'occhi il mio bel sole.</l>
    </lg>
    <lg n="7">
     <l n="37">Vivo sol, che solei far chiaro il giorno,</l>
     <l n="38">mentre la luce mia non vide nebbia,</l>
     <l n="39">perché non meni a la mia notte l'alba?</l>
    </lg>
   </lg>
  </body>
 </text>
</TEI>