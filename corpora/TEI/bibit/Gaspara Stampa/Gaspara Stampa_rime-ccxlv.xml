<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXLV</title>
    <author>Gaspara Stampa</author>
   </titleStmt>
   <extent>
    <measure unit="stanza">19</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxlv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXLV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXLV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Musa mia, che sì pronta e sì cortese</l>
     <l n="2">a pianger fosti meco ed a cantare</l>
     <l n="3">le mie gioie d'amor tutte, e l'offese,</l>
    </lg>
    <lg n="2">
     <l n="4">in tempre oltra l'usato aspre ed amare</l>
     <l n="5">movi meco dolente e sbigottita</l>
     <l n="6">con le sorelle a pianger e a gridare</l>
    </lg>
    <lg n="3">
     <l n="7">in questa aspra ed amara dipartita,</l>
     <l n="8">che per far me da me stessa partire</l>
     <l n="9">hanno Fortuna e 'l mio signor ordita.</l>
    </lg>
    <lg n="4">
     <l n="10">E, perché forse non potrem supplire</l>
     <l n="11">noi soli a tanta doglia, in parte al pianto</l>
     <l n="12">queste rive e quest'onde fa' venire:</l>
    </lg>
    <lg n="5">
     <l n="13">onde, che meco si compiacquer tanto</l>
     <l n="14">de la cara presenza di colui,</l>
     <l n="15">ch'or lunge sospirando io chiamo e canto.</l>
    </lg>
    <lg n="6">
     <l n="16">Questi, Amor, son gli usati frutti tui,</l>
     <l n="17">brevissimi diletti e lunghe doglie,</l>
     <l n="18">ch'io provo, che tua serva sono e fui.</l>
    </lg>
    <lg n="7">
     <l n="19">Ché, come toglie agli arbori le foglie</l>
     <l n="20">tosto l'autunno, così di tua mano,</l>
     <l n="21">se si dona alcun ben, tosto si toglie.</l>
    </lg>
    <lg n="8">
     <l n="22">Tu mi donasti, ed or mi tien lontano</l>
     <l n="23">quanto ben tu puoi darmi, e quanto vede</l>
     <l n="24">di caro il sol, tornando a l'oceàno.</l>
    </lg>
    <lg n="9">
     <l n="25">E, bench'io sia sicura di sua fede,</l>
     <l n="26">bench'io riposi in quanto m'ha promesso,</l>
     <l n="27">ne le dolci parole che mi diede,</l>
    </lg>
    <lg n="10">
     <l n="28">quando 'l disio m'assale, ch'è sì spesso,</l>
     <l n="29">non essendo qui meco chi l'appaga,</l>
     <l n="30">la vita mia è un morir espresso.</l>
    </lg>
    <lg n="11">
     <l n="31">Donne, cui punge l'amorosa piaga,</l>
     <l n="32">di lassar dipartir l'amato bene</l>
     <l n="33">non sia alcuna di voi che sia vaga;</l>
    </lg>
    <lg n="12">
     <l n="34">perché son poi maggior assai le pene</l>
     <l n="35">di quel ch'altri si crede o che s'aspetta,</l>
     <l n="36">qualor l'amara disianza viene.</l>
    </lg>
    <lg n="13">
     <l n="37">Niuna cosa a noi piace o diletta,</l>
     <l n="38">se non v'è quel che ne la fa piacere,</l>
     <l n="39">quel ch'ogni nostra gioia fa perfetta.</l>
    </lg>
    <lg n="14">
     <l n="40">Io quel che voglio non posso volere,</l>
     <l n="41">se quel ch'amo non ho presso o dintorno,</l>
     <l n="42">quel che le noie mie torna in piacere.</l>
    </lg>
    <lg n="15">
     <l n="43">Tu, che fai ora a Lendenara giorno,</l>
     <l n="44">almo mio sole, ed a me notte oscura,</l>
     <l n="45">sole, a cui sempre col pensier ritorno,</l>
    </lg>
    <lg n="16">
     <l n="46">de l'alta fede mia sincera e pura</l>
     <l n="47">tien'almen la memoria che si deve,</l>
     <l n="48">che durerà fin che mia vita dura.</l>
    </lg>
    <lg n="17">
     <l n="49">E, se degna pietà ti move, in breve</l>
     <l n="50">o scrivi o vieni o manda, sì ch'io sia</l>
     <l n="51">scema di cura dispietata e greve.</l>
    </lg>
    <lg n="18">
     <l n="52">Ché tanto durerà la vita mia,</l>
     <l n="53">quand'io sarò sicura d'esser cara</l>
     <l n="54">e d'esser presso a chi 'l mio cor desia,</l>
    </lg>
    <lg n="19">
     <l n="55">il mio cor, ch'ora alberga in Lendenara.</l>
    </lg>
   </lg>
  </body>
 </text>
</TEI>