<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXIX</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-clxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXIX</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Meraviglia non è, se 'n uno istante</l>
     <l n="2">ritraeste da me pensieri e voglie,</l>
     <l n="3">ché vi venne cagion di prender moglie,</l>
     <l n="4">e divenir marito, ov'eri amante.</l>
    </lg>
    <lg n="2">
     <l n="5">Nodo e fé, che non è stretto e costante,</l>
     <l n="6">per picciola cagion si rompe e scioglie:</l>
     <l n="7">la mia fede e 'l mio nodo il vanto toglie</l>
     <l n="8">al nodo gordiano ed al diamante.</l>
    </lg>
    <lg n="3">
     <l n="9">Però non fia giamai che scioglia questo</l>
     <l n="10">e rompa quella, se non cruda morte,</l>
     <l n="11">la qual prego, signor, che venga presto;</l>
    </lg>
    <lg n="4">
     <l n="12">sì ch'io non vegga con le luci scorte</l>
     <l n="13">quello ch'or col pensier atro e funesto</l>
     <l n="14">mi fa veder la mia spietata sorte.</l>
    </lg>
   </lg>
  </body>
 </text>
</TEI>