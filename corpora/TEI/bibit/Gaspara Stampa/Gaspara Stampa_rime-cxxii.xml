<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXXII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXXII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando io movo a mirar fissa ed intenta</l>
     <l n="2">le ricchezze e i tesor, ch'Amore e 'l cielo</l>
     <l n="3">dentro ne l'alma e fuor nel mortal velo</l>
     <l n="4">poser di lui, ch'ogn'altra luce ha spenta,</l>
    </lg>
    <lg n="2">
     <l n="5">resto del mio martìr tanto contenta,</l>
     <l n="6">sì paga del mio vivo, ardente zelo,</l>
     <l n="7">che la ferita e 'l despietato telo,</l>
     <l n="8">che mi trafige il cor, non par che senta.</l>
    </lg>
    <lg n="3">
     <l n="9">Sol mi struggo e mi doglio, quando penso</l>
     <l n="10">che da me tosto debba allontanarse</l>
     <l n="11">questo d'ogni mia gloria abisso immenso.</l>
    </lg>
    <lg n="4">
     <l n="12">A questo l'alma sol non può quetarse,</l>
     <l n="13">a ciò grida ed esclama ogni mio senso:</l>
     <l n="14">– O tante indarno mie fatiche sparse!</l>
    </lg>
   </lg>
  </body>
 </text>
</TEI>