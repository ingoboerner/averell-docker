<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Per le saette tue, Amor, ti giuro,</l>
     <l n="2">e per la tua possente e sacra face,</l>
     <l n="3">che, se ben questa m'arde e 'l cor mi sface,</l>
     <l n="4">e quelle mi feriscon, non mi curo;</l>
    </lg>
    <lg n="2">
     <l n="5">	quantunque nel passato e nel futuro</l>
     <l n="6">qual l'une acute, e qual l'altra vivace,</l>
     <l n="7">donne amorose, e prendi qual ti piace,</l>
     <l n="8">che sentisser giamai né fian, né fûro;</l>
    </lg>
    <lg n="3">
     <l n="9">	perché nasce virtù da questa pena,</l>
     <l n="10">che 'l senso del dolor vince ed abbaglia,</l>
     <l n="11">sì che o non duole, o non si sente appena.</l>
    </lg>
    <lg n="4">
     <l n="12">	Quel, che l'anima e 'l corpo mi travaglia,</l>
     <l n="13">è la temenza ch'a morir mi mena,</l>
     <l n="14">che 'l foco mio non sia foco di paglia.</l>
    </lg>
   </lg>
  </body>
 </text>
</TEI>