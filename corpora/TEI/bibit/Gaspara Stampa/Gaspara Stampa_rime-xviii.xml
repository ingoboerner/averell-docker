<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVIII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Quando i' veggio apparir il mio bel raggio,</l>
     <l n="2">parmi veder il sol, quand'esce fòra;</l>
     <l n="3">quando fa meco poi dolce dimora,</l>
     <l n="4">assembra il sol che faccia suo viaggio.</l>
    </lg>
    <lg n="2">
     <l n="5">	E tanta nel cor gioia e vigor aggio,</l>
     <l n="6">tanta ne mostro nel sembiante allora,</l>
     <l n="7">quanto l'erba, che pinge il sol ancora</l>
     <l n="8">a mezzo giorno nel più vago maggio.</l>
    </lg>
    <lg n="3">
     <l n="9">	Quando poi parte il mio sol finalmente,</l>
     <l n="10">parmi l'altro veder, che scolorita</l>
     <l n="11">lasci la terra andando in occidente.</l>
    </lg>
    <lg n="4">
     <l n="12">	Ma l'altro torna, e rende luce e vita;</l>
     <l n="13">e del mio chiaro e lucido oriente</l>
     <l n="14">è 'l tornar dubbio e certa la partita.</l>
    </lg>
   </lg>
  </body>
 </text>
</TEI>