<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXLII</title>
    <author>Gaspara Stampa</author>
   </titleStmt>
   <extent>
    <measure unit="stanza">32</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXLII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da più lati fra noi, conte, risuona,</l>
     <l n="2">che voi sèt'ito, ove disio d'onore</l>
     <l n="3">sotto Bologna vi sospinge e sprona,</l>
    </lg>
    <lg n="2">
     <l n="4">per mostrar ivi il vostr'alto valore:</l>
     <l n="5">valor degno di tanto cavaliero,</l>
     <l n="6">ma non degno però di tant'amore.</l>
    </lg>
    <lg n="3">
     <l n="7">Io, quando a la ragion volgo il pensiero,</l>
     <l n="8">godo meco, e gioisco, e vo lodando</l>
     <l n="9">che così prode amante i ciel mi diêro.</l>
    </lg>
    <lg n="4">
     <l n="10">Ma quando poi ritorno al senso, quando</l>
     <l n="11">penso ai perigli, onde la guerra è piena,</l>
     <l n="12">che Marte a' figli suoi va procacciando,</l>
    </lg>
    <lg n="5">
     <l n="13">di timor in timor, di pena in pena</l>
     <l n="14">meno questa noiosa e mesta vita</l>
     <l n="15">(mentre voi foste qui, dolce e serena),</l>
    </lg>
    <lg n="6">
     <l n="16">me accusando ch'io non fossi ardita</l>
     <l n="17">di finir con un colpo i dolor miei,</l>
     <l n="18">anzi che voi da me féste partita.</l>
    </lg>
    <lg n="7">
     <l n="19">Felice è quella donna, a cui li dèi</l>
     <l n="20">han dato amante men illustre in sorte,</l>
     <l n="21">e men vago di spoglie e di trofei;</l>
    </lg>
    <lg n="8">
     <l n="22">col qual le sue dimore lunghe e corte</l>
     <l n="23">trapassa lieta, avendol sempre a lato,</l>
     <l n="24">fido, costante, valoroso e forte.</l>
    </lg>
    <lg n="9">
     <l n="25">Felice il tempo antico e fortunato,</l>
     <l n="26">quando era il mondo semplice e innocente,</l>
     <l n="27">poco a le guerre, a le rapine usato!</l>
    </lg>
    <lg n="10">
     <l n="28">Allor quella beata e queta gente,</l>
     <l n="29">sotto una amica e cara povertate,</l>
     <l n="30">menava i giorni suoi sicuramente.</l>
    </lg>
    <lg n="11">
     <l n="31">Allor le pastorelle innamorate</l>
     <l n="32">avean mai sempre seco i lor pastori,</l>
     <l n="33">dai quai non eran mai abbandonate.</l>
    </lg>
    <lg n="12">
     <l n="34">Con lor dai primi matutini albori</l>
     <l n="35">scherzavan fin al dipartir del sole,</l>
     <l n="36">lietamente cogliendo e frutti e fiori.</l>
    </lg>
    <lg n="13">
     <l n="37">Ed or di vaghe rose e di viole</l>
     <l n="38">tessevan vaghe ghirlandette e care,</l>
     <l n="39">come chi sacri altari onora e cole.</l>
    </lg>
    <lg n="14">
     <l n="40">Né la quiete lor potea turbare</l>
     <l n="41">l'émpito de le guerre amaro ed empio,</l>
     <l n="42">che l'umane allegrezze suol cangiare:</l>
    </lg>
    <lg n="15">
     <l n="43">guerre che fan di noi sì crudo scempio,</l>
     <l n="44">guerre che turban sì l'umano stato,</l>
     <l n="45">guerre suggetto d'ogni crudo essempio.</l>
    </lg>
    <lg n="16">
     <l n="46">Ben fu fiero colui, per cui trovato</l>
     <l n="47">fu prima il ferro, causa a tanti mali,</l>
     <l n="48">quanti il mondo prova ora ed ha provato.</l>
    </lg>
    <lg n="17">
     <l n="49">Le guerre e le battaglie de' mortali</l>
     <l n="50">erano tutte in quella età novella</l>
     <l n="51">contra i semplici e poveri animali;</l>
    </lg>
    <lg n="18">
     <l n="52">contra' quali il pastor, la pastorella</l>
     <l n="53">con rete in spalla e con lacci e con cani</l>
     <l n="54">givan cingendo questa selva e quella.</l>
    </lg>
    <lg n="19">
     <l n="55">Ma poi quegli appetiti ingordi, insani</l>
     <l n="56">di posseder l'altrui robe e l'avere</l>
     <l n="57">da l'antica pietà si fêr lontani.</l>
    </lg>
    <lg n="20">
     <l n="58">Quindi si cominciâr prima a vedere</l>
     <l n="59">le crude guerre e strepiti de l'armi,</l>
     <l n="60">che fan, misere noi, tanto temere.</l>
    </lg>
    <lg n="21">
     <l n="61">Allor sonare i bellicosi carmi</l>
     <l n="62">s'udiro per citade e per campagne,</l>
     <l n="63">contra' quai ogni stil convien che s'armi.</l>
    </lg>
    <lg n="22">
     <l n="64">Di lor convien ch'io mi lamenti e lagne:</l>
     <l n="65">la lor mercede, il mio signor m'è lunge;</l>
     <l n="66">per lor non è chi, lassa, m'accompagne.</l>
    </lg>
    <lg n="23">
     <l n="67">Voi, se zelo d'Amor pur poco punge,</l>
     <l n="68">cavalier onorati, se si trova</l>
     <l n="69">alcun, cui Marte dal suo ben disgiunge,</l>
    </lg>
    <lg n="24">
     <l n="70">dimostrate in altrui la vostra prova,</l>
     <l n="71">perdonate cortesi al signor mio,</l>
     <l n="72">in cui morir e viver sol mi giova.</l>
    </lg>
    <lg n="25">
     <l n="73">L'aspetto suo devria sol far restio</l>
     <l n="74">l'émpito d'ogni cruda ed empia mano,</l>
     <l n="75">senza che lo chiedessi umilment'io;</l>
    </lg>
    <lg n="26">
     <l n="76">la qual con quanto posso affetto umano,</l>
     <l n="77">con quanta posso estrema cortesia</l>
     <l n="78">(e giunga il prego mio presso e lontano)</l>
    </lg>
    <lg n="27">
     <l n="79">prego ch'ardito alcun di voi non sia</l>
     <l n="80">d'offender pur un poco un signor tale,</l>
     <l n="81">e turbar seco ancor la vita mia.</l>
    </lg>
    <lg n="28">
     <l n="82">E voi, conte, voi, animo reale,</l>
     <l n="83">provato e riprovato in ogni impresa,</l>
     <l n="84">deh, se di me pur poco ancor vi cale,</l>
    </lg>
    <lg n="29">
     <l n="85">quando sarà l'aspra battaglia accesa,</l>
     <l n="86">andate cauto, ed abbiate rispetto</l>
     <l n="87">a me, tutta per voi dubbia e sospesa.</l>
    </lg>
    <lg n="30">
     <l n="88">E pensate che sia nel vostro petto</l>
     <l n="89">l'anima mia con la vostr'alma unita,</l>
     <l n="90">quasi in suo proprio e suo alto ricetto.</l>
    </lg>
    <lg n="31">
     <l n="91">E sì come pensaste a la partita,</l>
     <l n="92">pensate, conte, omai anco al ritorno,</l>
     <l n="93">se voi cercate di tenermi in vita;</l>
    </lg>
    <lg n="32">
     <l n="94">ch'io vi vo richiamando notte e giorno.</l>
    </lg>
   </lg>
  </body>
 </text>
</TEI>