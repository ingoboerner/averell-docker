<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXVIII</title>
    <author>Gaspara Stampa</author>
   </titleStmt>
   <extent>
    <measure unit="stanza">6</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-lxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXVIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chiaro e famoso mare,</l>
     <l n="2">sovra 'l cui nobil dosso</l>
     <l n="3">si posò 'l mio signor, mentre Amor volle;</l>
     <l n="4">rive onorate e care</l>
     <l n="5">(con sospir dir lo posso),</l>
     <l n="6">che 'l petto mio vedeste spesso molle;</l>
     <l n="7">soave lido e colle,</l>
     <l n="8">che con fiato amoroso</l>
     <l n="9">udisti le mie note,</l>
     <l n="10">d'ira e di sdegno vòte,</l>
     <l n="11">colme d'ogni diletto e di riposo;</l>
     <l n="12">dite tutti intenti</l>
     <l n="13">il suon or degli acerbi miei lamenti.</l>
    </lg>
    <lg n="2">
     <l n="14">I' dico che dal giorno</l>
     <l n="15">che fece dipartita</l>
     <l n="16">l'idolo, ond'avean pace i miei sospiri,</l>
     <l n="17">tolti mi fûr d'attorno</l>
     <l n="18">tutti i ben desta vita;</l>
     <l n="19">e restai preda eterna de' martìri:</l>
     <l n="20">e, perch'io pur m'adiri</l>
     <l n="21">e chiami Amor ingrato,</l>
     <l n="22">che m'involò sì tosto</l>
     <l n="23">il ben ch'or sta discosto,</l>
     <l n="24">non per questo a pietade è mai tornato;</l>
     <l n="25">e tien l'usate tempre,</l>
     <l n="26">perch'io mi sfaccia e mi lamenti sempre.</l>
    </lg>
    <lg n="3">
     <l n="27">Deh fosse men lontano</l>
     <l n="28">almen chi move il pianto,</l>
     <l n="29">e chi move le giuste mie querele!</l>
     <l n="30">ché forse non invano</l>
     <l n="31">m'affligerei cotanto,</l>
     <l n="32">e chiamerei Amor empio e crudele,</l>
     <l n="33">ch'amaro assenzio e fele</l>
     <l n="34">dopo quel dolce cibo</l>
     <l n="35">mi fe', lassa, gustare</l>
     <l n="36">in tempre aspre ed amare.</l>
     <l n="37">O duro tòsco, che 'n amor delibo,</l>
     <l n="38">perché fai sì dogliosa</l>
     <l n="39">la vita mia, che fu già sì gioiosa?</l>
    </lg>
    <lg n="4">
     <l n="40">Almen, poi che m'è lunge</l>
     <l n="41">il mio terrestre dio,</l>
     <l n="42">che sì lontano ancor m'apporta guai,</l>
     <l n="43">il duol che sì mi punge</l>
     <l n="44">non mandasse in oblio,</l>
     <l n="45">e l'udisse ei, per cui piansi e cantai:</l>
     <l n="46">men acerbi i miei lai,</l>
     <l n="47">men cruda la mia pena,</l>
     <l n="48">men fiero il mio tormento,</l>
     <l n="49">che giorno e notte sento,</l>
     <l n="50">fôra per la sua luce alma e serena;</l>
     <l n="51">e sariami 'l dispetto</l>
     <l n="52">dolce sovra ogni dolce alto diletto.</l>
    </lg>
    <lg n="5">
     <l n="53">S'egli è pur la mia stella,</l>
     <l n="54">e se s'accorda il cielo,</l>
     <l n="55">ch'io moia per cagion così gradita,</l>
     <l n="56">venga Morte, e con ella</l>
     <l n="57">Amor, e questo velo</l>
     <l n="58">tolgan, ed esca fuor l'alma smarrita;</l>
     <l n="59">che, da suo albergo uscita,</l>
     <l n="60">volerà lieta in parte,</l>
     <l n="61">dove s'avrà mercede</l>
     <l n="62">de la sua viva fede,</l>
     <l n="63">fede d'esser cantata in mille carte.</l>
     <l n="64">Ma, lassa, a che non torna</l>
     <l n="65">chi le tenebre mie con gli occhi adorna?</l>
    </lg>
    <lg n="6">
     <l n="66">Se tu fossi contenta,</l>
     <l n="67">canzon, come sei mesta,</l>
     <l n="68">n'andresti chiara in quella parte e 'n questa.</l>
    </lg>
   </lg>
  </body>
 </text>
</TEI>