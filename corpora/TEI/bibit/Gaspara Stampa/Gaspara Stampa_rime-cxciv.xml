<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXCIV</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cxciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXCIV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Chi darà lena a la tua stanca vita –</l>
     <l n="2">talor dentro nel cor mi dice Amore, –</l>
     <l n="3">or che chi ti suol dar lena e vigore</l>
     <l n="4">s'apparecchia di far da te partita? –</l>
    </lg>
    <lg n="2">
     <l n="5">Pensando a ciò, sì a lagrimar m'invita</l>
     <l n="6">questo vero e giustissimo dolore,</l>
     <l n="7">che sarei già di vita uscita fore,</l>
     <l n="8">se non che 'l raggio di chi può m'aita.</l>
    </lg>
    <lg n="3">
     <l n="9">E rimango pregando o lui o Morte:</l>
     <l n="10">lui, che non parta, o lei, che a me ne vegna,</l>
     <l n="11">sì ch'ei vegga presente tanta pièta.</l>
    </lg>
    <lg n="4">
     <l n="12">Ma al mio gridare e al mio pregar sì forte</l>
     <l n="13">di risponder né questa né quel degna,</l>
     <l n="14">e la sua aita ognun di lor mi vieta.</l>
    </lg>
   </lg>
  </body>
 </text>
</TEI>