<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXLIII</title>
    <author>Gaspara Stampa</author>
   </titleStmt>
   <extent>
    <measure unit="stanza">31</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxliii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXLIII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXLIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dettata dal dolor cieco ed insano,</l>
     <l n="2">vattene al mio signor, lettera amica,</l>
     <l n="3">baciando a lui la generosa mano.</l>
    </lg>
    <lg n="2">
     <l n="4">E digli che dal dì, che la nimica</l>
     <l n="5">mia stella me lo tolse, il cibo mio</l>
     <l n="6">è sol noia, dolor, pianto e fatica.</l>
    </lg>
    <lg n="3">
     <l n="7">Ben fu 'l ciel al mio ben contrario e rio,</l>
     <l n="8">ch'a pena mi mostrò l'amato obietto,</l>
     <l n="9">che, misera, da me lo dipartìo.</l>
    </lg>
    <lg n="4">
     <l n="10">O brevi gioie, o fral uman diletto!</l>
     <l n="11">o nel regno d'Amor tesor fugace,</l>
     <l n="12">subito mostro e subito intercetto!</l>
    </lg>
    <lg n="5">
     <l n="13">Il bel paese, che superbo giace</l>
     <l n="14">fra 'l Rodano e la Mosa, or mi contende</l>
     <l n="15">la suprema cagion d'ogni mia pace.</l>
    </lg>
    <lg n="6">
     <l n="16">Mentre ivi il mio signor gradito intende</l>
     <l n="17">a l'onorate giostre, a' pregi, a' ludi,</l>
     <l n="18">di cui sì chiara a noi fama s'estende,</l>
    </lg>
    <lg n="7">
     <l n="19">io, misera, che 'n lui tutti i miei studi,</l>
     <l n="20">tutte le voglie ho poste, essendo lunge,</l>
     <l n="21">conven che disiando agghiacci e sudi.</l>
    </lg>
    <lg n="8">
     <l n="22">E sì fiero il martìr m'assale e punge,</l>
     <l n="23">ch'io mi vivo sol d'esso e vivrommi anco</l>
     <l n="24">fin che 'l ciel, conte, a me vi ricongiunge.</l>
    </lg>
    <lg n="9">
     <l n="25">Voi, qual guerrier vittorioso e franco,</l>
     <l n="26">ferite altrui con l'onorata lancia;</l>
     <l n="27">io son ferita qui dal lato manco.</l>
    </lg>
    <lg n="10">
     <l n="28">O per me poco aventurosa Francia!</l>
     <l n="29">o bel paese, avverso a' miei disiri,</l>
     <l n="30">che 'mpallidir mi fai spesso la guancia!</l>
    </lg>
    <lg n="11">
     <l n="31">Dovunque avien che gli occhi volga e giri,</l>
     <l n="32">non vi trovando voi, conte, mi resto</l>
     <l n="33">senza speranza, preda de' sospiri.</l>
    </lg>
    <lg n="12">
     <l n="34">Voi prometteste ben di scriver presto,</l>
     <l n="35">non possendo tornar, per porger ésca</l>
     <l n="36">fra tanto al mio disir atro e funesto:</l>
    </lg>
    <lg n="13">
     <l n="37">e, poi che non lo fate, temo ch'esca</l>
     <l n="38">da la memoria vostra la mia fede,</l>
     <l n="39">e che del mio dolor poco v'incresca.</l>
    </lg>
    <lg n="14">
     <l n="40">È questa de l'amor mio la mercede?</l>
     <l n="41">e de la vostra fede è questo il pegno?</l>
     <l n="42">Misera donna ch'ad amante crede!</l>
    </lg>
    <lg n="15">
     <l n="43">Credetti amar un cavalier più degno</l>
     <l n="44">e 'l più bel che mai fosse, ed or m'aveggio</l>
     <l n="45">che la credenza mia non giunge al segno.</l>
    </lg>
    <lg n="16">
     <l n="46">Empia fortuna, or che mi pòi far peggio,</l>
     <l n="47">rottemi le promesse di colui,</l>
     <l n="48">senza cui, d'ogni mal preda, vaneggio?</l>
    </lg>
    <lg n="17">
     <l n="49">Io non spero giamai che, come fui</l>
     <l n="50">vostra, conte, una volta, non sia sempre;</l>
     <l n="51">così non foste voi, conte, d'altrui!</l>
    </lg>
    <lg n="18">
     <l n="52">Non so perché la vita non si stempre,</l>
     <l n="53">non so com'or con voi ragioni e scriva,</l>
     <l n="54">afflitta sì de l'amorose tempre.</l>
    </lg>
    <lg n="19">
     <l n="55">Ma, lassa, che dich'io? perché mi priva</l>
     <l n="56">sì 'l duol del vero mio conoscimento,</l>
     <l n="57">ch'io tema d'una fé tenace e viva?</l>
    </lg>
    <lg n="20">
     <l n="58">Non sète voi quel pieno d'ardimento,</l>
     <l n="59">di senno e di valor, ch'a mille prove</l>
     <l n="60">trovato ho fido cento volte e cento?</l>
    </lg>
    <lg n="21">
     <l n="61">Perché debb'io temer ch'essendo altrove,</l>
     <l n="62">da me partito a pena, in voi sì tosto</l>
     <l n="63">novo amor a' miei danni si rinove?</l>
    </lg>
    <lg n="22">
     <l n="64">Deh, dolce conte mio, per quelle e queste</l>
     <l n="65">fra noi ore lietissime passate,</l>
     <l n="66">ond'io mi piacqui e voi vi compiaceste,</l>
    </lg>
    <lg n="23">
     <l n="67">più lungamente omai non indugiate</l>
     <l n="68">a scrivermi due versi solamente,</l>
     <l n="69">se 'l mio diletto e la mia vita amate.</l>
    </lg>
    <lg n="24">
     <l n="70">Ché, non potendo veder voi presente,</l>
     <l n="71">il veder vostre carte darà certo</l>
     <l n="72">qualche soccorso a l'affannata mente.</l>
    </lg>
    <lg n="25">
     <l n="73">Questo al mio grand'amor è picciol merto</l>
     <l n="74">ma sarà nondimeno ampio ristoro</l>
     <l n="75">al faticoso mio poggiar ed erto.</l>
    </lg>
    <lg n="26">
     <l n="76">Ben felice è lo stato di coloro,</l>
     <l n="77">che per buona fortuna e destro fato</l>
     <l n="78">han sempre presso il lor caro tesoro!</l>
    </lg>
    <lg n="27">
     <l n="79">Misera me, che m'è 'l mio ben vietato,</l>
     <l n="80">allor che più bramava e più devea</l>
     <l n="81">essergli caramente ognor a lato!</l>
    </lg>
    <lg n="28">
     <l n="82">La mia fortuna instabilmente rea</l>
     <l n="83">mi vi dié tosto e tosto mi vi tolse,</l>
     <l n="84">che maggior danno far non mi potea.</l>
    </lg>
    <lg n="29">
     <l n="85">Ma voi, se dentro il vostro cor s'accolse</l>
     <l n="86">giamai vera pietà di chi v'adora,</l>
     <l n="87">di chi più voi, che la sua vita, volse,</l>
    </lg>
    <lg n="30">
     <l n="88">non fate, com'ho detto, più dimora</l>
     <l n="89">di scrivermi e poi far tosto ritorno,</l>
     <l n="90">se non volete comportar ch'io mora,</l>
    </lg>
    <lg n="31">
     <l n="91">come sto per morir di giorno in giorno.</l>
    </lg>
   </lg>
  </body>
 </text>
</TEI>