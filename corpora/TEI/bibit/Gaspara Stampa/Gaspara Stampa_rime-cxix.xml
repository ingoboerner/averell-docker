<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXIX</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXIX</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io non mi voglio più doler d'Amore,</l>
     <l n="2">poi che, quant'ei mi dà doglia e tormento,</l>
     <l n="3">tanto il signor, ch'io amo e ch'io pavento,</l>
     <l n="4">cerca scrivendo procacciarmi onore.</l>
    </lg>
    <lg n="2">
     <l n="5">O di tutte bellezze e grazie il fiore,</l>
     <l n="6">nido di cortesia e d'ardimento,</l>
     <l n="7">come posso bramar che resti spento</l>
     <l n="8">così famoso e così chiaro ardore?</l>
    </lg>
    <lg n="3">
     <l n="9">Anzi prego che 'l ciel mi doni vita,</l>
     <l n="10">sì che, dovunque il sol nasca e tramonte,</l>
     <l n="11">sia la mia fiamma entro tai versi udita;</l>
    </lg>
    <lg n="4">
     <l n="12">e dica alcuna, ove d'amor si conte:</l>
     <l n="13">– Ben fu la sorte di costei gradita,</l>
     <l n="14">scritta e cantata da sì alto conte.</l>
    </lg>
   </lg>
  </body>
 </text>
</TEI>