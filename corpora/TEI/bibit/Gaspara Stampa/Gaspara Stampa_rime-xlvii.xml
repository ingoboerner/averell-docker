<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLVII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-xlvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLVII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Io son da l'aspettar omai sì stanca,</l>
     <l n="2">sì vinta dal dolor e dal disio,</l>
     <l n="3">per la sì poca fede e molto oblio</l>
     <l n="4">di chi del suo tornar, lassa, mi manca,</l>
    </lg>
    <lg n="2">
     <l n="5">	che lei, che 'l mondo impalidisce e 'mbianca</l>
     <l n="6">con la sua falce e dà l'ultimo fio,</l>
     <l n="7">chiamo talor per refrigerio mio,</l>
     <l n="8">sì 'l dolor nel mio petto si rinfranca.</l>
    </lg>
    <lg n="3">
     <l n="9">	Ed ella si fa sorda al mio chiamare,</l>
     <l n="10">schernendo i miei pensier fallaci e folli,</l>
     <l n="11">come sta sordo anch'egli al suo tornare.</l>
    </lg>
    <lg n="4">
     <l n="12">	Così col pianto, ond'ho gli occhi miei molli,</l>
     <l n="13">fo pietose quest'onde e questo mare;</l>
     <l n="14">ed ei si vive lieto ne' suoi colli.</l>
    </lg>
   </lg>
  </body>
 </text>
</TEI>