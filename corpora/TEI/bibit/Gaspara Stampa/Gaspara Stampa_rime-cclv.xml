<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCLV</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cclv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCLV</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCLV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Conte, quel vivo ed onorato raggio,</l>
     <l n="2">che splende fuor del vostro chiaro ingegno</l>
     <l n="3">per via di rime, ed è già giunto a segno,</l>
     <l n="4">che o l'ha con pochi, o non ha alcun paraggio,</l>
    </lg>
    <lg n="2">
     <l n="5">è frutto sol del vostro santo e saggio</l>
     <l n="6">petto, d'ogni virtù nido e sostegno;</l>
     <l n="7">ch'io per me propria, se a stimarmi vegno,</l>
     <l n="8">non pur per darne altrui, lume non aggio.</l>
    </lg>
    <lg n="3">
     <l n="9">E, se talvolta vo spiegando in carte</l>
     <l n="10">oscure e basse qualche mio martìre,</l>
     <l n="11">Amor, che me lo dà, dammi anche l'arte.</l>
    </lg>
    <lg n="4">
     <l n="12">Voi per voi sol potete al ciel salire,</l>
     <l n="13">cigno gentil, sì ch'altri non v'ha parte:</l>
     <l n="14">così potess'io il vostro vol seguire!</l>
    </lg>
   </lg>
  </body>
 </text>
</TEI>