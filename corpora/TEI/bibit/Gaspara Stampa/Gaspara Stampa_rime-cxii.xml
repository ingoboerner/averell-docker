<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXII</title>
    <author>Gaspara Stampa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-cxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXII</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se voi poteste, o sol degli occhi miei,</l>
     <l n="2">qual sète dentro donno del mio core,</l>
     <l n="3">veder coi vostri apertamente fuore,</l>
     <l n="4">oh me beata quattro volte e sei!</l>
    </lg>
    <lg n="2">
     <l n="5">Voi più sicuro, e queta io più sarei:</l>
     <l n="6">voi senza gelosia, senza timore;</l>
     <l n="7">io di due sarei scema d'un dolore,</l>
     <l n="8">e più felicemente ardendo andrei.</l>
    </lg>
    <lg n="3">
     <l n="9">Anzi aperto per voi, lassa, si vede,</l>
     <l n="10">più che 'l lume del sol lucido e chiaro,</l>
     <l n="11">che dentro e fuori io spiro amor e fede.</l>
    </lg>
    <lg n="4">
     <l n="12">Ma vi mostrate di credenza avaro,</l>
     <l n="13">per tôrmi ogni speranza di mercede,</l>
     <l n="14">e far il dolce mio viver amaro.</l>
    </lg>
   </lg>
  </body>
 </text>
</TEI>