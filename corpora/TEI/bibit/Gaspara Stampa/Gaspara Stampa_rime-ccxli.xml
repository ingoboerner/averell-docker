<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXLI</title>
    <author>Gaspara Stampa</author>
   </titleStmt>
   <extent>
    <measure unit="stanza">17</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Gaspara Stampa_rime-ccxli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXLI</title>
     <author>Gaspara Stampa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne, voi che fin qui libere e sciolte</l>
     <l n="2">degli amorosi lacci vi trovate,</l>
     <l n="3">onde son io e son tant'altre avolte,</l>
    </lg>
    <lg n="2">
     <l n="4">se di saper che cosa sia bramate</l>
     <l n="5">quest'Amor, che signor ha fatto e dio</l>
     <l n="6">non pur la nostra, ma l'antica etate,</l>
    </lg>
    <lg n="3">
     <l n="7">è un affetto ardente, un van disio</l>
     <l n="8">d'ombre fallaci, un volontario inganno,</l>
     <l n="9">un por se stesso e 'l suo bene in oblio,</l>
    </lg>
    <lg n="4">
     <l n="10">un cercar suo malgrado con affanno</l>
     <l n="11">quel che o mai non si trova, o, se pur viene,</l>
     <l n="12">avuto, arreca penitenzia e danno,</l>
    </lg>
    <lg n="5">
     <l n="13">un nutrir la sua vita sol di spene,</l>
     <l n="14">un aver sempre mai pensieri e voglie</l>
     <l n="15">di fredda gelosia, di dubbi piene,</l>
    </lg>
    <lg n="6">
     <l n="16">un laccio che s'allaccia e non si scioglie,</l>
     <l n="17">quando altrui piace, un gir spargendo seme,</l>
     <l n="18">di cui buon frutto mai non si ricoglie,</l>
    </lg>
    <lg n="7">
     <l n="19">una cura mordace, che 'l cor preme,</l>
     <l n="20">un la sua libertate e la sua gioia</l>
     <l n="21">e la sua pace andar perdendo insieme,</l>
    </lg>
    <lg n="8">
     <l n="22">un morir, né sentir perché si moia,</l>
     <l n="23">un arder dentro d'un vivace ardore,</l>
     <l n="24">un esser mesta e non sentir la noia,</l>
    </lg>
    <lg n="9">
     <l n="25">un mostrar quel ch'uom chiude dentr'e fore,</l>
     <l n="26">un esser sempre pallido e tremante,</l>
     <l n="27">un errar sempre e non veder l'errore,</l>
    </lg>
    <lg n="10">
     <l n="28">un avilirsi al viso amato innante,</l>
     <l n="29">un esser fuor di lui franca ed ardita,</l>
     <l n="30">un non saper tener ferme le piante,</l>
    </lg>
    <lg n="11">
     <l n="31">un aver spesso in odio la sua vita</l>
     <l n="32">ed amar più l'altrui, un esser spesso</l>
     <l n="33">or mesta e fosca, or lieta e colorita,</l>
    </lg>
    <lg n="12">
     <l n="34">un ogni studio in non cale aver messo,</l>
     <l n="35">un fugir il comerzio de le genti,</l>
     <l n="36">un esser da sé lunge ed altrui presso,</l>
    </lg>
    <lg n="13">
     <l n="37">un far seco ragioni ed argomenti</l>
     <l n="38">e disegni ed imagini, che poi</l>
     <l n="39">tutti qual polve via portano i venti,</l>
    </lg>
    <lg n="14">
     <l n="40">un non dormire a pieno i sonni suoi,</l>
     <l n="41">un destarsi sdegnosa ed un sognarsi</l>
     <l n="42">sempre cosa contraria a quel che vuoi,</l>
    </lg>
    <lg n="15">
     <l n="43">un aver doglia e non voler lagnarsi</l>
     <l n="44">di chi n'offende, anzi rivolger l'ira</l>
     <l n="45">contra se stesso e sol seco sdegnarsi,</l>
    </lg>
    <lg n="16">
     <l n="46">un veder sol un viso ove si mira,</l>
     <l n="47">un in esso affissarsi, benché lunge,</l>
     <l n="48">un gioir l'alma, quando si sospira,</l>
    </lg>
    <lg n="17">
     <l n="49">e finalmente un mal che unge e punge.</l>
    </lg>
   </lg>
  </body>
 </text>
</TEI>