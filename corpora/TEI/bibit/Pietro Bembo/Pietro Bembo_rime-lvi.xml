<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LVI</title>
    <author>Pietro Bembo</author>
   </titleStmt>
   <extent>
    <measure unit="stanza">4</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Pietro Bembo_rime-lvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LVI</title>
     <author>Pietro Bembo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O rossigniuol, che ´n queste verdi fronde</l>
     <l n="2">sovra ´l fugace rio fermar ti suoli,</l>
     <l n="3">e forse a qualche noia ora t´involi,</l>
     <l n="4">dolce cantando al suon de le roche onde,</l>
     <l n="5">alterna teco in note alte e profonde</l>
     <l n="6">la tua compagna e par che ti consoli:</l>
     <l n="7">a me, perch´io mi strugga e pianto e duoli</l>
     <l n="8">versi ad ogni or, nessun giamai risponde,</l>
     <l n="9">né di mio danno si sospira o geme;</l>
     <l n="10">e te s´un dolor preme,</l>
     <l n="11">può ristorar un altro piacer vivo,</l>
     <l n="12">ma io d´ogni mio ben son casso e privo.</l>
    </lg>
    <lg n="2">
     <l n="13">Casso e privo son io d´ogni mio bene,</l>
     <l n="14">ché se ´l portò lo mio avaro destino,</l>
     <l n="15">e, come vedi, nudo e peregrino</l>
     <l n="16">vo misurando i poggi e le mie pene.</l>
     <l n="17">Ben sai, che poche dolci ore serene</l>
     <l n="18">vedute ho ne l´oscuro aspro camino</l>
     <l n="19">del viver mio; di cui fosse vicino</l>
     <l n="20">il fin, che per mio mal unqua non vene</l>
     <l n="21">e mi riserva a tenebre più nove.</l>
     <l n="22">Ma se pietà ti move,</l>
     <l n="23">vola tu là, dove questo si vòle,</l>
     <l n="24">e sciogli la tua lingua in tai parole:</l>
    </lg>
    <lg n="3">
     <l n="25">a piè de l´Alpi, che parton Lamagna</l>
     <l n="26">dal campo, ch´ad Antenor non dispiacque,</l>
     <l n="27">con le fere e con gli arbori e con l´acque</l>
     <l n="28">ad alta voce un uom d´Amor si lagna.</l>
     <l n="29">Dolore il ciba, e di lagrime bagna</l>
     <l n="30">l´erba e le piaggie, e da che pria li piacque</l>
     <l n="31">penser di voi, quanto mai disse o tacque</l>
     <l n="32">va rimembrando, e ´ntanto ogni campagna</l>
     <l n="33">empie di gridi, u´ pur che ´l piè lo porte,</l>
     <l n="34">e sol desio di morte</l>
     <l n="35">mostra negli occhi e ´n bocca ha ´l vostro nome,</l>
     <l n="36">giovene ancor al volto et a le chiome.</l>
    </lg>
    <lg n="4">
     <l n="37">Che parli, o sventurato?</l>
     <l n="38">a cui ragioni? a che così ti sfaci?</l>
     <l n="39">e perché non più tosto piagni e taci?</l>
    </lg>
   </lg>
  </body>
 </text>
</TEI>