<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Stanze - Stanze</title>
    <author>Pietro Bembo</author>
   </titleStmt>
   <extent>
    <measure unit="stanza">50</measure>
    <measure unit="line">400</measure>
   </extent>
   <publicationStmt>
    <publisher>UNED University</publisher>
    <idno>Pietro Bembo_stanze-stanze</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Stanze - Stanze</title>
     <author>Pietro Bembo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Stanze - Stanze</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne l'odorato e lucido Orïente, </l>
     <l n="2">là sotto 'l puro e temperato cielo </l>
     <l n="3">de la felice Arabia, che non sente, </l>
     <l n="4">sì che l'offenda, mai caldo né gelo, </l>
     <l n="5">vive una riposata e lieta gente, </l>
     <l n="6">tutta di bene amarsi accesa in zelo, </l>
     <l n="7">come vol sua ventura, e come piacque </l>
     <l n="8">a la cortese Dea che nel mar nacque. </l>
    </lg>
    <lg n="2">
     <l n="9">A cui più ch'altri mai servi e devoti, </l>
     <l n="10">questi felici, e son nel ver ben tali, </l>
     <l n="11">han posto più d'un tempio e fan lor voti </l>
     <l n="12">sopra l'offese de' suoi dolci strali, </l>
     <l n="13">e mille a prova eletti sacerdoti </l>
     <l n="14">curan le cose sante e spiritali, </l>
     <l n="15">et hanno in guardia lor tutta la legge </l>
     <l n="16">che le belle contrade amica e regge. </l>
    </lg>
    <lg n="3">
     <l n="17">La qual in somma è questa: ch'ogni uom viva </l>
     <l n="18">in tutti i suoi pensier seguendo Amore. </l>
     <l n="19">Però quando alma se ne rende schiva, </l>
     <l n="20">le mostran quanto grave è questo errore, </l>
     <l n="21">e che del vero ben colui si priva, </l>
     <l n="22">ch'al natural diletto indura il core, </l>
     <l n="23">e sopra ogn'altro come gran peccato </l>
     <l n="24">commette, chi non ama essendo amato. </l>
    </lg>
    <lg n="4">
     <l n="25">A questo confortando il popol tutto, </l>
     <l n="26">onoran la lor Dea con pura fede; </l>
     <l n="27">e quanto essa ne trae maggiore il frutto, </l>
     <l n="28">ne torna lor più dolce la mercede; </l>
     <l n="29">et han già la bell'opra a tal condutto, </l>
     <l n="30">che senza question farne ogniun le crede; </l>
     <l n="31">ond'ella, alquanto pria che 'l dì s'aprisse, </l>
     <l n="32">a duo di lor nel tempio apparve, e disse: </l>
    </lg>
    <lg n="5">
     <l n="33">–Fedeli miei, che sotto l'Euro avete </l>
     <l n="34">la gloria mia, quanto pote ire, alzata, </l>
     <l n="35">sì come non bisogna veltro o rete </l>
     <l n="36">a fera, che già sia presa e legata, </l>
     <l n="37">così voi d'uopo qui più non mi sete, </l>
     <l n="38">tanto ci son temuta e venerata: </l>
     <l n="39">quel, che far si devea, tutto è fornito; </l>
     <l n="40">da indi in qua si porta arena al lito. </l>
    </lg>
    <lg n="6">
     <l n="41">E se pur fia che le mie insegne sante </l>
     <l n="42">lasciando, alcun da me cerchi partire, </l>
     <l n="43">de l'altre schiere mie, che son cotante, </l>
     <l n="44">sarà trionfo, e non sen' potrà gire. </l>
     <l n="45">Per voi conven che 'l mio valor si cante </l>
     <l n="46">in altre parti, sì che 'l possa udire </l>
     <l n="47">la gente che non l'have udito ancora </l>
     <l n="48">e per usanza mai non s'innamora. </l>
    </lg>
    <lg n="7">
     <l n="49">Sì come là, dove 'l mio buon romano </l>
     <l n="50">casso di vita fe' l'un duce mauro, </l>
     <l n="51">e col piè vago discorrendo al piano, </l>
     <l n="52">parte le verdi piaggie il bel Metauro; </l>
     <l n="53">ivi son donne, che fan via più vano </l>
     <l n="54">lo stral d'Amor, che quel di Giove il lauro, </l>
     <l n="55">sol per cagion di due, che la mia stella </l>
     <l n="56">ardîr prime chiamar bugiarda e fella. </l>
    </lg>
    <lg n="8">
     <l n="57">L'una ha 'l governo in man de le contrade, </l>
     <l n="58">l'altra è d'onor e sangue a lei compagna. </l>
     <l n="59">Queste non pur a me chiudon le strade </l>
     <l n="60">dei petti lor, che pianto altrui non bagna, </l>
     <l n="61">ch'ancor vorrian di pari crudeltade </l>
     <l n="62">da l'Orse a l'Austro e da l'Indo a la Spagna </l>
     <l n="63">tutte inasprir le donne e i cavalieri, </l>
     <l n="64">tanto hanno i cori adamantini e feri. </l>
    </lg>
    <lg n="9">
     <l n="65">E vanno argomentando, che si deve </l>
     <l n="66">castitate pregiar più che la vita, </l>
     <l n="67">mostrando ch'a Lucrezia non fu greve </l>
     <l n="68">morir per questa, onde ne fu gradita; </l>
     <l n="69">tal che la gloria mia, come a sol neve, </l>
     <l n="70">si va struggendo e, se la vostra aita </l>
     <l n="71">non mi riten quel regno a questo tempo, </l>
     <l n="72">tutto il mi vedrò tôrre in picciol tempo. </l>
    </lg>
    <lg n="10">
     <l n="73">Però vorrei ch'andaste a quelle, fere </l>
     <l n="74">solo ver me, là ov'elle fan soggiorno, </l>
     <l n="75">e le traeste a le mie dolci schiere, </l>
     <l n="76">prima che faccia notte, ov'ora è giorno, </l>
     <l n="77">rotti gli schermi, ond'elle vanno altere </l>
     <l n="78">e mille volte a me fer danno e scorno; </l>
     <l n="79">dando loro a veder, quanto s'inganni </l>
     <l n="80">che non mi dona il fior de' suoi verdi anni. </l>
    </lg>
    <lg n="11">
     <l n="81">Accingetevi dunque a l'alta impresa: </l>
     <l n="82">io v'agevolerò la lunga via. </l>
     <l n="83">Non vi sarà la terra al gir contesa, </l>
     <l n="84">ché infino a lor per tutto ho signoria. </l>
     <l n="85">E perché 'l mar non possa farvi offesa </l>
     <l n="86">lo varcherete ne la conca mia; </l>
     <l n="87">o prendete i miei cigni e 'l mio figliuolo, </l>
     <l n="88">che regga il carro, e sì ven' gite a volo.– </l>
    </lg>
    <lg n="12">
     <l n="89">Così detto disparve, e le sue chiome </l>
     <l n="90">spirâr nel suo sparir soavi odori, </l>
     <l n="91">e tutto il ciel, cantando il suo bel nome, </l>
     <l n="92">sparser di rose i pargoletti amori. </l>
     <l n="93">Strinsersi intanto i sacerdoti, e come </l>
     <l n="94">fu 'l sol de l'Oceàno Indico fuori, </l>
     <l n="95">senza dimora giù per camin dritto, </l>
     <l n="96">presa lor via, n'andâr verso l'Egitto. </l>
    </lg>
    <lg n="13">
     <l n="97">Le Piramidi e Memfi poi lasciate, </l>
     <l n="98">stolta, che 'l bue d'altari e tempio cinse, </l>
     <l n="99">vider le mura da colui nomate, </l>
     <l n="100">che giovenetto il mondo corse e vinse, </l>
     <l n="101">e Rodo e Creta, e queste anco varcate </l>
     <l n="102">e te, che da l'Italia il mar distinse, </l>
     <l n="103">e più che mezzo corso l'Appennino, </l>
     <l n="104">entrâr nel vostro vago e lieto Urbino. </l>
    </lg>
    <lg n="14">
     <l n="105">E son or questi, ch'io v'addito e mostro, </l>
     <l n="106">l'uno e l'altro di laude e d'onor degno. </l>
     <l n="107">E perch'essi non sanno il parlar nostro, </l>
     <l n="108">per interprete lor seco ne vegno, </l>
     <l n="109">e 'n lor vece dirò, come che al vostro </l>
     <l n="110">divin conspetto uom sia di dire indegno; </l>
     <l n="111">e se cosa udirete, che non s'usi </l>
     <l n="112">udir tra voi, la Dea strana mi scusi. </l>
    </lg>
    <lg n="15">
     <l n="113">O Donna in questa etade al mondo sola, </l>
     <l n="114">anzi a cui par non fu giamai né fia, </l>
     <l n="115">la cui fama immortal sopra 'l ciel vola </l>
     <l n="116">di beltà, di valor, di cortesia, </l>
     <l n="117">tanto ch'a tutte l'altre il pregio invola; </l>
     <l n="118">e voi, che sete in un crudel e pia </l>
     <l n="119">alma gentil dignissima d'impero </l>
     <l n="120">e che di sola voi cantasse Omero: </l>
    </lg>
    <lg n="16">
     <l n="121">qual credenza d'aver senz'Amor pace, </l>
     <l n="122">senza cui lieta un'ora uom mai non have, </l>
     <l n="123">le sante leggi sue fuggir vi face, </l>
     <l n="124">come cosa mortal si fugge e pave? </l>
     <l n="125">E lui, ch'a tutti gli altri giova e piace, </l>
     <l n="126">sole voi riputar dannoso e grave? </l>
     <l n="127">e di signor mansueto e fedele, </l>
     <l n="128">tiranno disleal farlo e crudele? </l>
    </lg>
    <lg n="17">
     <l n="129">Amor è graziosa e dolce voglia, </l>
     <l n="130">che i più selvaggi e più feroci affrena; </l>
     <l n="131">Amor d'ogni viltà l'anime spoglia, </l>
     <l n="132">e le scorge a diletto e trae di pena; </l>
     <l n="133">Amor le cose umili ir alto invoglia, </l>
     <l n="134">le brievi e fosche eterna e rasserena; </l>
     <l n="135">Amor è seme d'ogni ben fecondo, </l>
     <l n="136">e quel ch'informa e regge e serva il mondo. </l>
    </lg>
    <lg n="18">
     <l n="137">Però che non la terra solo e 'l mare, </l>
     <l n="138">e l'aere e 'l foco e gli animali e l'erbe, </l>
     <l n="139">e quanto sta nascosto e quanto appare </l>
     <l n="140">di questo globo, Amor, tu guardi e serbe </l>
     <l n="141">e, generando, fai tutto bastare </l>
     <l n="142">con le tue fiamme dolcemente acerbe, </l>
     <l n="143">ch'ancor la bella machina superna </l>
     <l n="144">altri che tu, non volge e non governa. </l>
    </lg>
    <lg n="19">
     <l n="145">Anzi non pur Amor le vaghe stelle </l>
     <l n="146">e 'l ciel, di cerchio in cerchio, tempra e move, </l>
     <l n="147">ma l'altre creature via più belle, </l>
     <l n="148">che senza madre già nacque di Giove, </l>
     <l n="149">liete, care, felici, pure e snelle, </l>
     <l n="150">virtù, che sol d'Amor descende e piove, </l>
     <l n="151">creò da prima et or le nutre e pasce, </l>
     <l n="152">onde 'l principio d'ogni vita nasce. </l>
    </lg>
    <lg n="20">
     <l n="153">Questa per vie sovra 'l penser divine </l>
     <l n="154">scendendo pura giù ne le nostre alme, </l>
     <l n="155">tal che state sarian, dentro al confine </l>
     <l n="156">de le lor membra, quasi gravi salme, </l>
     <l n="157">fatto ha poggiando altere e pellegrine </l>
     <l n="158">gir per lo cielo, e gloriose et alme </l>
     <l n="159">più che pria rimaner dopo la morte, </l>
     <l n="160">il lor destin vincendo e la lor sorte. </l>
    </lg>
    <lg n="21">
     <l n="161">Questa fe' dolce ragionar Catullo </l>
     <l n="162">di Lesbia, e di Corinna il Sulmonese, </l>
     <l n="163">e dar a Cinzia nome, a noi trastullo </l>
     <l n="164">uno, a cui patria fu questo paese, </l>
     <l n="165">e per Delia e per Nemesi Tibullo </l>
     <l n="166">cantar, e Gallo, che se stesso offese, </l>
     <l n="167">via con le penne de la fama impigre </l>
     <l n="168">portar Licori dal Timavo al Tigre. </l>
    </lg>
    <lg n="22">
     <l n="169">Questa fe' Cino poi lodar Selvaggia, </l>
     <l n="170">d'altra lingua maestro e d'altri versi; </l>
     <l n="171">e Dante, acciò che Bice onor ne traggia, </l>
     <l n="172">stili trovar di maggior lumi aspersi; </l>
     <l n="173">e perché 'l mondo in reverenzia l'aggia, </l>
     <l n="174">sì come ebb'ei, di sì leggiadri e tersi </l>
     <l n="175">concenti il maggior Tosco addolcir l'aura, </l>
     <l n="176">che sempre s'udirà risonar Laura. </l>
    </lg>
    <lg n="23">
     <l n="177">La qual or cinta di silenzio eterno </l>
     <l n="178">fôra, sì come pianta secca in erba, </l>
     <l n="179">s'a lui, ch'arse per lei la state e 'l verno, </l>
     <l n="180">come fu dolce, fosse stata acerba; </l>
     <l n="181">e non men l'altre illustri, ch'io vi scerno. </l>
     <l n="182">E qual si mostrò mai dura e superba </l>
     <l n="183">verso quei, che potea sovra 'l suo nido </l>
     <l n="184">alzarla a volo, e darle vita e grido? </l>
    </lg>
    <lg n="24">
     <l n="185">Questa novellamente ai padri vostri </l>
     <l n="186">spirò desio, di cui, come a Dio piacque, </l>
     <l n="187">per adornarne il mondo e gli occhi nostri </l>
     <l n="188">bear de la sua vista, in terra nacque </l>
     <l n="189">l'alma vostra beltà; né lingue o 'nchiostri </l>
     <l n="190">contar porian, né vanno in mar tant'acque, </l>
     <l n="191">quanta Amor da' bei cigli alta e diversa </l>
     <l n="192">gioia, pace, dolcezza e grazia versa. </l>
    </lg>
    <lg n="25">
     <l n="193">Cosa dinanzi a voi non pò fermarsi, </l>
     <l n="194">che d'ogni indegnità non sia lontana; </l>
     <l n="195">ch'al primo incontro vostro suol destarsi </l>
     <l n="196">penser, che fa gentil d'alma villana, </l>
     <l n="197">e se potesse in voi fiso mirarsi, </l>
     <l n="198">sormonteriasi oltra l'usanza umana: </l>
     <l n="199">tutto quel, che gli amanti arde e trastulla, </l>
     <l n="200">a lato ad un saluto vostro è nulla. </l>
    </lg>
    <lg n="26">
     <l n="201">Quanto in mill'anni il ciel devea mostrarne </l>
     <l n="202">di vago e dolce, in voi spiegò e ripose, </l>
     <l n="203">volendo a suo diletto exempio darne </l>
     <l n="204">de le più care sue bellezze ascose. </l>
     <l n="205">Chi non sa, come Amor soglia predarne, </l>
     <l n="206">o pur di non amar seco propose, </l>
     <l n="207">fermi ne' be' vostr'occhi un solo sguardo, </l>
     <l n="208">e fugga poi, se pò, veloce o tardo. </l>
    </lg>
    <lg n="27">
     <l n="209">Rose bianche e vermiglie ambe le gote </l>
     <l n="210">sembran, colte pur ora in paradiso; </l>
     <l n="211">care perle e rubini, ond'escon note </l>
     <l n="212">da far ogni uom da se stesso diviso; </l>
     <l n="213">la vista un sol, che scalda entro e percote, </l>
     <l n="214">e vaga primavera il dolce riso; </l>
     <l n="215">ma l'accoglienza, il senno e la virtute </l>
     <l n="216">potrebbon dare al mondo ogni salute. </l>
    </lg>
    <lg n="28">
     <l n="217">Se non fosse il pensier crudele et empio, </l>
     <l n="218">che v'arma incontro Amor di ghiaccio il petto, </l>
     <l n="219">e fa d'altrui sì doloroso scempio </l>
     <l n="220">e priva del maggior vostro diletto </l>
     <l n="221">voi con l'altre, a cui nôce il vostro exempio; </l>
     <l n="222">sì come nôce al gregge simplicetto </l>
     <l n="223">la scorta sua, quand'ella esce di strada, </l>
     <l n="224">che tutto errando poi conven che vada. </l>
    </lg>
    <lg n="29">
     <l n="225">Così più d'un error versa dal fonte </l>
     <l n="226">del vostro largo e cupo e lento orgoglio. </l>
     <l n="227">E s'io avessi parole al voler pronte, </l>
     <l n="228">pianger farei ben aspro e duro scoglio; </l>
     <l n="229">che non si dolse al caso di Fetonte </l>
     <l n="230">Febo, quant'io per voi, Donne, mi doglio. </l>
     <l n="231">Pur mi consola, che, qual io mi sono, </l>
     <l n="232">Amor mi detta, quanto a voi ragiono. </l>
    </lg>
    <lg n="30">
     <l n="233">E per bocca di lui chiaro vi dico: </l>
     <l n="234">non chiudete l'entrata ai piacer suoi; </l>
     <l n="235">se 'l ciel vi si girò largo et amico, </l>
     <l n="236">non vi gite nemiche e scarse voi. </l>
     <l n="237">Non basta il campo aver lieto et aprico, </l>
     <l n="238">se non s'ara e sementa e miete poi: </l>
     <l n="239">giardin non colto in breve divien selva, </l>
     <l n="240">e fassi lustro ad ogni augello e belva. </l>
    </lg>
    <lg n="31">
     <l n="241">È la vostra bellezza quasi un orto, </l>
     <l n="242">gli anni teneri vostri aprile e maggio: </l>
     <l n="243">alor vi va per gioia e per diporto </l>
     <l n="244">il signor, quando può, sed egli è saggio. </l>
     <l n="245">Ma poi che 'l sole ogni fioretto ha morto, </l>
     <l n="246">o 'l ghiaccio a le campagne ha fatto oltraggio, </l>
     <l n="247">no 'l cura, e stando in qualche fresco loco </l>
     <l n="248">passa il gran caldo, o tempra il verno al foco. </l>
    </lg>
    <lg n="32">
     <l n="249">Ahi poco degno è ben d'alta fortuna, </l>
     <l n="250">chi ha gran doni e cari, e schifa usarli. </l>
     <l n="251">A che spalmar i legni, se la bruna </l>
     <l n="252">onda del porto dee poi macerarli? </l>
     <l n="253">Questo sol, che riluce, o questa luna </l>
     <l n="254">lucesse in van, non si devria spregiarli. </l>
     <l n="255">Giovenezza e beltà, che non s'adopra, </l>
     <l n="256">val quanto gemma, che s'asconda e copra. </l>
    </lg>
    <lg n="33">
     <l n="257">Qual fôra un uom, se l'una e l'altra luce </l>
     <l n="258">di suo voler in nessun tempo aprisse, </l>
     <l n="259">e 'l senso de le voci, a l'alma duce, </l>
     <l n="260">tenesse chiuso sì, che nulla udisse, </l>
     <l n="261">e 'l piè, che 'l fral di noi porta e conduce, </l>
     <l n="262">mai d'orma non movesse, e mai non gisse; </l>
     <l n="263">tal è proprio colei, che, bella e verde, </l>
     <l n="264">neghittosa tra voi siede e si perde. </l>
    </lg>
    <lg n="34">
     <l n="265">Non vi mandò qua giù l'eterna cura, </l>
     <l n="266">a fin che senz'amor tra noi viveste, </l>
     <l n="267">né vi diè sì piacevole figura, </l>
     <l n="268">perché in tormento altrui la possedeste. </l>
     <l n="269">Se stata fosse ad ogni priego dura </l>
     <l n="270">ciascuna madre, or voi dove sareste? </l>
     <l n="271">Il mondo tutto, in quanto a sé, distrugge </l>
     <l n="272">chi le paci amorose adombra e fugge. </l>
    </lg>
    <lg n="35">
     <l n="273">Come, a cui vi donate voi, disdice, </l>
     <l n="274">sed egli a voi di sé si rende avaro, </l>
     <l n="275">così voi, Donne, a quei, che v'hanno in vice </l>
     <l n="276">di sole a la lor vita dolce e chiaro, </l>
     <l n="277">mostrarvi acerbe e torbide non lice; </l>
     <l n="278">e quelle men, cui più l'onesto è caro: </l>
     <l n="279">che s'io sostenni te, mentre cadevi, </l>
     <l n="280">debbo cadendo aver chi mi rilevi. </l>
    </lg>
    <lg n="36">
     <l n="281">Il pregio d'onestate, amato e colto </l>
     <l n="282">da quelle antiche poste in prosa e 'n rima, </l>
     <l n="283">e le voci, che 'l vulgo errante e stolto, </l>
     <l n="284">di peccato e disnor, sì gravi estima, </l>
     <l n="285">e quel lungo rimbombo indi raccolto, </l>
     <l n="286">che s'ode risonar per ogni clima, </l>
     <l n="287">son fole di romanzi e sogno et ombra, </l>
     <l n="288">che l'alme simplicette preme e 'ngombra. </l>
    </lg>
    <lg n="37">
     <l n="289">Non è gran meraviglia, s'una o due </l>
     <l n="290">sciocche donne alcun secol vide et ebbe, </l>
     <l n="291">a cui sentir d'amor caro non fue, </l>
     <l n="292">e 'ndarno viver gli anni poco increbbe; </l>
     <l n="293">come la Greca, ch'a le tele sue </l>
     <l n="294">scemò la notte, quanto 'l giorno accrebbe, </l>
     <l n="295">misera, ch'a se stessa ogni ben tolse, </l>
     <l n="296">mentre attender un uom vent'anni volse. </l>
    </lg>
    <lg n="38">
     <l n="297">Il qual errando in questa e 'n quella parte, </l>
     <l n="298">solcando tutto 'l mar di seno in seno, </l>
     <l n="299">a molte donne del suo amor fe' parte </l>
     <l n="300">e lieto si raccolse loro in seno; </l>
     <l n="301">che ben sapea, quanto dal ver si parte </l>
     <l n="302">colui, ch'al legno suo non spiega il seno, </l>
     <l n="303">mentr'egli ha 'l porto a man sinistra e destra, </l>
     <l n="304">e l'aura de la vita ancor gli è destra. </l>
    </lg>
    <lg n="39">
     <l n="305">Come avrian posto al nostro nascimento </l>
     <l n="306">necessità d'amor natura e Dio, </l>
     <l n="307">se quel soave suo dolce concento, </l>
     <l n="308">che piace sì, fosse malvagio e rio? </l>
     <l n="309">Se per girar il sole, ir vago il vento, </l>
     <l n="310">in su la fiamma, al chin correre il rio, </l>
     <l n="311">non si pecca da lor, né voi peccate, </l>
     <l n="312">quando 'l piacer, per cui si nasce, amate. </l>
    </lg>
    <lg n="40">
     <l n="313">Mirate quando Febo a noi ritorna, </l>
     <l n="314">e fa le piaggie verdi e colorite: </l>
     <l n="315">se dove avolger possa le sue corna </l>
     <l n="316">e sé fermar, non ha ciascuna vite, </l>
     <l n="317">essa giace e 'l giardin non se n'adorna, </l>
     <l n="318">né 'l frutto suo né l'ombre son gradite; </l>
     <l n="319">ma quando ad olmo od oppio alta s'appoggia, </l>
     <l n="320">cresce feconda e per sole e per pioggia. </l>
    </lg>
    <lg n="41">
     <l n="321">Pasce la pastorella i verdi campi, </l>
     <l n="322">e sente il suo monton cozzar vicino; </l>
     <l n="323">ondeggia e par ch'in mezzo l'acque avampi </l>
     <l n="324">con la sua amata il veloce delfino; </l>
     <l n="325">per tutto, ove 'l terren d'ombra si stampi, </l>
     <l n="326">sosten due rondinelle un faggio, un pino: </l>
     <l n="327">e voi pur piace in disusate tempre </l>
     <l n="328">viver solinghe e scompagnate sempre. </l>
    </lg>
    <lg n="42">
     <l n="329">Che giova posseder cittadi e regni, </l>
     <l n="330">e palagi abitar d'alto lavoro, </l>
     <l n="331">e servi intorno aver d'imperio degni </l>
     <l n="332">e l'arche gravi per molto tesoro, </l>
     <l n="333">esser cantate da sublimi ingegni, </l>
     <l n="334">di porpora vestir, mangiar in oro, </l>
     <l n="335">e di bellezza pareggiar il sole, </l>
     <l n="336">giacendo poi nel letto fredde e sole? </l>
    </lg>
    <lg n="43">
     <l n="337">Ma che non giova aver fedeli amanti, </l>
     <l n="338">e con loro partire ogni pensero, </l>
     <l n="339">i desir, le paure, i risi, i pianti, </l>
     <l n="340">e l'ira e la speranza, e 'l falso e 'l vero; </l>
     <l n="341">et or con opre care, or con sembianti </l>
     <l n="342">il grave de la vita far leggero, </l>
     <l n="343">e sé, di rozze in atto e 'n pensier vili, </l>
     <l n="344">sovra l'uso mondan scorte e gentili? </l>
    </lg>
    <lg n="44">
     <l n="345">Quanto esser vi dee caro un uom, che brami </l>
     <l n="346">la vostra molto più che la sua gioia? </l>
     <l n="347">Ch'altro che 'l nome vostro unqua non chiami? </l>
     <l n="348">Che sol pensando in voi tempri ogni noia? </l>
     <l n="349">Che più che 'l mondo in un vi tema et ami? </l>
     <l n="350">Che spesso in voi si viva, in sé si moia? </l>
     <l n="351">Che le vostre tranquille e pure luci </l>
     <l n="352">del suo corso mortal segua per duci? </l>
    </lg>
    <lg n="45">
     <l n="353">O quanto è dolce, perch'Amor la stringa, </l>
     <l n="354">talor sentirsi un'alma venir meno; </l>
     <l n="355">saper come duo volti un sol depinga </l>
     <l n="356">color, come due voglie regga un freno, </l>
     <l n="357">come un bel ghiaccio ad arder si constringa, </l>
     <l n="358">come un torbido ciel torni sereno, </l>
     <l n="359">e come non so che si bea con gli occhi, </l>
     <l n="360">perché sempre di gioia il cor trabbocchi. </l>
    </lg>
    <lg n="46">
     <l n="361">Puossi morta chiamar quella, di cui </l>
     <l n="362">face d'Amor nessun pensero accende, </l>
     <l n="363">né dice: che son io, lassa? che fui? </l>
     <l n="364">né giova al mondo, e se medesma offende; </l>
     <l n="365">né si ten cara, né vol darsi a lui, </l>
     <l n="366">che già molt'anni sol un giorno attende; </l>
     <l n="367">né sa, con l'alma ne la fronte expressa, </l>
     <l n="368">altrui cercar e ritrovar se stessa. </l>
    </lg>
    <lg n="47">
     <l n="369">Però che voi non sete cosa integra, </l>
     <l n="370">né noi, ma è ciascun del tutto il mezzo: </l>
     <l n="371">Amor è quello poi, che ne rintegra </l>
     <l n="372">e lega e strigne come chiodo al mezzo; </l>
     <l n="373">onde ogni parte in tanto si rallegra, </l>
     <l n="374">che suoi diletti e gioie non han mezzo: </l>
     <l n="375">e s'uom durasse molto in tale stato, </l>
     <l n="376">compitamente diverria beato. </l>
    </lg>
    <lg n="48">
     <l n="377">Così voi vi trovate, altrui cercando, </l>
     <l n="378">e fate nel trovar paghe e felici. </l>
     <l n="379">Dunque perché di voi ponete in bando </l>
     <l n="380">Amor, se son di tanto ben radici </l>
     <l n="381">le sue quadrella? or danno in guerreggiando </l>
     <l n="382">qual maggior posson farvi alti nemici, </l>
     <l n="383">che torvi il regno? e questo assai più vale: </l>
     <l n="384">e voi lo vi togliete, e non vi cale. </l>
    </lg>
    <lg n="49">
     <l n="385">Ond'io vi do sano e fedel consiglio: </l>
     <l n="386">non vi torca dal ver falsa vaghezza: </l>
     <l n="387">se non si coglie, come rosa o giglio, </l>
     <l n="388">cade da sé la vostra alma bellezza; </l>
     <l n="389">ven poi, canuta il crin, severa il ciglio, </l>
     <l n="390">la faticosa e debile vecchiezza, </l>
     <l n="391">e vi dimostra per acerba prova, </l>
     <l n="392">che 'l pentirsi da sezzo nulla giova. </l>
    </lg>
    <lg n="50">
     <l n="393">Ancor direi; ma temo, non tal volta </l>
     <l n="394">vi gravi il lungo udire; oltra ch'io vedo </l>
     <l n="395">questa selva d'Amor farsi più folta, </l>
     <l n="396">quant'io parlando più sfrondar la credo. </l>
     <l n="397">Dunque vostra mercé, che sempre è molta, </l>
     <l n="398">darete agli oratori omai congedo. </l>
     <l n="399">L'altro, ch'a dir rimane, essi diranno, </l>
     <l n="400">quando la lingua vostra appresa aranno. </l>
    </lg>
   </lg>
  </body>
 </text>
</TEI>