<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVII</title>
    <author>Pietro Bembo</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Pietro Bembo_rime-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVII</title>
     <author>Pietro Bembo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che non s´odon per le fronde i venti,</l>
     <l n="2">né si vede altro che le stelle e ´l cielo,</l>
     <l n="3">poi che scampo non ho dal mio bel sole,</l>
     <l n="4">se non quest´un, del suo celeste lume</l>
     <l n="5">conven ch´io parli, e come foco e ghiaccio</l>
     <l n="6">fa di me spesso fuor d´usanza e tempo.</l>
    </lg>
    <lg n="2">
     <l n="7">Forse fia questo aventuroso tempo</l>
     <l n="8">a le mie voci, e gli amorosi venti,</l>
     <l n="9">ch´io movo di sospiri al duro ghiaccio,</l>
     <l n="10">faran del mio languir pietate al cielo:</l>
     <l n="11">a Madonna non già, ché tanto lume</l>
     <l n="12">a le tenebre mie non porta il sole.</l>
    </lg>
    <lg n="3">
     <l n="13">Or dico che di me, sì come il sole</l>
     <l n="14">muta girando le stagioni e ´l tempo,</l>
     <l n="15">fa l´altero fatal mio vivo lume:</l>
     <l n="16">ch´or provo in me sereno, or nube, or venti,</l>
     <l n="17">or pioggie, e spesso nel più freddo cielo</l>
     <l n="18">son foco e nel più caldo neve e ghiaccio.</l>
    </lg>
    <lg n="4">
     <l n="19">Foco son di desio, di tema ghiaccio,</l>
     <l n="20">qualor si mostra agli occhi miei quel sole,</l>
     <l n="21">ch´abbaglia più che l´altro, ch´è su in cielo:</l>
     <l n="22">seren la pace e nubiloso tempo</l>
     <l n="23">son l´ire e ´l pianto pioggia, i sospir venti,</l>
     <l n="24">che move spesso in me l´amato lume.</l>
    </lg>
    <lg n="5">
     <l n="25">Così sol per virtù di questo lume</l>
     <l n="26">vivendo ho già passato il caldo e ´l ghiaccio,</l>
     <l n="27">senza temer che forza d´altri venti</l>
     <l n="28">turbasse un raggio mai di sì bel sole</l>
     <l n="29">per chinar pioggia o menar fosco tempo,</l>
     <l n="30">grazia e mercé del mio benigno cielo.</l>
    </lg>
    <lg n="6">
     <l n="31">E prima fia di stelle ignudo il cielo</l>
     <l n="32">e ´l giorno andrà senza l´usato lume,</l>
     <l n="33">ch´io muti stile o volontà per tempo;</l>
     <l n="34">né spero già scaldar quel cor di ghiaccio,</l>
     <l n="35">per provar tanto, ai raggi del mio sole,</l>
     <l n="36">foco, gelo, seren, nube, acque e venti.</l>
    </lg>
    <lg n="7">
     <l n="37">Quanto soffiano i venti e volge il cielo,</l>
     <l n="38">non vide il sol giamai sì chiaro lume,</l>
     <l n="39">pur che ´l ghiaccio scacciasse un caldo tempo.</l>
    </lg>
   </lg>
  </body>
 </text>
</TEI>