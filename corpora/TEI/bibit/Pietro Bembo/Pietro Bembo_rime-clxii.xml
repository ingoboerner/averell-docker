<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXII</title>
    <author>Pietro Bembo</author>
   </titleStmt>
   <extent>
    <measure unit="stanza">6</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>Pietro Bembo_rime-clxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXII</title>
     <author>Pietro Bembo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna, de´ cui begli occhi alto diletto</l>
     <l n="2">trasser i miei gran tempo, e lieto vissi,</l>
     <l n="3">mentre a te non dispiacque esser fra noi,</l>
     <l n="4">se vedi, che quant´io parlai né scrissi,</l>
     <l n="5">non è stato se non doglia e sospetto</l>
     <l n="6">dopo ´l quinci sparir dei raggi tuoi,</l>
     <l n="7">impetra dal Signor, non più ne´ suoi</l>
     <l n="8">lacci mi stringa il mondo, e possa l´alma,</l>
     <l n="9">che devea gir inanzi, omai seguirti.</l>
     <l n="10">Tu godi, assisa tra beati spirti,</l>
     <l n="11">de la tua gran virtute, e chiara et alma</l>
     <l n="12">senti e felice dirti;</l>
     <l n="13">io senza te rimaso in questo inferno,</l>
     <l n="14">sembro nave in gran mar senza governo,</l>
     <l n="15">e vò là dove il calle e ´l piè m´invita,</l>
     <l n="16">la tua morte piangendo e la mia vita.</l>
    </lg>
    <lg n="2">
     <l n="17">Sì come più di me nessuno in terra</l>
     <l n="18">visse de´ suoi pensier pago e contento,</l>
     <l n="19">te qui tenendo la divina cura,</l>
     <l n="20">così cordoglio equale a quel, ch´io sento,</l>
     <l n="21">non è, né credo ch´esser possa, e guerra</l>
     <l n="22">non fe´ giamai sì dispietata e dura</l>
     <l n="23">la spada, che suoi colpi non misura,</l>
     <l n="24">quanto or a me, che ´n un sol chiuder d´occhi</l>
     <l n="25">le mie vive speranze ha tutte extinto;</l>
     <l n="26">ond´io son ben in guisa oppresso e vinto,</l>
     <l n="27">che pur che ´l cor di lagrime trabbocchi,</l>
     <l n="28">mentre d´intorno cinto</l>
     <l n="29">sarò de la caduca e frale spoglia,</l>
     <l n="30">altro non cerco: o quando fia che voglia</l>
     <l n="31">di vita il Re celeste e pio levarme?</l>
     <l n="32">Prega ´l tu, Santa, e così pòi quetarme.</l>
    </lg>
    <lg n="3">
     <l n="33">Avea per sua vaghezza teso Amore</l>
     <l n="34">un´alta rete a mezzo del mio corso,</l>
     <l n="35">d´oro e di perle e di rubin contesta,</l>
     <l n="36">che veduta al più fero e rigid´orso</l>
     <l n="37">umiliava e ´nteneriva il core</l>
     <l n="38">e quetava ogni nembo, ogni tempesta;</l>
     <l n="39">questa lieto mi prese, e poscia in festa</l>
     <l n="40">tenne molt´anni: or l´ha sparsa e disciolta,</l>
     <l n="41">per far me sempre tristo, acerba sorte.</l>
     <l n="42">Ahi cieca, sorda, avara, invida morte,</l>
     <l n="43">dunque hai di me la parte maggior tolta,</l>
     <l n="44">e l´altra sprezzi? O forte</l>
     <l n="45">tenor di stelle, o già mia speme, quanto</l>
     <l n="46">meglio m´era il morir, che ´l viver tanto!</l>
     <l n="47">Deh non mi lasciar qui più lungo spazio,</l>
     <l n="48">ch´io son di sostenermi stanco e sazio.</l>
    </lg>
    <lg n="4">
     <l n="49">Sovra le notti mie fur chiaro lume</l>
     <l n="50">e nel dubbio sentier fidata scorta</l>
     <l n="51">i tuoi begli occhi e le dolci parole.</l>
     <l n="52">Or, lasso, che ti se´ oscurata e torta</l>
     <l n="53">tanto da me, conven ch´io mi consume</l>
     <l n="54">senza i soavi accenti e ´l puro sole:</l>
     <l n="55">né so cosa mirar, che mi console,</l>
     <l n="56">o voce udir, che ´l cor dolente appaghi</l>
     <l n="57">né mica in questo lamentoso albergo,</l>
     <l n="58">lo qual dì e notte pur di pianto aspergo,</l>
     <l n="59">chiedendo che si volga e me rimpiaghi</l>
     <l n="60">morte, né più da tergo</l>
     <l n="61">lasci, e m´ancida col suo stral secondo:</l>
     <l n="62">poi che col primo ha impoverito il mondo,</l>
     <l n="63">toltane te, per cui la nostra etade</l>
     <l n="64">sì ricca fu di senno e di beltade.</l>
    </lg>
    <lg n="5">
     <l n="65">Avess´io almen penna più ferma o stile</l>
     <l n="66">possente agli altri secoli di mille</l>
     <l n="67">de le tue lode farne passar una;</l>
     <l n="68">che già di leggiadrissime faville</l>
     <l n="69">s´accenderebbe ogni anima gentile,</l>
     <l n="70">e io mi dorrei men di mia fortuna,</l>
     <l n="71">e men di morte, in aspettando alcuna</l>
     <l n="72">vendetta contra lei da le mie rime.</l>
     <l n="73">E per chieder ancora, o se ´l mio inchiostro,</l>
     <l n="74">Mantova e Smirna, s´avanzasse al vostro</l>
     <l n="75">tanto, che non pur lei la più sublime</l>
     <l n="76">in questo basso chiostro,</l>
     <l n="77">ma tal là su facesse opra, che ´l cielo</l>
     <l n="78">la sforzasse a tornar nel suo bel velo:</l>
     <l n="79">perché non fosse uom poi così beato,</l>
     <l n="80">con ch´io cangiassi il mio gioioso stato.</l>
    </lg>
    <lg n="6">
     <l n="81">Se tu stessa, canzone,</l>
     <l n="82">di quel vedermi lieto mai non credi,</l>
     <l n="83">che più vo desiando, a pianger riedi,</l>
     <l n="84">e di´, del pianto molle, ovunque arrive:</l>
     <l n="85">Madonna è morta, e quel misero vive.</l>
    </lg>
   </lg>
  </body>
 </text>
</TEI>