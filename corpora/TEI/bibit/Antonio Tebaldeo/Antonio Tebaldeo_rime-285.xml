<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 285</title>
    <author>Antonio Tebaldeo</author>
   </titleStmt>
   <extent>
    <measure unit="stanza">87</measure>
    <measure unit="line">259</measure>
   </extent>
   <publicationStmt>
    <publisher>UNED University</publisher>
    <idno>Antonio Tebaldeo_rime-285</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 285</title>
     <author>Antonio Tebaldeo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 285</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi disse esser felice chi non nasce</l>
     <l n="2">o, se pur viene ad habitar la terra,</l>
     <l n="3">rende il spirito al ciel mentre che è in fasce,</l>
    </lg>
    <lg n="2">
     <l n="4">fu de un iudicio saldo e che non erra:</l>
     <l n="5">ché chi apre gli occhi ben, vedrà che 'l frale</l>
     <l n="6">viver nostro non è se no una guerra.</l>
    </lg>
    <lg n="3">
     <l n="7">Quale è de l'huom più misero animale?</l>
     <l n="8">Sùbito che è dal materno alvo tolto</l>
     <l n="9">piange, che è augurio de perpetuo male;</l>
    </lg>
    <lg n="4">
     <l n="10">nudo esce fuor e nei legami avolto</l>
     <l n="11">vien, che mostra che sinché in vita stia</l>
     <l n="12">deve in miseria e in lacci esser sepolto.</l>
    </lg>
    <lg n="5">
     <l n="13">Sciai tu chi questa vita ama e desia?</l>
     <l n="14">Chi al sonno, a Baccho e al crapular se dona,</l>
     <l n="15">né d'altro pensa e l'honor spreza e oblia.</l>
    </lg>
    <lg n="6">
     <l n="16">Ma 'l saggio volentier quella abandona,</l>
     <l n="17">perché fra quante dar Fortuna suole</l>
     <l n="18">felicità non vede integra e buona:</l>
    </lg>
    <lg n="7">
     <l n="19">uno ha richeza, ma non pò aver prole</l>
     <l n="20">e, se l'ha pur, l'ha sì col vitio insieme</l>
     <l n="21">che cum il cielo ognhor se lagna e duole;</l>
    </lg>
    <lg n="8">
     <l n="22">in roba e in figli un prospera, ma geme</l>
     <l n="23">per esser de vil stirpe; uno è de sangue</l>
     <l n="24">gentil, ma povertà l'afflige e preme;</l>
    </lg>
    <lg n="9">
     <l n="25">uno ha questi tre doni, ma un fier angue</l>
     <l n="26">gli è al cor, la moglie infame; e se l'ha honesta,</l>
     <l n="27">infermo ciascun giorno in lecto langue.</l>
    </lg>
    <lg n="10">
     <l n="28">Sempre una parte c'è che ne molesta,</l>
     <l n="29">e il male e il ben costei cum tal misura</l>
     <l n="30">ne dà, che pari la bilanza resta;</l>
    </lg>
    <lg n="11">
     <l n="31">la vita in ogni guisa è amara e dura:</l>
     <l n="32">se depresso sta l'huom, forza è se roda,</l>
     <l n="33">se posto è in alto, ha de cader paura.</l>
    </lg>
    <lg n="12">
     <l n="34">E per sfogar il cor voglio che se oda</l>
     <l n="35">il stato mio, e per far altri acorto,</l>
     <l n="36">cussì traronne refrigerio e loda:</l>
    </lg>
    <lg n="13">
     <l n="37">ché senza tregua, senza alcun conforto,</l>
     <l n="38">provati ho sì diversi e gravi affanni</l>
     <l n="39">che esser dovrei già fa gran tempo morto.</l>
    </lg>
    <lg n="14">
     <l n="40">Io era ne gli immaturi e teneri anni</l>
     <l n="41">quando in ciel tolto a vita più süave</l>
     <l n="42">mio padre fu: qui comincior mei danni,</l>
    </lg>
    <lg n="15">
     <l n="43">ché mal de un regno la difficil nave</l>
     <l n="44">sta in man de un giovenetto e, se ad altrui</l>
     <l n="45">la dà, se expone ad un periglio grave,</l>
    </lg>
    <lg n="16">
     <l n="46">perché, come se vede ognhor tra nui,</l>
     <l n="47">ben spesse fiate a chi è il temon comesso</l>
     <l n="48">fa sua la barca e nel mar getta lui.</l>
    </lg>
    <lg n="17">
     <l n="49">Essendo anchor garzon, me tolsi apresso</l>
     <l n="50">un che era de anni e de experienza pieno,</l>
     <l n="51">un che da l'avo mio fu in alto messo;</l>
    </lg>
    <lg n="18">
     <l n="52">nutrimmi l'angue venenoso in seno,</l>
     <l n="53">ché de agne non fe' mai lupo tal sempio</l>
     <l n="54">qual lui del popul mio come ebbe il freno;</l>
    </lg>
    <lg n="19">
     <l n="55">né solo i citadin, ma ciascun tempio</l>
     <l n="56">spogliò, né satio anchor, tòrme l'antico</l>
     <l n="57">sceptro e la vita volse il crudo et empio;</l>
    </lg>
    <lg n="20">
     <l n="58">né un sol dei servi mei mi fe' nemico,</l>
     <l n="59">ma molti, e fui qual pesce al cibo preso:</l>
     <l n="60">tal premio ha chi a vestir tole un mendico!</l>
    </lg>
    <lg n="21">
     <l n="61">Gettato che ebbi a terra questo peso,</l>
     <l n="62">posto me fu su gli humeri un tal carco,</l>
     <l n="63">che m'ha ogni membro conquassato e offeso:</l>
    </lg>
    <lg n="22">
     <l n="64">stato da indi in qua son segno a un arco,</l>
     <l n="65">tirato da un sì saldo e forte braccio,</l>
     <l n="66">che me trova se mari e monti varco;</l>
    </lg>
    <lg n="23">
     <l n="67">equale a questo non ha il mondo impaccio,</l>
     <l n="68">ché quella che dai bruti ne divide</l>
     <l n="69">perdiàn sùbito intrando in questo laccio.</l>
    </lg>
    <lg n="24">
     <l n="70">Extinta la ragion, forza è ne guide</l>
     <l n="71">l'error, che sempre tende al precipitio,</l>
     <l n="72">che altro non serba in sé che pianti e stride;</l>
    </lg>
    <lg n="25">
     <l n="73">questo ne fa parer leve il servitio,</l>
     <l n="74">grave la libertà, che tanto se ama</l>
     <l n="75">– Utica il scia, sepulchro al gran patritio –;</l>
    </lg>
    <lg n="26">
     <l n="76">questo far non ne lassa alcuna trama</l>
     <l n="77">che non sia bassa e vil, questo ne face</l>
     <l n="78">instabil più che non è al vento rama:</l>
    </lg>
    <lg n="27">
     <l n="79">hora a l'amante vita, hor morte piace,</l>
     <l n="80">hora avampa, hor agiaccia, hor teme, hor spera,</l>
     <l n="81">e mille volte il dì fa guerra e pace.</l>
    </lg>
    <lg n="28">
     <l n="82">Io, che in quella età molle e inexperto era,</l>
     <l n="83">ricevei de madonna al cor l'imago,</l>
     <l n="84">ché facile è improntar tenera cera;</l>
    </lg>
    <lg n="29">
     <l n="85">sempre doppo de suspirar fui vago,</l>
     <l n="86">e de gli occhi me son tante aque corse</l>
     <l n="87">che dentro, come fuori, ha Mantoa un lago.</l>
    </lg>
    <lg n="30">
     <l n="88">E per più pena, quando il cor mi morse</l>
     <l n="89">Amor, lassar la patria mi convenne</l>
     <l n="90">per un tumulto che in Italia sorse:</l>
    </lg>
    <lg n="31">
     <l n="91">Carlo, qual fulgor, giù de l'Alpe venne</l>
     <l n="92">e cum victoria insin là dove Sylla</l>
     <l n="93">latra ne andò, che mai non se ritenne;</l>
    </lg>
    <lg n="32">
     <l n="94">scacciò Alphonso de seggio e, poi che ancilla</l>
     <l n="95">facta s'ebbe Parthenope, tornava</l>
     <l n="96">superbo de la sua sorte tranquilla;</l>
    </lg>
    <lg n="33">
     <l n="97">quando, desta dal sonno, Ausonia ignava</l>
     <l n="98">se gli fe' incontra, che altrimente in tutto</l>
     <l n="99">il gran nome latin spento restava.</l>
    </lg>
    <lg n="34">
     <l n="100">Sendo io al stipendio del Leon condutto,</l>
     <l n="101">ve andai: pensa cum qual ira e travaglia,</l>
     <l n="102">ch'io fui qual pianta svèlta in su il far frutto!</l>
    </lg>
    <lg n="35">
     <l n="103">O quante fiate se bagnò la maglia</l>
     <l n="104">del pianto mio, che altri il stimò sudore,</l>
     <l n="105">inscio de la mia intrinsica battaglia!</l>
    </lg>
    <lg n="36">
     <l n="106">E benché lodar sé sia dishonore,</l>
     <l n="107">pur dirol cum perdon, ché merito io</l>
     <l n="108">de Camillo e de Cesare più honore:</l>
    </lg>
    <lg n="37">
     <l n="109">de altro fastidio fu il combatter mio,</l>
     <l n="110">ché loro ebber la pugna sol cum Galli</l>
     <l n="111">et io cum Galli e cum Amor, che è dio;</l>
    </lg>
    <lg n="38">
     <l n="112">era divisa a dui diversi balli</l>
     <l n="113">la mente mia, e son degno de scusa</l>
     <l n="114">s'io avesse nel pugnar commessi falli.</l>
    </lg>
    <lg n="39">
     <l n="115">Ahi lasso, quante volte, essendo chiusa</l>
     <l n="116">la tenda e cum la guardia armata intorno,</l>
     <l n="117">come in salute de chi regge se usa,</l>
    </lg>
    <lg n="40">
     <l n="118">mi venne ad assalir da mezo giorno</l>
     <l n="119">questo ardito fanciullo insino al lecto,</l>
     <l n="120">lassandome cum gran ferite e scorno!</l>
    </lg>
    <lg n="41">
     <l n="121">Et altro c'è perché debbia esser detto</l>
     <l n="122">de quei dui gran roman' più forte e invitto,</l>
     <l n="123">senza l'età minor ch'io non gli metto:</l>
    </lg>
    <lg n="42">
     <l n="124">a lor fu obediente in quel conflitto</l>
     <l n="125">il campo tutto et io, al menar de mani,</l>
     <l n="126">da l'exercito mio fui derelitto.</l>
    </lg>
    <lg n="43">
     <l n="127">Io disegnai, ma i mei disegni vani</l>
     <l n="128">restoro al colorir, e dire io posso</l>
     <l n="129">ch'io vinsi cum ducento mantüani;</l>
    </lg>
    <lg n="44">
     <l n="130">pensa da che cordoglio io fui percosso</l>
     <l n="131">quando vidi quei fidi citadini</l>
     <l n="132">quasi tutti giacer su il terren rosso!</l>
    </lg>
    <lg n="45">
     <l n="133">Seco ebbe quella laurea molti spini,</l>
     <l n="134">ma dui fra gli altri de sì mala sorte,</l>
     <l n="135">che sempre arò il cor tristo e gli occhi chini:</l>
    </lg>
    <lg n="46">
     <l n="136">l'uno fu il patruo mio prudente e forte,</l>
     <l n="137">l'altro il mio Iano, oimè, ch'io me alevai:</l>
     <l n="138">o come tosto me 'l rapisti, Morte!</l>
    </lg>
    <lg n="47">
     <l n="139">A questo i mei secreti apalesai,</l>
     <l n="140">né credo più che di dolor se mora,</l>
     <l n="141">poi che morendo lui vivo restai;</l>
    </lg>
    <lg n="48">
     <l n="142">morto costui, non vissi lieto una hora</l>
     <l n="143">né vivrò, s'io vivesse ben l'etade</l>
     <l n="144">di quel che sorger fa presto l'aurora.</l>
    </lg>
    <lg n="49">
     <l n="145">Pianto che ebbi, trar fuor feci le spade</l>
     <l n="146">perseguendo il nemico: tanto vinto</l>
     <l n="147">m'avea del popul mio la gran pietade!</l>
    </lg>
    <lg n="50">
     <l n="148">Né posai mai, finché non l'ebbi spinto</l>
     <l n="149">oltra i monti; e se gli era chiuso il passo</l>
     <l n="150">da chi potea, di qua restava extinto.</l>
    </lg>
    <lg n="51">
     <l n="151">Le gran fatiche e le vigilie lasso</l>
     <l n="152">che in le reliquie galliche soffersi,</l>
     <l n="153">che Ferrante teneano afflicto e lasso.</l>
    </lg>
    <lg n="52">
     <l n="154">Avea quel re molti bei lochi persi,</l>
     <l n="155">né de tenire il resto era securo</l>
     <l n="156">pei populi che a Francia eran conversi;</l>
    </lg>
    <lg n="53">
     <l n="157">io de le gente mie gli feci un muro,</l>
     <l n="158">che fu terra sì fina e sì ben cotta,</l>
     <l n="159">che a l'hoste parve più che un scoglio duro:</l>
    </lg>
    <lg n="54">
     <l n="160">tal che se mise disperato in rotta</l>
     <l n="161">e obsesso al fin, lassando il rico acquisto,</l>
     <l n="162">a pacti venne, senza expectar botta.</l>
    </lg>
    <lg n="55">
     <l n="163">Lì il mio sincero cor nudo fu visto:</l>
     <l n="164">ché, per volere amare Italia troppo,</l>
     <l n="165">spinsi il cognato a fin misero e tristo.</l>
    </lg>
    <lg n="56">
     <l n="166">Apena vinto avea, che ecco uno intoppo</l>
     <l n="167">crudel: ché, visto ch'io avea il gran Ferrante</l>
     <l n="168">legato a me de indissolubil groppo,</l>
    </lg>
    <lg n="57">
     <l n="169">e che col tempo mie fatiche tante</l>
     <l n="170">poteva ristorar, Morte mi tolse,</l>
     <l n="171">che sempre ha l'occhio a le più nobil' piante.</l>
    </lg>
    <lg n="58">
     <l n="172">Non huomo fu, ma sasso, a chi non dolse</l>
     <l n="173">de quel re l'immaturo e acerbo occaso,</l>
     <l n="174">che ebbe ingegno e corpo apto a ciò che volse;</l>
    </lg>
    <lg n="59">
     <l n="175">accolte le virtù tutte in un vaso</l>
     <l n="176">mai più non furo, e al suo partire il mondo,</l>
     <l n="177">ch'aver no 'l meritò, ceco è rimaso.</l>
    </lg>
    <lg n="60">
     <l n="178">Cerchi pur cum l'ingegno suo profondo</l>
     <l n="179">Natura produr spirti excelsi e magni,</l>
     <l n="180">che Ferrante a nesun serà secondo!</l>
    </lg>
    <lg n="61">
     <l n="181">Perso un tanto signore e i mei compagni</l>
     <l n="182">più cari, me inviai al natio loco,</l>
     <l n="183">e il danno assai magior fu che i guadagni;</l>
    </lg>
    <lg n="62">
     <l n="184">e nel ritorno mio Morte non poco</l>
     <l n="185">me spaventò, ma poi ritrasse il piede</l>
     <l n="186">per aver del mio mal più longo gioco.</l>
    </lg>
    <lg n="63">
     <l n="187">E quando aver credea qualche mercede</l>
     <l n="188">del sudor mio, da chi dovea farlo</l>
     <l n="189">tolta fu per suspecta la mia fede;</l>
    </lg>
    <lg n="64">
     <l n="190">dissero ch'io avea pratiche cum Carlo:</l>
     <l n="191">sciocca fiction! Chi me vetava in Hasti,</l>
     <l n="192">in Puglia e a Parma, s'io voleva aitarlo?</l>
    </lg>
    <lg n="65">
     <l n="193">O Invidia crudel che il mondo guasti,</l>
     <l n="194">che tanta rissa mai sparger non pòi</l>
     <l n="195">che a la tua sete arabiata basti!</l>
    </lg>
    <lg n="66">
     <l n="196">Le corte il scian; né sol regni tra noi,</l>
     <l n="197">ma in la religion, né loco veggio</l>
     <l n="198">ove non abian forza i denti toi;</l>
    </lg>
    <lg n="67">
     <l n="199">già fusti in ciel quando il sublime seggio</l>
     <l n="200">occupar volse chi hora ha i regni stygi:</l>
     <l n="201">al seme human che potea acader peggio?</l>
    </lg>
    <lg n="68">
     <l n="202">Nacque la guerra sua de quei letigi;</l>
     <l n="203">non te poteva il ciel meglio punire,</l>
     <l n="204">ché, se altrui noci, anche te stessa affligi.</l>
    </lg>
    <lg n="69">
     <l n="205">E quel che più me infiamma è che ebbe ardire</l>
     <l n="206">de Dio un servo in mio male esser busardo,</l>
     <l n="207">che quando io errasse me dovria coprire.</l>
    </lg>
    <lg n="70">
     <l n="208">Quanto son varii più che lynce e pardo</l>
     <l n="209">che paion santi! Ove è il fulmine, Giove?</l>
     <l n="210">Che expecti contra uno orno esser gagliardo?</l>
    </lg>
    <lg n="71">
     <l n="211">Né picol sdegno al cor me excita e move</l>
     <l n="212">che de la fede mia prendesse dubio</l>
     <l n="213">chi n'avea viste sì efficaze prove!</l>
    </lg>
    <lg n="72">
     <l n="214">Non ebbi mai più de una tela al subio,</l>
     <l n="215">né poi che del Leon fu facta moglie</l>
     <l n="216">cercò la fidel Mantoa altro conubio.</l>
    </lg>
    <lg n="73">
     <l n="217">Ma che dir più? Gran fe' tal fructo coglie!</l>
     <l n="218">Raro i nemici de la patria extinse</l>
     <l n="219">che non avesse al fin per mercè doglie:</l>
    </lg>
    <lg n="74">
     <l n="220">al gran Iulio, che 'l Gallo ribel vinse,</l>
     <l n="221">fu il trïumpho interditto et in exiglio</l>
     <l n="222">Tullio e Camil l'ingrata Roma spinse.</l>
    </lg>
    <lg n="75">
     <l n="223">Et io premio non men degno ne piglio:</l>
     <l n="224">persi ho i mei citadin', gli amici e quello</l>
     <l n="225">che me fe' parer dolce ogni periglio,</l>
    </lg>
    <lg n="76">
     <l n="226">dico l'honor; ma saldo al dur martello</l>
     <l n="227">starà lo or mio, sì come sempre è stato,</l>
     <l n="228">e posto in foco ognhor verrà più bello;</l>
    </lg>
    <lg n="77">
     <l n="229">netto son dentro, se son fuor macchiato,</l>
     <l n="230">ché ben esser pò tinto un marmo bianco,</l>
     <l n="231">ma non del suo colore esser mutato.</l>
    </lg>
    <lg n="78">
     <l n="232">Ecco la spada ch'io ho portata al fianco,</l>
     <l n="233">Marte, ecco l'elmo e il scudo: io te li rendo,</l>
     <l n="234">vestine uno altro, ch'io son satio e stanco.</l>
    </lg>
    <lg n="79">
     <l n="235">Valete, trombe, col suon vostro horrendo!</l>
     <l n="236">Cussì potess'io uscir fuor de la danza</l>
     <l n="237">d'amor, che fa che a precio vil mi vendo!</l>
    </lg>
    <lg n="80">
     <l n="238">Io vorei pur, lassando la speranza</l>
     <l n="239">vana e tante catene e tanti homei,</l>
     <l n="240">goder quel breve tempo che me avanza;</l>
    </lg>
    <lg n="81">
     <l n="241">ma il cor, i pie', l'orecchie e gli occhi mei</l>
     <l n="242">son sì a pensar de la mia donna assueti,</l>
     <l n="243">a seguitar, a odir, a mirar lei,</l>
    </lg>
    <lg n="82">
     <l n="244">che s'io dico talhor: “Vui pur correti</l>
     <l n="245">a legarve!”, mi fanno sacramento</l>
     <l n="246">che viver non potrian senza tal' reti;</l>
    </lg>
    <lg n="83">
     <l n="247">e se racoglio il freno e non l'alento,</l>
     <l n="248">forza è che seco in gran discordia vegna:</l>
     <l n="249">e per no aver due guerre ge 'l consento.</l>
    </lg>
    <lg n="84">
     <l n="250">Expectarò che 'l tempo me sovegna,</l>
     <l n="251">il tempo che a ogni cosa suol fin porre:</l>
     <l n="252">lui al foco pian pian torrà le legna.</l>
    </lg>
    <lg n="85">
     <l n="253">Potrei ben io cum un sol colpo sciorre</l>
     <l n="254">l'alma da questa tedïosa gabia:</l>
     <l n="255">ma non voglio ad alcuno il piacer tòrre!</l>
    </lg>
    <lg n="86">
     <l n="256">Vo' che sopra di me sfoghi sua rabia</l>
     <l n="257">Fortuna, Invidia e Amor, che ognhor me impiaga,</l>
     <l n="258">aciò che quando a dire un miser se abia,</l>
    </lg>
    <lg n="87">
     <l n="259">el se dica: “Francesco da Gonzaga”.</l>
    </lg>
   </lg>
  </body>
 </text>
</TEI>