<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 293</title>
    <author>Antonio Tebaldeo</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Antonio Tebaldeo_rime-293</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 293</title>
     <author>Antonio Tebaldeo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 293</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine sacra, glorïosa, eterna,</l>
     <l n="2">che già portasti nel tuo ventre santo</l>
     <l n="3">Quel che la terra, il mar e il ciel governa,</l>
    </lg>
    <lg n="2">
     <l n="4">porgi le caste orecchie a l'humil canto</l>
     <l n="5">de mia sopita musa e ai dolci preghi,</l>
     <l n="6">meschiati insieme cum amaro pianto.</l>
    </lg>
    <lg n="3">
     <l n="7">Scio ben che non è honesto che te pieghi</l>
     <l n="8">ad exaudire un tuo nemico expresso,</l>
     <l n="9">ma scio che a niuno il tuo soccorso neghi.</l>
    </lg>
    <lg n="4">
     <l n="10">Sempre te fui contrario, io lo confesso,</l>
     <l n="11">né negar voglio, ma in error cascai</l>
     <l n="12">perch'io non conoscevo anchor me stesso;</l>
    </lg>
    <lg n="5">
     <l n="13">ché poi che a seguitare incominciai</l>
     <l n="14">Amore iniusto, perfido e fallace,</l>
     <l n="15">trovare il buon camin non seppi mai:</l>
    </lg>
    <lg n="6">
     <l n="16">tenea la guerra per tranquilla pace,</l>
     <l n="17">il mal mi parea ben, dolce l'amaro,</l>
     <l n="18">ché sempre a l'ignorante il meglio spiace.</l>
    </lg>
    <lg n="7">
     <l n="19">Hormai ch'io veggio e ch'io comprendo chiaro</l>
     <l n="20">il mio gran fallo, a te drizo il pensiero,</l>
     <l n="21">ché a chi se pente il ciel mai non fu avaro;</l>
    </lg>
    <lg n="8">
     <l n="22">e per la gratia tua, Vergine, io spero</l>
     <l n="23">uscir del mar ov'io mi son somerso</l>
     <l n="24">e trovar di salute il porto vero.</l>
    </lg>
    <lg n="9">
     <l n="25">Piango ognhor ch'io rimembro il tempo perso,</l>
     <l n="26">tante opre consumate in cosa frale:</l>
     <l n="27">mai non spesi per te pur un sol verso;</l>
    </lg>
    <lg n="10">
     <l n="28">ché se Natura m'avea date l'ale,</l>
     <l n="29">dovea levarme a vol cum l'intelletto,</l>
     <l n="30">vedendome fra gli altri esser mortale.</l>
    </lg>
    <lg n="11">
     <l n="31">Ma viver non se pò senza diffetto,</l>
     <l n="32">ché chi potesse star senza peccato</l>
     <l n="33">serìa simile a Dio, che è sol perfetto;</l>
    </lg>
    <lg n="12">
     <l n="34">e sì caduco è il nostro fragil stato,</l>
     <l n="35">tante rete ne son d'intorno sparte,</l>
     <l n="36">che sol errar non pò chi non è nato.</l>
    </lg>
    <lg n="13">
     <l n="37">Tu vedi ben che ogni soa industria et arte</l>
     <l n="38">l'adversario infernal adopra e spende</l>
     <l n="39">per far del nostro mal piene sue carte;</l>
    </lg>
    <lg n="14">
     <l n="40">come purgar potrem mai tante mende</l>
     <l n="41">che abiam commesse in questa breve vita,</l>
     <l n="42">se tua summa pietà non ce diffende?</l>
    </lg>
    <lg n="15">
     <l n="43">Questa speranza mi conforta e aita,</l>
     <l n="44">ch'io veggio ben che non serei mai sciolto,</l>
     <l n="45">tanto è la carne in vitii sepelita!</l>
    </lg>
    <lg n="16">
     <l n="46">Né te maravigliar ch'io me sia vòlto</l>
     <l n="47">più presto a te che al tuo figliol potente</l>
     <l n="48">a dimandar perdon del fallir stolto;</l>
    </lg>
    <lg n="17">
     <l n="49">perché l'anima ingrata e scognoscente,</l>
     <l n="50">che già spesso per lui fu facta franca,</l>
     <l n="51">in novo error caduta esser si sente,</l>
    </lg>
    <lg n="18">
     <l n="52">onde s'arossa, impallidisce e imbianca,</l>
     <l n="53">né di tornare ardisce a sua presenza,</l>
     <l n="54">come servo che in fede al signor manca.</l>
    </lg>
    <lg n="19">
     <l n="55">Non che lei non se fidi in sua clemenza,</l>
     <l n="56">ché mille fiate ciascun dì perdona</l>
     <l n="57">a qualunque ritorni a penitenza,</l>
    </lg>
    <lg n="20">
     <l n="58">ma sol vergogna la rimorde e sprona.</l>
     <l n="59">Però ne viene a te, Vergine immensa,</l>
     <l n="60">de cui la fama in ogni parte suona:</l>
    </lg>
    <lg n="21">
     <l n="61">in te ciascun pensier ferma e dispensa,</l>
     <l n="62">a te disposta è tutta soa speranza</l>
     <l n="63">e sol per tuo favor salvar si pensa.</l>
    </lg>
    <lg n="22">
     <l n="64">Donagli parte de la tua possanza,</l>
     <l n="65">ché per se stessa è debile e mal forte,</l>
     <l n="66">né pò, come voria, servar constanza.</l>
    </lg>
    <lg n="23">
     <l n="67">Mira Pluton, che aperte tien le porte</l>
     <l n="68">per condurla al suo regno infimo e basso,</l>
     <l n="69">expectando che 'l corpo abia la Morte.</l>
    </lg>
    <lg n="24">
     <l n="70">Deh, non l'abandonare in su quel passo,</l>
     <l n="71">dandoli ognhor più forza e più memoria,</l>
     <l n="72">ché spesso per gran guerra il spirto è lasso.</l>
    </lg>
    <lg n="25">
     <l n="73">Non voler che 'l nemico abia victoria</l>
     <l n="74">d'un tuo servo fidel, contrito e humile:</l>
     <l n="75">qui se contiene ogni toa laude e gloria.</l>
    </lg>
    <lg n="26">
     <l n="76">E se per toa cagion di questo vile</l>
     <l n="77">carcer risorgo, in te porrò l'ingegno,</l>
     <l n="78">industria, l'arte, ogni mio studio e stile,</l>
    </lg>
    <lg n="27">
     <l n="79">purché parlar del nome tuo sia degno.</l>
    </lg>
   </lg>
  </body>
 </text>
</TEI>