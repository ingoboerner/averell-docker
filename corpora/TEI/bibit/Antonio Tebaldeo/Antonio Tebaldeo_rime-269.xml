<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 269</title>
    <author>Antonio Tebaldeo</author>
   </titleStmt>
   <extent>
    <measure unit="stanza">33</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Antonio Tebaldeo_rime-269</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 269</title>
     <author>Antonio Tebaldeo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 269</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se mai nel lamentarvi fusti caldi,</l>
     <l n="2">versi mei tristi, lacrimosi e mesti,</l>
     <l n="3">hor più che mai il furor prego vi scaldi,</l>
    </lg>
    <lg n="2">
     <l n="4">aciò che a tutto il mondo io manifesti</l>
     <l n="5">il mio martyr, che ogni altra pena avanza.</l>
     <l n="6">Purché il dolor la voce non me infesti:</l>
    </lg>
    <lg n="3">
     <l n="7">ché poi ch'el non v'è segno di speranza,</l>
     <l n="8">che se dê far, se non sempre dolersi?</l>
     <l n="9">Benché la colpa sia de mia ignoranza;</l>
    </lg>
    <lg n="4">
     <l n="10">ché quando al primo sguardo gli occhi apersi</l>
     <l n="11">di costei, che si mostra un sole in terra,</l>
     <l n="12">fugir dovea il secondo ch'io soffersi,</l>
    </lg>
    <lg n="5">
     <l n="13">come bon capitano accorto in guerra,</l>
     <l n="14">che se vede al nemico disequale,</l>
     <l n="15">tìrasse adietro e i passi intorno serra.</l>
    </lg>
    <lg n="6">
     <l n="16">Essendo costei dea et io mortale,</l>
     <l n="17">examinar dovea tal cosa meco,</l>
     <l n="18">ché mal segue un ocel chi non ha l'ale;</l>
    </lg>
    <lg n="7">
     <l n="19">ma il primo sguardo suo mi fe' sì ceco,</l>
     <l n="20">ch'io non potei mai più reavere il lume,</l>
     <l n="21">e più me duol che 'l cor n' andò cum seco.</l>
    </lg>
    <lg n="8">
     <l n="22">Da indi in qua di carte un gran volume</l>
     <l n="23">depingo, e dove io vo gli occhi mei molli</l>
     <l n="24">lassano un largo et abundante fiume;</l>
    </lg>
    <lg n="9">
     <l n="25">e vagabundo per campagne e colli</l>
     <l n="26">sempre son gito, qual silvestre fiera,</l>
     <l n="27">vivendo sol de pensier' stolti e folli.</l>
    </lg>
    <lg n="10">
     <l n="28">O quante fiate mi fu detto: “Spera,</l>
     <l n="29">spera, che arai del tuo servir mercede!”.</l>
     <l n="30">Sperai, e pur son quel che al principio era.</l>
    </lg>
    <lg n="11">
     <l n="31">Sempre vissi secur su la tua fede,</l>
     <l n="32">ma facil cosa è offender chi è senza arme,</l>
     <l n="33">facilmente se inganna un che non vede.</l>
    </lg>
    <lg n="12">
     <l n="34">Sasselo Idio che spesso dislegarme</l>
     <l n="35">volsi! Ma i lacci me stringean sì forte</l>
     <l n="36">ch'io non poteva in parte alcuna aitarme.</l>
    </lg>
    <lg n="13">
     <l n="37">Più fiate mi cercai de dar la morte,</l>
     <l n="38">ma poi ebbi timor di magior pena</l>
     <l n="39">e incorrer de una trista in pegior sorte.</l>
    </lg>
    <lg n="14">
     <l n="40">Non cussì ben giamai dolce syrena</l>
     <l n="41">dal suo corso ritenne alcuna nave,</l>
     <l n="42">quando un bon vento più la cacia e mena,</l>
    </lg>
    <lg n="15">
     <l n="43">come il tuo bel parlar saggio e süave</l>
     <l n="44">e i modi honesti e il mansüeto viso</l>
     <l n="45">trasseno il cor mio tristo in pregion grave.</l>
    </lg>
    <lg n="16">
     <l n="46">Tu cum piacevoli atti e dolce riso</l>
     <l n="47">te me mostravi, et era sì felice</l>
     <l n="48">che invidia non aveva al paradiso;</l>
    </lg>
    <lg n="17">
     <l n="49">poi, quando gionto fui ove non lice</l>
     <l n="50">salir più in alto, si levò tal vento,</l>
     <l n="51">che roppe a l'arbor mio rami e radice;</l>
    </lg>
    <lg n="18">
     <l n="52">e s'io era fra gli amanti il più contento,</l>
     <l n="53">hor son facto sì tristo, che 'l mio stato</l>
     <l n="54">permutarei cum ogni grave stento.</l>
    </lg>
    <lg n="19">
     <l n="55">E però non se chiami alcun beato</l>
     <l n="56">mentre che è chiuso in questo carcer tetro,</l>
     <l n="57">ché fermo seggio a niun di qua vien dato:</l>
    </lg>
    <lg n="20">
     <l n="58">chi corre inanti e chi ritorna indietro,</l>
     <l n="59">e tal esser si pensa in su un diamante,</l>
     <l n="60">che al fin si trova sopra un fragil vetro.</l>
    </lg>
    <lg n="21">
     <l n="61">Ma benché ciascun stato sia inconstante,</l>
     <l n="62">non è cosa però sotto la luna</l>
     <l n="63">più varia de la vita d'uno amante:</l>
    </lg>
    <lg n="22">
     <l n="64">non mai sua mente è di pensier' digiuna,</l>
     <l n="65">hor se ritrova in riso et hor in pianto;</l>
     <l n="66">chi no 'l crede se specchi in mia fortuna.</l>
    </lg>
    <lg n="23">
     <l n="67">Deh, porgi a' preghi mei l'orecchie alquanto!</l>
     <l n="68">Discaccia l'ira hormai fuor del bel petto:</l>
     <l n="69">come in un cor gentil pò durar tanto?</l>
    </lg>
    <lg n="24">
     <l n="70">S'io ho commesso ver' te fallo o diffetto,</l>
     <l n="71">non è di tal ragion ch'io merti al tutto</l>
     <l n="72">esser bandito dal tuo sacro aspetto.</l>
    </lg>
    <lg n="25">
     <l n="73">Donque, per poco mal serà destrutto</l>
     <l n="74">ogni mio ben? Fa' che punito sia</l>
     <l n="75">l'errore e che 'l servire abbia suo frutto!</l>
    </lg>
    <lg n="26">
     <l n="76">Non refiuto patire ogni aspra e ria</l>
     <l n="77">pena, purch'io rimanga in la tua gratia,</l>
     <l n="78">ché altro cibo non ha la vita mia.</l>
    </lg>
    <lg n="27">
     <l n="79">Prendi pietà de la mia gran disgratia:</l>
     <l n="80">simplicità me indusse a quel ch'io fei,</l>
     <l n="81">ché offender te non averei audatia.</l>
    </lg>
    <lg n="28">
     <l n="82">Perdonan sempre a chi se pente i dèi:</l>
     <l n="83">se sei dea, s'io peccai, s'io son pentito,</l>
     <l n="84">perché sì dura a perdonarme sei?</l>
    </lg>
    <lg n="29">
     <l n="85">Deh, non voler ch'io sia mostrato a dito</l>
     <l n="86">dal vulgo, ché se dura il tuo furore,</l>
     <l n="87">scoprir fia forza il foco sepelito!</l>
    </lg>
    <lg n="30">
     <l n="88">Sofrir più non potrà l'aflicto core:</l>
     <l n="89">s'io ho perso il tempo, che è sì bel thesauro,</l>
     <l n="90">provedi ch'io non perda almen l'honore!</l>
    </lg>
    <lg n="31">
     <l n="91">Porpora, gemme, perle, argento et auro</l>
     <l n="92">apresso quello, e ogni gran regno, è vile;</l>
     <l n="93">né facil cosa è far de lui ristauro.</l>
    </lg>
    <lg n="32">
     <l n="94">Ma muta pur, se sciai, natura e stile</l>
     <l n="95">e scacciame da te, famme ogni torto:</l>
     <l n="96">quanto serai superba, io tanto humile,</l>
    </lg>
    <lg n="33">
     <l n="97">ché 'l ciel me t'ha donato e vivo e morto.</l>
    </lg>
   </lg>
  </body>
 </text>
</TEI>