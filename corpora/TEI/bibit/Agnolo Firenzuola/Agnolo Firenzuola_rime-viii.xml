<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - VIII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">274</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - VIII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna, che vai sì gonfiata e superba</l>
     <l n="2">Per le ampie piazze e per le larghe strade,</l>
     <l n="3">E in mezzo ai sacri templi, infra le belle;</l>
     <l n="4">Come stu fussi di Febo la suora</l>
     <l n="5">Tra le sue ninfe in sul monte di Menalo,</l>
     <l n="6">O Febo stesso in sul giogo di Pindo,</l>
     <l n="7">O 'ntorno al fonte che 'l corsier alato</l>
     <l n="8">Con l'unghie aperse.... (O fonte, ov'or pur tale</l>
     <l n="9">Presume por le labra) che in vili acque</l>
     <l n="10">Putride e piene di corrotti odori</l>
     <l n="11">Avendo spenta la sua sciocca sete,</l>
     <l n="12">Empie le male aventurose carte</l>
     <l n="13">Di negre macchie e puzzolente fumo;</l>
     <l n="14">Onde le figlie tue, tremendo Giove,</l>
     <l n="15">Fuggon già tutte, divenute schiave</l>
     <l n="16">De' temerari Toschi: e questo sia</l>
     <l n="17">Detto con pace degli eletti spirti;</l>
     <l n="18">Ch'io intendo dir di quei, che dagli stracci</l>
     <l n="19">Mercenari levati, e da' più vili</l>
     <l n="20">Esercizi, col dire or quinci or quindi,</l>
     <l n="21">E notte, s'ell'è una; e se due, notti;</l>
     <l n="22">Avendo a mente l'Ancroia e 'l Danese,</l>
     <l n="23">Ed Ovidio in volgar, ma non intesolo;</l>
     <l n="24">Pensan, o audacia sfacciata e superba!</l>
     <l n="25">Di socchi ornarsi i piedi o di coturni;</l>
     <l n="26">E come nuovi Titiri o Dameti</l>
     <l n="27">Cantar pe' boschi, non i loro amori,</l>
     <l n="28">O le bellezze vostre, o caste ninfe;</l>
     <l n="29">Ma il biasmo di color, che pien di lode</l>
     <l n="30">Volan di lor contenti e di loro opre,</l>
     <l n="31">Per le purgate orecchie e per le bocche</l>
     <l n="32">Dei più gentili spirti, e dei più dotti,</l>
     <l n="33">Ridendosi dell'invido e maligno</l>
     <l n="34">Latrar dei can, che han lingua e non han denti.</l>
     <l n="35">Altro bisogna ch'un mandrialetto</l>
     <l n="36">Snello e solingo, mal legato insieme,</l>
     <l n="37">E mendicato da questo e da quello,</l>
     <l n="38">Col quale han stracche ormai l'orecchie al mondo.</l>
     <l n="39">Altro bisogna ch'una letteraccia,</l>
     <l n="40">Anzi un cartoccio pien di sue vergogne,</l>
     <l n="41">Non dell'altrui, com'è il suo proprio intento.</l>
     <l n="42">O mal temprata penna, anzi fuscello</l>
     <l n="43">Di scopa pien di spini; o sozza mano,</l>
     <l n="44">Anzi piè di gallina pien di sterco;</l>
     <l n="45">Tu ti prosumi straziar tanto inchiostro?</l>
     <l n="46">Altro ci vuol ch'un sonettaccio, in cui</l>
     <l n="47">Rinnieghi Apollo il cielo; e dove Amore</l>
     <l n="48">Si vegga, a onta delle nove Muse,</l>
     <l n="49">Straziare e rovinare e lacerare!</l>
     <l n="50">Altro ci vuol ch'un sonettaccio, a cui</l>
     <l n="51">Tronche abbia l'ossa la cieca ignoranza,</l>
     <l n="52">E le rime storpiato, e a forza fatto</l>
     <l n="53">Mutar dal mezzo in giù stile e subietto!</l>
     <l n="54">Altro bisogna a diventar poeta,</l>
     <l n="55">O satirici scempi, uomini sciocchi</l>
     <l n="56">Che queste vostre fagiolate senza</l>
     <l n="57">Agresto, senza pepe, e senza sale!</l>
     <l n="58">Che andare e cader, può farlo ognuno).</l>
     <l n="59">Orsù, torniamo alla fastosa donna,</l>
     <l n="60">Che essendo degna dei costoro inchiostri,</l>
     <l n="61">M'ha fatto fare una digressione</l>
     <l n="62">Un po' troppo lontan; ma i mai suggetti</l>
     <l n="63">Fanno per forza errar chi di lor scrive.</l>
     <l n="64">O scempia donna, adunque, anzi impia fiera,</l>
     <l n="65">Che vai fumosa di quella beltade,</l>
     <l n="66">Che l'amorevol Cian ti sumministra</l>
     <l n="67">Co' suoi limbicchi, o quella tua gentile,</l>
     <l n="68">Che a convertire un nero muro in bianco</l>
     <l n="69">Mostra col volto suo sul Mercatale,</l>
     <l n="70">Quando la viene a vender i suoi imbrogli.</l>
     <l n="71">Ben dice il vero il savio, quando afferma,</l>
     <l n="72">Ch'usanza è di natura, ov'ella manchi</l>
     <l n="73">In una cosa, di supplir con l'altra.</l>
     <l n="74">Non le diede beltà natura; adunque</l>
     <l n="75">Fella scortese in quello scambio e sozza,</l>
     <l n="76">Piena d'attucci, di lezi, e di smagi,</l>
     <l n="77">E fastidiosi, e sgarbati, e fecciosi;</l>
     <l n="78">Ch'io credo ben, che la scempia nepote</l>
     <l n="79">Del savio Fresco appo lei fusse un oro.</l>
     <l n="80">Perché, come si mira la Selvaggia,</l>
     <l n="81">Come l'Amelia, o Gemmula, o Licori,</l>
     <l n="82">La nuova Origo, la Arbuscula vaga,</l>
     <l n="83">Come un miracol, perché in lor la grazia</l>
     <l n="84">S'intreccia con beltà, con leggiadria,</l>
     <l n="85">Ch'empie di estrema gioia il cor d'ognuno;</l>
     <l n="86">Così per gli atti suoi schifi e villani,</l>
     <l n="87">Con le maniere sue sgraziate e sconce,</l>
     <l n="88">Con le parole arroganti ed inette,</l>
     <l n="89">E con quel guardo burbero, le aviene</l>
     <l n="90">Ch'ognun la mira come cosa rara,</l>
     <l n="91">Ognun la addita, ognun corre a vederla,</l>
     <l n="92">Ognun dice: – Ell'è essa, vella, vella! –</l>
     <l n="93">E di lei si fan favole e canzone,</l>
     <l n="94">Come si fe' di Canidia o di Lise</l>
     <l n="95">Al tempo antico, al nostro della vedova</l>
     <l n="96">Che fe cascar di freddo lo scolare:</l>
     <l n="97">Ché chi non sa col bene, oprando il male</l>
     <l n="98">S'acquista nome in la futura etade;</l>
     <l n="99">Come fe chi bruciò 'l tempio di Efesia.</l>
     <l n="100">Non le diede natura destro ingegno,</l>
     <l n="101">Per discernere il ver, per saper dire</l>
     <l n="102">Dei buon le lode, e 'l biasimo dei rei,</l>
     <l n="103">O motteggiare altrui con dolci accenti;</l>
     <l n="104">Come la fece a Lidia, alla Fiammetta,</l>
     <l n="105">A Delia, a Flora, alla gentile Iblea,</l>
     <l n="106">Ed a tant'altre, ch'io mi taccio il nome</l>
     <l n="107">Per reverenza, ché di lor mal degne</l>
     <l n="108">Son queste mie poco felici carte.</l>
     <l n="109">Dielli in quel scambio quella lingua, adunque,</l>
     <l n="110">Tanto crudel, tant'impia, sì pungente,</l>
     <l n="111">Ch'ei non è osso, anzi non è diamante,</l>
     <l n="112">Ch'ella nol passi, s'ella vi si mette:</l>
     <l n="113">Quella lingua, la qual nella fucina</l>
     <l n="114">Del negro inganno la calunnia fece</l>
     <l n="115">Aguzzar sull'incudin di menzogna,</l>
     <l n="116">Dal rancor, dalla frode e dalla 'nvidia,</l>
     <l n="117">Della calunnia le più fide ancille;</l>
     <l n="118">E con il più mortifero veneno</l>
     <l n="119">Le diè la tempra, che fra' Colchi mai</l>
     <l n="120">Si ritrovasse o 'n la deserta Libia.</l>
     <l n="121">Altri hanno opinion che Momo, sveltasi</l>
     <l n="122">La sua, ne fesse a lei cortese dono.</l>
     <l n="123">Questo io nol credo, perché Momo il vero</l>
     <l n="124">Dicea mordendo a Giove e a la Natura;</l>
     <l n="125">E con bel garbo e con accorte note,</l>
     <l n="126">Mostrando che pietà di noi lo fesse</l>
     <l n="127">Aprir la bocca al biasmo, e non l'invidia;</l>
     <l n="128">E mostrando per uso e per ragione,</l>
     <l n="129">Che 'l morso suo era compagno al gesto.</l>
     <l n="130">Abbia suo luogo non di manco il vero:</l>
     <l n="131">Basta che noi possiam dir questo al certo,</l>
     <l n="132">Che la di costei lingua sol da invidia,</l>
     <l n="133">Sol da calunnia, e da perfida voglia,</l>
     <l n="134">E da perverso ingegno, impie saette</l>
     <l n="135">Scocca nel sen dell'altrui onor, avvenga</l>
     <l n="136">Che la più parte in lei si circonflettino;</l>
     <l n="137">Ché l'innocenzia, qual diamante, forte</l>
     <l n="138">Resta a' suoi colpi col scudo del vero.</l>
     <l n="139">Basta, che la sua lingua vince quella</l>
     <l n="140">Dell'antico Lucilio, e del Peligno,</l>
     <l n="141">Dell'Aquinate, e dell'oscuro Tosco.</l>
     <l n="142">Ma follia fa chi a lei vuol questi o gli altri</l>
     <l n="143">Comparar, o più antichi o più moderni.</l>
     <l n="144">Quei come satir saltando in l'altrui</l>
     <l n="145">Vizio, cercavan di stirparlo; in loro</l>
     <l n="146">Era grazia nel dir, con giusto sdegno,</l>
     <l n="147">E volontà di ben vedere i cori</l>
     <l n="148">Uman ben culti e di virtù ben colmi.</l>
     <l n="149">In lei è un desiderio di macchiare</l>
     <l n="150">L'altrui bianchezza; e come ha negro il seno,</l>
     <l n="151">L'ingegno, il volto, così far parere</l>
     <l n="152">Chi di bell'opra ognor si fregia. O bocca,</l>
     <l n="153">O bocca iniqua! O che gran cosa è questa!</l>
     <l n="154">Se tu t'apri talor, da disio mossa</l>
     <l n="155">Di non dir mal, è forza che tu 'l dica;</l>
     <l n="156">Che 'l ben tosto ch'arriva in quella fogna</l>
     <l n="157">Piena di mota, anzi in quella cloaca</l>
     <l n="158">Piena di tutte le immondizie umane,</l>
     <l n="159">Diventa male, e 'l bianco vi vien bruno,</l>
     <l n="160">Il mèl vi si fa assenzio, il zuccher tòsco,</l>
     <l n="161">S'ella per caso in viril membra al mondo</l>
     <l n="162">Veniva, e 'n questa bocca i sacri detti</l>
     <l n="163">Della divina legge si voltava;</l>
     <l n="164">Tanta la forza è del crudele istinto,</l>
     <l n="165">Tanta la rabbia del pessimo avvezzo,</l>
     <l n="166">Ch'ella li fea venir di giusti ingiusti,</l>
     <l n="167">Di santi rei, d'onesti in disonesti,</l>
     <l n="168">Quel che ne mostra ciò che creder debba</l>
     <l n="169">La fedel turba con l'acque rinata,</l>
     <l n="170">Dalla bocca gentil de' nunzi santi</l>
     <l n="171">Fatto per nostro ben, chiamato il Credo;</l>
     <l n="172">Non si può creder, s'ella il dice mai</l>
     <l n="173">Per ciancia, ché per ver non può avenirle:</l>
     <l n="174">Ché 'l vero in lei non si è veduto unquanco.</l>
     <l n="175">Or vedi quanta forza ha un mal costume!</l>
     <l n="176">Ma ben provide il ciel ch'ella tal fusse,</l>
     <l n="177">Ch'uso e natura a dir cose nefande</l>
     <l n="178">La costringesser sempre, e a biasimare</l>
     <l n="179">L'altrui bontà; perch'ognun conoscesse</l>
     <l n="180">Ch'e' suoi biasmi, dal ver sempre rubelli,</l>
     <l n="181">Divengon lode al fin del biasimato,</l>
     <l n="182">E danno e vituperio al biasimante.</l>
     <l n="183">E interviene a lei con la menzogna,</l>
     <l n="184">Come a Cassandra avenne già del vero,</l>
     <l n="185">Che niun gliel credea: tal volse Apollo,</l>
     <l n="186">Ma non già suo difetto; ché nel vero</l>
     <l n="187">Apollo da lei chiese cose forse,</l>
     <l n="188">Che s'ella le negò, n'ebbe ragione.</l>
     <l n="189">Ma chi assai può, e vuol, forza è ch'egli abbia;</l>
     <l n="190">E chi non li vuol dar, Cassandra è fatto:</l>
     <l n="191">Basta, ch'Apollo in questo ha debil scuse.</l>
     <l n="192">Così costei, per tornare al proposito</l>
     <l n="193">Del suo mal dir, tal voluto hanno i cieli,</l>
     <l n="194">Non già per sua bontà, come Cassandra,</l>
     <l n="195">Ma per suo merto, anzi per suo demerto,</l>
     <l n="196">Per sua malvagia mente, e falso ingegno,</l>
     <l n="197">Per suo fiero uso, anzi per male abuso,</l>
     <l n="198">Ch'ella non voglia dir né possa il vero.</l>
     <l n="199">La dice ch'uno è duro, egli è gentile;</l>
     <l n="200">La dice ch'uno è impio, egli è fedele;</l>
     <l n="201">La nota un per crudele, egli è umano;</l>
     <l n="202">Chiama uno ingiusto, giustissimo il trovi;</l>
     <l n="203">Un temerario, la modestia è seco;</l>
     <l n="204">Saggio quell'altro, ch'ella stolto appella.</l>
     <l n="205">Una volta, volendo, fuor del vezzo</l>
     <l n="206">Di sua perfida lingua, a Dio dar lode,</l>
     <l n="207">Pensando dire: – O Dio onnipotente –,</l>
     <l n="208">Disse: – O Dio, o Dio, io me ne pento – .</l>
     <l n="209">Un'altra poi, col dir che un suo cognato,</l>
     <l n="210">Che così fatto è in vero, era di sali,</l>
     <l n="211">Di giuochi e d'atti urban tutto ripieno</l>
     <l n="212">(Noi Toscan questi tai diciam – faceti –);</l>
     <l n="213">Volendo adunque in tosca voce esprimerlo,</l>
     <l n="214">A uno amico disse, e forse in zambra,</l>
     <l n="215">Forse amico di notte: – Or non ti pare,</l>
     <l n="216">Che 'l tale (e disse il nome) sia un sfacciato?</l>
     <l n="217">Del padre suo ragionando una volta</l>
     <l n="218">Con altre donne, e volendo mostrare,</l>
     <l n="219">Ch'egli avria fatta un'opera con quello</l>
     <l n="220">Saldo giudizio, con quel buon discorso,</l>
     <l n="221">Che si conviene a chi prudenza ha in guida,</l>
     <l n="222">Avenga che dipoi mal gne ne avvenne,</l>
     <l n="223">Disse queste formal proprio parole:</l>
     <l n="224">– A chi non tocca hai poi buon ragionare;</l>
     <l n="225">Ché del senno dipoi – non ce ne fusse –;</l>
     <l n="226">Volendo dir, cred'io, – n'è pien le fosse –.</l>
     <l n="227">E poi soggiunse: – Quel che fe' mio padre,</l>
     <l n="228">Il fe' com'ei dovea, putridamente – ;</l>
     <l n="229">Volendo dir, ch'ei fe prudentemente.</l>
     <l n="230">E scambiò le parole, e fulle forza</l>
     <l n="231">Biasmare il padre, volendol lodare.</l>
     <l n="232">O gran giudizio, o gran misterio! Adunque</l>
     <l n="233">E' l'è impossibil dar lode a veruno,</l>
     <l n="234">E' l'è impossibil dir cosa che piaccia,</l>
     <l n="235">E' l'è impossibil d'appressarsi al vero;</l>
     <l n="236">Tanto l'abuso può in un core umano,</l>
     <l n="237">Anzi nel cor d'una rabiosa fera.</l>
     <l n="238">Donde le vien questa superbia adunque</l>
     <l n="239">A questa arpia, a questa furia, a questa</l>
     <l n="240">Rabbiosa cane, a questa orribil tigre?</l>
     <l n="241">Dalla beltà? Non già, com'e' s'è detto:</l>
     <l n="242">Ché voi sapete che quel che si compra</l>
     <l n="243">Le cose altrui, che non ha delle sue:</l>
     <l n="244">Ella la compra; adunque non è sua;</l>
     <l n="245">Non sendo sua, mal ne può ir superba.</l>
     <l n="246">Donde? Dai campi arati e 'n piano e 'n colle,</l>
     <l n="247">Dai molti buoi, e i prati erbosi a molti</l>
     <l n="248">Armenti, a molti greggi aperti, e l'arche</l>
     <l n="249">D'oro piene e d'argento, e drappi, e perle?</l>
     <l n="250">E questo manco; e me ne 'ncresce, e non già</l>
     <l n="251">Per lei, ma pel suo povero consorte,</l>
     <l n="252">Ch'i' amo, e ch'ei me ami ho ferma spene;</l>
     <l n="253">Ch'a lei, tutto che avanza è una fune,</l>
     <l n="254">Con ch'ella possa dar de' calci al vento;</l>
     <l n="255">E l'avanza, e l'è troppo, e le sta male.</l>
     <l n="256">Chiocciole siam, siam Sciti, che portiamo</l>
     <l n="257">I nostri arnesi nosco, e tutte addosso</l>
     <l n="258">Le nostre robe, e le bagaglie tutte,</l>
     <l n="259">Come i soldati. Fien dunque i parenti</l>
     <l n="260">Da Codro usciti, d'Inaco, o dal Balzo?</l>
     <l n="261">Dillo: di villa? no, ch'anco i villani</l>
     <l n="262">Conoscono i lor padri e gli avi loro,</l>
     <l n="263">E quello è de' Marin, quello è de' Netti;</l>
     <l n="264">Fra loro han gradi, e alti e bassi, e fansi</l>
     <l n="265">Far largo, essendo e di questo e quel ceppo:</l>
     <l n="266">Stiman l'onor, apprezzan la vendetta,</l>
     <l n="267">Per cui dolcezza spesso il sangue spargono:</l>
     <l n="268">Ed ella nol conosce.... Eh, nol farebbe</l>
     <l n="269">Né le Muse, né Febo, né Diana,</l>
     <l n="270">Ch'io logorassi più penna d'inchiostro</l>
     <l n="271">In questa scempia, in questa sciocca, in questa</l>
     <l n="272">Lingna perversa; e s'io non ho finito</l>
     <l n="273">L'opra com'io dovea, ho fatto meglio</l>
     <l n="274">A troncarla così, che a cominciarla.</l>
    </lg>
   </lg>
  </body>
 </text>
</TEI>