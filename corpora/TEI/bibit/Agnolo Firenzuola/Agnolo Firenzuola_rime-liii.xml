<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LIII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-liii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LIII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dunque avrò speso tutti i passati anni,</l>
     <l n="2">Donne mie care, ne le vostre lodi,</l>
     <l n="3">Per riportarne un giusto odio alla fine?</l>
     <l n="4">Giusto, se fusse ver ch'io mai dicessi</l>
     <l n="5">Cosa che v'oscurasse pure un crino;</l>
     <l n="6">Ma ingiusto, perché mai snodai la lingua</l>
     <l n="7">In cosa che non fusse in onor vostro.</l>
     <l n="8">Qual orecchia crudele, anzi bugiarda</l>
     <l n="9">Fe' fede a voi (ah fede scempia e falsa!)</l>
     <l n="10">Donne mie belle, donne oneste e care,</l>
     <l n="11">Ch'io mai dicessi che voi fuste brutte?</l>
     <l n="12">Io nol dissi giammai, e dirlo allora</l>
     <l n="13">N'avea vie men cagion, che s'io dicessi,</l>
     <l n="14">Che la mia rozza e gentil pastorella</l>
     <l n="15">Fusse ver me benigna, o fusse pia.</l>
     <l n="16">La qual quanto più fugge il mio conspetto,</l>
     <l n="17">Quanto più gode di vedermi in doglia,</l>
     <l n="18">Quanto più ride de' miei dolci pianti,</l>
     <l n="19">Quanto più sprezza le mie preci oneste;</l>
     <l n="20">Tanto più l'amo, tanto più l'adoro,</l>
     <l n="21">E tanto più m'infiammo a seguitarla;</l>
     <l n="22">Co' passi no, ch'i' non vo' farle oltraggio,</l>
     <l n="23">Ma col pensier, con l'affetto del core:</l>
     <l n="24">E dico, s'ella è cruda, ella ha ragione,</l>
     <l n="25">Ché crudeltà d'amor vien da bontade.</l>
     <l n="26">Chi dirà che 'n la vostra onesta e bella</l>
     <l n="27">Compagnia fusse donna, che non sia</l>
     <l n="28">Degna di onor, d'esser tenuta cara</l>
     <l n="29">Da' più gentili spirti di quel Prato,</l>
     <l n="30">Ch'ebbe di belle e sante ninfe sempre</l>
     <l n="31">Appresso i Toschi il più gradito seggio;</l>
     <l n="32">Ben dirà che la neve è negra, il corvo</l>
     <l n="33">Bianco, umil il leon, benigno l'orso,</l>
     <l n="34">La lepre ardita, e feroce la damma;</l>
     <l n="35">Dirà che la palomba semplicella</l>
     <l n="36">Viva di ratto, e l'aquila si pasca</l>
     <l n="37">Di quel che le ministra aiuto umano.</l>
     <l n="38">Quella ch'era con voi di più freschi anni</l>
     <l n="39">M'ha co' begli occhi suoi più volte mostro</l>
     <l n="40">Quanto possa la grazia in un bel volto;</l>
     <l n="41">Quella che nacque in su la riva d'Arno,</l>
     <l n="42">Non porge odor con quella maestade</l>
     <l n="43">De la chiarezza de' suoi antichi padri?</l>
     <l n="44">Chi non sa, quando guarda un quello aspetto</l>
     <l n="45">De l'altra, che de' più famosi cespi</l>
     <l n="46">Del verde Prato e de la bella Flora</l>
     <l n="47">Uscì lieta, per far lieto il suo nido,</l>
     <l n="48">Che v'alberga beltà, che leggiadria</l>
     <l n="49">Vi ride ancor, che le Grazie vi scherzano,</l>
     <l n="50">Se ben sei lustri gli ha già volti il cielo?</l>
     <l n="51">La bella pianta, ch'è vicina al sacro</l>
     <l n="52">Tempio del primo martir, con lo aspetto</l>
     <l n="53">Pien d'umiltà superba e dolce asprezza,</l>
     <l n="54">Non ti fa ella fede, chiunque fusse</l>
     <l n="55">L'altra vostra compagna, che molti anni</l>
     <l n="56">Ancor serva vestigie de l'impressa</l>
     <l n="57">Beltà, ch'ivi era, quando esser dovea?</l>
     <l n="58">Di queste dirà mal dunque il pastore?</l>
     <l n="59">Il pastor dico, che già mille e mille</l>
     <l n="60">Volte con una canna in piana terra</l>
     <l n="61">Scrisse, e con punta di coltel su gli orni</l>
     <l n="62">E su pe' faggi le lode di tale,</l>
     <l n="63">Che se ben parve e se si tenne bella,</l>
     <l n="64">Non potrebbe star vosco al paragone.</l>
     <l n="65">S'altra vil pica con putrida bocca</l>
     <l n="66">Sparse il venen di vile a gli occhi mai,</l>
     <l n="67">Farlo dovea verso novella sposa.</l>
     <l n="68">Che posso io far? Dunque l'altrui errore</l>
     <l n="69">Patir debbo? Per questo tante e tante</l>
     <l n="70">Fatiche perder? Per questo esser mostro</l>
     <l n="71">A dito per nimico vostro, o donne?</l>
     <l n="72">Deh piglivi pietà de' miei troppi anni</l>
     <l n="73">Spesi per voi, e da spendersi ancora,</l>
     <l n="74">Se ve ne resta: donne, io son quel vostro</l>
     <l n="75">Servo, che non snodai la lingua mai,</l>
     <l n="76">Se non per vostro onor, né dissi, o dico</l>
     <l n="77">Cosa di voi non degna, e nol diria</l>
     <l n="78">Per oro, per cittadi o per castella.</l>
     <l n="79">Vinca il ver dunque e si rimanga in sella,</l>
     <l n="80">E vinta a terra cada la bugia.</l>
     <l n="81">Tu sai in me il tutto, Amor; fanne lor fede,</l>
     <l n="82">E 'mpetrami pietà, ma non perdono.</l>
    </lg>
   </lg>
  </body>
 </text>
</TEI>