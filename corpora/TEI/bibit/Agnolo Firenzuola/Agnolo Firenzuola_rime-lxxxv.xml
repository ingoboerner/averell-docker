<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXV</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXV</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questo collar scolpì la donna mia,</l>
     <l n="2">Di basso rilevar, ch'Aracne mai,</l>
     <l n="3">E chi la vinse, nol faria più bello.</l>
     <l n="4">Mira quel bel fogliame, ch'uno acanto</l>
     <l n="5">Sembra che sopr'un mur vada carponi;</l>
     <l n="6">Mira quei fior, ch'un candido ne cade</l>
     <l n="7">Vicino al seme, apr' or la boccia l'altro.</l>
     <l n="8">Quei cordiglin che 'l legan d'ogni 'ntorno,</l>
     <l n="9">Come rilevan ben, mostrando ch'ella</l>
     <l n="10">È la vera maestra di questa arte.</l>
     <l n="11">Come ben compartiti son quei punti!</l>
     <l n="12">Ve' come son ugual quei bottoncelli,</l>
     <l n="13">Come s'alzano in guisa d'un bel colle</l>
     <l n="14">L'un come l'altro. Non fur diti adunque,</l>
     <l n="15">Che ti trapunser con tanta misura,</l>
     <l n="16">Ma furon seste, o vago, o bel lavoro;</l>
     <l n="17">Lavor, che forza fu, mentre voleva</l>
     <l n="18">Trapungerlo madonna e quinci e quindi,</l>
     <l n="19">Che vi fisasse quelle chiare luci,</l>
     <l n="20">Quelle lampade vive, quelle stelle,</l>
     <l n="21">Che non men splendon, che le più splendenti</l>
     <l n="22">Stelle del ciel, se 'l cielo è posto altrove</l>
     <l n="23">Che nel suo petto e nel suo volto: ch'io</l>
     <l n="24">Per me nol credo; e quando io miro il cielo,</l>
     <l n="25">E miro lei, io ben m'accorgo allora,</l>
     <l n="26">Ch'io non sono in error, ch'io scerno il vero.</l>
     <l n="27">Forza fu, che i begli occhi ella voltasse</l>
     <l n="28">Dunque nel suo lavor la mia Selvaggia;</l>
     <l n="29">Dunque questo collar guarda Selvaggia</l>
     <l n="30">Con quegli occhi che 'l cielo accese in Prato,</l>
     <l n="31">Per darne un vero saggio de' suoi lumi:</l>
     <l n="32">E s'ella lo guardò, forza è che l'aura</l>
     <l n="33">Del dolce fiato suo spirasse in lui.</l>
     <l n="34">Felice dunque, poi che la dolce aura</l>
     <l n="35">Del dolce fiato del suo spirto dolce</l>
     <l n="36">Sentisti di colei che venne al mondo</l>
     <l n="37">Per dar odor del ciel co 'l dolce fiato;</l>
     <l n="38">Anzi di sé, poi ch'ho detto e raffermo,</l>
     <l n="39">Dicendo il vero ed affermando il vero,</l>
     <l n="40">Che nel suo volto è 'l cielo e nel suo petto;</l>
     <l n="41">E ciò che non è in lei, non è nel cielo,</l>
     <l n="42">Ma sì ben ciò ch'è in ciel si chiude in lei.</l>
     <l n="43">Come non parli, o vil panno, ridotto</l>
     <l n="44">Per le sue man sì caro, e non ringrazi</l>
     <l n="45">Me, che t'intessei tal, che meritassi,</l>
     <l n="46">O ch'ella, per me' dir, non si sdegnasse</l>
     <l n="47">Tenerti in le sue man, ch'io pur poteva</l>
     <l n="48">Farti un vil sacco, un canavaccio vile?</l>
     <l n="49">Eh perché taci, ingrato? Perché adunque</l>
     <l n="50">Non rendi a lei l'onor che si conviene,</l>
     <l n="51">Avendo dal suo sguardo e dal suo fiato</l>
     <l n="52">Ricevuto in te spirto, aere e fiato?</l>
     <l n="53">Deh no 'l negar tacendo, ch'io ben sento</l>
     <l n="54">Che tu spiri il suo fiato, s'io ti tocco:</l>
     <l n="55">Ché se Iapeto con quel po' di fuoco,</l>
     <l n="56">Che già sottrasse dal carro solare,</l>
     <l n="57">Poté far viva una terrestre immago,</l>
     <l n="58">Che dee far tutto il bel de la natura,</l>
     <l n="59">Ch'ella tien stretto in quelle belle mani?</l>
     <l n="60">Che dee far il più chiaro e 'l più bel fuoco</l>
     <l n="61">Che splende, anzi arde in que' duo vivi soli,</l>
     <l n="62">Anzi in quegli occhi? Perciocché quegli occhi</l>
     <l n="63">Son vie più chiari assai che non è il Sole.</l>
     <l n="64">Che dee far la dolcezza di quel fiato,</l>
     <l n="65">Ch'a' duri sassi, a' secchi tronchi ha porto</l>
     <l n="66">Il fiato, ed io lo so, ben mille volte,</l>
     <l n="67">Se non darti la vita, e darti il fiato,</l>
     <l n="68">Che tu possa spirar, e dir parole</l>
     <l n="69">Come ti piace? Ché ben or conosco,</l>
     <l n="70">Quand'io ti tocco, che sei cosa viva.</l>
     <l n="71">Questa manica giunse la mia donna</l>
     <l n="72">Insieme, e 'nsieme questa, e con questi orli</l>
     <l n="73">Qui le fu forza pur poner le dita.</l>
     <l n="74">Io pur le bacerò queste orme adunque,</l>
     <l n="75">Chio veggio col pensier stampate in loro.</l>
     <l n="76">Questi merli da man, questi trafori</l>
     <l n="77">Fece pur ella, e questo punto a spina,</l>
     <l n="78">Che mette in mezzo questo cordoncello,</l>
     <l n="79">Ella il fe' pure, ella lo fece, ed io,</l>
     <l n="80">Io vile, io rozzo, ardirò di vestire</l>
     <l n="81">Queste mal culte membra, e queste braccia</l>
     <l n="82">Di panno in cui madonna una e tre volte</l>
     <l n="83">Mettesse punto? E questa cordicella,</l>
     <l n="84">Ch'ella qui mise colle proprie dita,</l>
     <l n="85">Toccherò? Legherommi? Ah guarda, guarda,</l>
     <l n="86">Che forse forse questo è un dolce laccio,</l>
     <l n="87">Il qual se mostra ben legarti al collo</l>
     <l n="88">Il bel collar, con tant'arte condotto,</l>
     <l n="89">Non fia gran fatto ch'ei ti leghi il core.</l>
    </lg>
   </lg>
  </body>
 </text>
</TEI>