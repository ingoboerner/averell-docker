<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXIV</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXIV</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vener, cercando il figlio, che da lei</l>
     <l n="2">S'era fuggito, e non sapea in qual loco,</l>
     <l n="3">Con alta voce gridando in l'orecchie</l>
     <l n="4">De l'amorosa sua turba, diceva:</l>
     <l n="5">– S'alcuno ha visto il mio picciolo Amore</l>
     <l n="6">Ir vagabondo or quindi or quinci, sappia</l>
     <l n="7">Ch'ei s'è da me fuggito, e ch'ei m'è figlio.</l>
     <l n="8">Chi me lo insegna, un dolce bacio prendasi,</l>
     <l n="9">Un bacio dolce da la dolce Venere;</l>
     <l n="10">Chi me 'l conduce, e me lo pone in grembo,</l>
     <l n="11">Avrà da me il colmo de le gioie.</l>
     <l n="12">È pargoletto, è bel; notate tutti</l>
     <l n="13">I contrassegni: ei non è in tutto bianco,</l>
     <l n="14">Ma paion fuoco le sue membra, e gli occhi</l>
     <l n="15">Rubesti ha sì, ch'indi par ch'escan fiamme;</l>
     <l n="16">Mostra una cosa in fronte, altra ha nel core.</l>
     <l n="17">La voce ha dolce, ma se l'ira il preme,</l>
     <l n="18">Fiero divien, crudele, impio, e di frodi</l>
     <l n="19">E di menzogne un nido; e con spietati</l>
     <l n="20">Modi de gli uomin prende gioco; e crespi</l>
     <l n="21">Sono i suoi crini, e la faccia proterva;</l>
     <l n="22">Pargolette le man, con le quai non di</l>
     <l n="23">Manco saette tira sì lontano,</l>
     <l n="24">Ch'arrivan sin nel regno d'Acheronte.</l>
     <l n="25">Le membra ha nude, e vestita la mente;</l>
     <l n="26">Ed in guisa d'augel l'ale scotendo,</l>
     <l n="27">Or vola in questa or in quell'altra parte,</l>
     <l n="28">Di mill'uomin predando il core, e a mille</l>
     <l n="29">Donne vaghe e gentil ferendo il petto.</l>
     <l n="30">Picciolo ha l'arco; e ben che la saetta</l>
     <l n="31">Che su vi porta sia picciola, in cielo</l>
     <l n="32">È non di men passata mille volte.</l>
     <l n="33">Da gli omeri gli pende una faretra,</l>
     <l n="34">Picciola pur, ma d'òr; ove son dentro</l>
     <l n="35">Amari dardi, coi quali il crudele</l>
     <l n="36">Me, che gli son pur madre, ei fere ancora.</l>
     <l n="37">Son tutti gli atti suoi feroci ed empi,</l>
     <l n="38">Cotai ch'ancor se stesso ancide il folle.</l>
     <l n="39">'N una man porta un'accesa facella,</l>
     <l n="40">Con la quale ha tal volte acceso il Sole.</l>
     <l n="41">S'a caso il prendi, tienlo ben, né muovati</l>
     <l n="42">Pietà il vederlo pargoletto: e quando</l>
     <l n="43">Pianger lo senti, allor temi d'inganno,</l>
     <l n="44">Perché i pianti d'Amor son pien di fraude;</l>
     <l n="45">E quando ei ride, allor stringil, ché 'l riso</l>
     <l n="46">D'Amore una coperta è de' suo' inganni.</l>
     <l n="47">E s'ei ti parla in dolci accenti, temi,</l>
     <l n="48">Ché quanto ha più soavi le parole,</l>
     <l n="49">Tanto ha più dentro magagnato il core.</l>
     <l n="50">Se ti porge la bocca, e darti cerca</l>
     <l n="51">Un bacio, fuggi allor, fuggi, ché sempre</l>
     <l n="52">D'Amor nocivi sono i labri, e sempre</l>
     <l n="53">Di venen tinti. E se come invilito</l>
     <l n="54">Dir lo sentissi: – Olà, prendi queste armi,</l>
     <l n="55">Io mi ti do prigion – non lo ascoltare,</l>
     <l n="56">Guarda a non le toccar; ché i don d'Amore</l>
     <l n="57">Son tutti pien d'inganni, e le sue armi</l>
     <l n="58">Si ascondon sotto un invisibil foco.</l>
    </lg>
   </lg>
  </body>
 </text>
</TEI>