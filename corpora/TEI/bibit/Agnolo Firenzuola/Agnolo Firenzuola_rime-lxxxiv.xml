<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXIV</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">74</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXIV</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O viole formose, o dolci viole,</l>
     <l n="2">Bel guiderdon del ben locato amore,</l>
     <l n="3">Caro pegno de l'aspra mia Selvaggia;</l>
     <l n="4">Qual dolce loco vi criò? Di quale</l>
     <l n="5">Dolcezza l'odorate chiome e 'l dolce</l>
     <l n="6">Sen v'empie Zefir dolce e Flora dolce?</l>
     <l n="7">Piantovvi Vener forse ne' bei campi,</l>
     <l n="8">Quai riga l'Acidalio fonte quello</l>
     <l n="9">Che le diè 'l bel cognome? O 'l figlio dentro</l>
     <l n="10">A le selve d'Idalia vi dà 'l fiato?</l>
     <l n="11">Con queste crederei, che tutte a nove</l>
     <l n="12">(O vuo' in Parnaso, o 'n su' gioghi di Pindo)</l>
     <l n="13">Le sacre figlie del benigno Giove</l>
     <l n="14">Ornasser già mille famose cetre;</l>
     <l n="15">Con queste crederei le Grazie i crini</l>
     <l n="16">D'ambrosia pien coronasser, con queste</l>
     <l n="17">Coprisser tutte liete il sacro seno:</l>
     <l n="18">Queste tra' biondi crin porta in la fronte</l>
     <l n="19">La rosata Aurora, allor che 'l giorno</l>
     <l n="20">N'apre, a l'aprir de' fior del dolce aprile;</l>
     <l n="21">Con simil gemme il bel giardin risplende</l>
     <l n="22">De l'Esperide iddie; con simil fiori</l>
     <l n="23">Dipinge l'aura mille belle rive:</l>
     <l n="24">Godon felici l'ombre ai Campi Elisi,</l>
     <l n="25">Per vederli ripien dì questi fiori.</l>
     <l n="26">Beate voi tre volte e quattro, viole,</l>
     <l n="27">Colte da quelle man bianche, da quelle</l>
     <l n="28">Ch'hanno me stesso, ahimè, tolto a me stesso;</l>
     <l n="29">Beate cinque voi, che fuste poste</l>
     <l n="30">A quella bocca, a quella bocca, donde</l>
     <l n="31">Ben mille dardi il dì mi lancia Amore.</l>
     <l n="32">Forse da l'aere, ch'indi dolce spira,</l>
     <l n="33">Vien quel soave e dilicato odore,</l>
     <l n="34">Che voi spargendo odor date di lei.</l>
     <l n="35">Ve' come quella biancheggia ridendo,</l>
     <l n="36">Ve' come l'altra con purpuree frondi</l>
     <l n="37">Gode in vedersi piena di rubini:</l>
     <l n="38">Quello è il color de la gentil Selvaggia,</l>
     <l n="39">Quando un onesto e vermiglietto sdegno</l>
     <l n="40">Di porpora le ombreggia il bianco volto,</l>
     <l n="41">E con un vivo foco i labri accende;</l>
     <l n="42">Donde vien forza poscia, che più bianche</l>
     <l n="43">Paian le perle, ch'ella chiude in bocca</l>
     <l n="44">Sempre, se non ce l'apre un dolce riso.</l>
     <l n="45">Il color vivo, il dolce aere sereno,</l>
     <l n="46">Che spira amomo, spigo, cassia e rose,</l>
     <l n="47">Da le labra di lei reflesso in voi,</l>
     <l n="48">Violette gentil, vi fa sì care.</l>
     <l n="49">Avventurose viole, o mia vita,</l>
     <l n="50">Mie delizie, mia aura e mio porto,</l>
     <l n="51">In voi almanco involerò pur uno</l>
     <l n="52">Or altro bacio, e con avida mano</l>
     <l n="53">Toccherò in voi madonna una e due volte;</l>
     <l n="54">In voi con le mie lagrime, ch'in guisa</l>
     <l n="55">Di largo fiume e pel volto e pel seno</l>
     <l n="56">Piovon, le bagnerò pur forse il petto;</l>
     <l n="57">Il petto, ove beltà vide se stessa,</l>
     <l n="58">Come 'n un specchio un uom vede se stesso.</l>
     <l n="59">Bevete adunque l'amorosa pioggia,</l>
     <l n="60">Viole mie, quella pioggia, ch'Amore</l>
     <l n="61">Caccia per viva forza di questi occhi;</l>
     <l n="62">Vivete sempre, viole, né mai</l>
     <l n="63">Rubesto sol v'offenda a mezza state,</l>
     <l n="64">Né vi mordin le brine al crudo inverno;</l>
     <l n="65">Vivete sempre, viole, in soccorso</l>
     <l n="66">De l'aspre offese de' miei amori, e 'n dolce</l>
     <l n="67">E sicur porto a l'animo ondeggiante</l>
     <l n="68">Sempre meco sarete; in onor sempre</l>
     <l n="69">V'arò, viole dolci, in mentre ch'io</l>
     <l n="70">Di questa bella e rozza sarò gioco;</l>
     <l n="71">Mentre che l'amorose ardenti fiamme</l>
     <l n="72">Consumeran l'amante core, e mentre</l>
     <l n="73">Sarà compagno al gran dolore il pianto,</l>
     <l n="74">Che sendo sciolto, ha sciolto ancor lo stile.</l>
    </lg>
   </lg>
  </body>
 </text>
</TEI>