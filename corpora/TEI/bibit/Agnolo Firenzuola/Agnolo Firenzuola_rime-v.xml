<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - V</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - V</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perch'io so, Varchi mio, che voi sapete</l>
     <l n="2">Quanto sian fuor de' gangheri coloro</l>
     <l n="3">Che non hanno notizia della sete;</l>
     <l n="4">E ch'accozzato insieme ogni tesoro,</l>
     <l n="5">Che ci ha concesso l'umana natura,</l>
     <l n="6">Che quella vince tutti quanti loro;</l>
     <l n="7">Vi mando questa carta a dirittura,</l>
     <l n="8">Acciò costà in Firenze, a ogni passo,</l>
     <l n="9">Lodiate questa nobil creatura.</l>
     <l n="10">Gli è pur nell'aver sete un grande spasso;</l>
     <l n="11">E quello è veramente un uom da bene,</l>
     <l n="12">Che ha sete, e può ber per ogni chiasso.</l>
     <l n="13">Abbia un d'argento e d'òr le casse piene,</l>
     <l n="14">Sia signor, mi fai dir, sin di Numidia,</l>
     <l n="15">Sia sano sano, e dorma bene bene;</l>
     <l n="16">Non gli abbiate per questo astio né invidia,</l>
     <l n="17">Che 'l porre il sommo bene in simil cosa,</l>
     <l n="18">E, mi farete dire, una perfidia.</l>
     <l n="19">Invidia abbiate a chi sempre ha nascosa</l>
     <l n="20">Anzi attaccata la sete al palato,</l>
     <l n="21">Che 'n quella sola ogni ben si riposa.</l>
     <l n="22">Ma voi m'avreste per ismemorato,</l>
     <l n="23">Se io non vi rendessi la ragione</l>
     <l n="24">Perch'io le son cotanto affezionato;</l>
     <l n="25">Ch'io vi conosco d'una condizione</l>
     <l n="26">Che senza il quod, quid est, o 'l propter quia,</l>
     <l n="27">Non date fede alle buone persone.</l>
     <l n="28">Volgete dunque a me la fantasia,</l>
     <l n="29">Perch'io vi voglio ogni cosa provare</l>
     <l n="30">Per marcia forza di filosofia.</l>
     <l n="31">Dovete dunque sapere e notare,</l>
     <l n="32">Che le cose, che son cagion del bene,</l>
     <l n="33">Più che 'l ben stesso si den tener care.</l>
     <l n="34">Verbigrazia, cinque, asso, quattro e trene,</l>
     <l n="35">Ti fan vincer duoi scudi: non a loro,</l>
     <l n="36">Ma a' dadi sei sforzato voler bene;</l>
     <l n="37">Perché tu non potevi carpir l'oro,</l>
     <l n="38">Né vincer, né giucar, né far covelle,</l>
     <l n="39">Se non avessin voluto costoro.</l>
     <l n="40">Ma conciossia che tra le belle belle,</l>
     <l n="41">E buone buone cose, e sane e liete,</l>
     <l n="42">Sia la miglior l'immollar le mascelle,</l>
     <l n="43">E che di ciò ne sia cagion la sete,</l>
     <l n="44">Senza la quale il bevere è imperfetto;</l>
     <l n="45">La sete più che 'l ber lodar dovete.</l>
     <l n="46">Diceva il Signor Prospero un bel detto,</l>
     <l n="47">Per mostrar che la sete era divina,</l>
     <l n="48">Lodando la cagion più che l'effetto:</l>
     <l n="49">Che 'l primo ber la sera o la mattina</l>
     <l n="50">Dopo il popone, o dopo l'insalata,</l>
     <l n="51">Stimava più che Civita Indivina;</l>
     <l n="52">Che la natural sete, accompagnata</l>
     <l n="53">Dall'artificio di quelle vivande,</l>
     <l n="54">Faceva la bevanda esser più grata.</l>
     <l n="55">Bevendo un'acqua da lavar mutande,</l>
     <l n="56">Disse Artaserse già questa parola,</l>
     <l n="57">Dopo una sete grande, grande, grande,</l>
     <l n="58">Che più piacer di quella acquaccia sola</l>
     <l n="59">Aveva avuto, che se un botticino</l>
     <l n="60">Di trebbian gli passasse per la gola.</l>
     <l n="61">Aveva una gran sete il poverino</l>
     <l n="62">Patito un pezzo, e vedevala quasi;</l>
     <l n="63">Però gli parse l'acqua me' che 'l vino.</l>
     <l n="64">Io vi potrei contar mill'altri casi,</l>
     <l n="65">S'io volessi le storie squadernare,</l>
     <l n="66">Che voi ne rimmarreste persuasi.</l>
     <l n="67">Ma che so io? Io non vorrei mostrare</l>
     <l n="68">Far del maestro delle storie adesso,</l>
     <l n="69">Che le son tutte ridotte in volgare;</l>
     <l n="70">E non ci è oste, e non ci è birro o messo,</l>
     <l n="71">Che non sappia anche lui, che Cicerone</l>
     <l n="72">Fu quasi quasi soldato ancor esso.</l>
     <l n="73">Basta ch'io v'ho mostrato per ragione,</l>
     <l n="74">Per autori, e per essempli poi,</l>
     <l n="75">Che io ho una buona opinione;</l>
     <l n="76">E che la sete tratta tutti noi</l>
     <l n="77">Molto meglio che 'l Bugnola in Fiorenza</l>
     <l n="78">Non usava trattar gli avventor suoi.</l>
     <l n="79">Quest'uom vendeva la carne a credenza,</l>
     <l n="80">E' debitori in sul desco scriveva,</l>
     <l n="81">Usandovi un'estrema diligenza:</l>
     <l n="82">E tutti il venerdì poi gli radeva,</l>
     <l n="83">O gli faceva radere al fattore,</l>
     <l n="84">Quando 'l suo desco far bianco voleva.</l>
     <l n="85">Sare' la febbre cosa da signore</l>
     <l n="86">Per quella estrema sete ch'ella ha seco,</l>
     <l n="87">Se si potesse bere a tutte l'ore;</l>
     <l n="88">O quei che stanno al governo con teco,</l>
     <l n="89">In luogo di giulebbo o di stillato,</l>
     <l n="90">Ti dessin cotal volta un po' di greco!</l>
     <l n="91">Però tra tutti gli altri è sciagurato</l>
     <l n="92">E disonesto il mal della quartana,</l>
     <l n="93">Che to' la sete al povero ammalato.</l>
     <l n="94">Questo sì ben, ch'è una cosa strana,</l>
     <l n="95">Ed io lo so, che provai tanti mesi</l>
     <l n="96">La febbre presso, e la sete lontana!</l>
     <l n="97">Sian benedetti i medici inghilesi,</l>
     <l n="98">E i polacchi, e' tedeschi, che almanco</l>
     <l n="99">E' sanno medicare in que' paesi.</l>
     <l n="100">Com'uno ha mal, gli fanno alzare il fianco</l>
     <l n="101">Con un gran boccalaccio pien di vino,</l>
     <l n="102">E in pochi giorni te lo rendon franco.</l>
     <l n="103">Io conobbi un tedesco mio vicino,</l>
     <l n="104">Che per una gran febbre ch'egli aveva,</l>
     <l n="105">Are' bevuto Ottobre a San Martino;</l>
     <l n="106">Ed al maestro, che gli prometteva</l>
     <l n="107">Levargli quella sete immediate,</l>
     <l n="108">Poi della febbre curar lo voleva,</l>
     <l n="109">Rispose: – E' basta che voi mi leviate</l>
     <l n="110">La febbre, ond'io ho tanta passione;</l>
     <l n="111">Poi della sete a me il pensier lasciate. –</l>
     <l n="112">E se saputo avesse il compagnone,</l>
     <l n="113">Che levata la febbre, in quello istante</l>
     <l n="114">Se n'andava la sete al badalone,</l>
     <l n="115">Are' cacciato il medico e l'astante,</l>
     <l n="116">E voluto aver sete a lor dispetto.</l>
     <l n="117">O tedesco gentil, o uom galante!</l>
     <l n="118">Avea 'l Moro de' Nobil gran rispetto</l>
     <l n="119">A' baccegli, s'egli eran di quei buoni,</l>
     <l n="120">Che dan sete la notte insin nel letto;</l>
     <l n="121">E volea male a' fichi badaloni;</l>
     <l n="122">Ed ancor che sian dolci com'un mèle,</l>
     <l n="123">E' gli teneva frutte da poltroni;</l>
     <l n="124">E con ragione, alle sante guagnele!</l>
     <l n="125">Voler mangiar queste ficacce molle,</l>
     <l n="126">Che ti levan la sete, è pur crudele.</l>
     <l n="127">Le frutte, come dir, nate 'n un colle,</l>
     <l n="128">Che non abbi vicin qualche pantano,</l>
     <l n="129">Se gli può comportare a chi le tolle:</l>
     <l n="130">Ché le non fanno il bever così strano,</l>
     <l n="131">Come mill'altre porcherie, che noi</l>
     <l n="132">In bocca tutto 'l giorno ci mettiano.</l>
     <l n="133">Un fiorentin, che 'l conoscete voi,</l>
     <l n="134">Ch'è ricco e litterato assai, nel vero,</l>
     <l n="135">Ma non mi domandate il resto poi,</l>
     <l n="136">Usava dir, che nel farsi un cristero</l>
     <l n="137">Era ogni suo piacer, perché quel die</l>
     <l n="138">Are' bevuto un pozzo intero intero.</l>
     <l n="139">Io non voglio un bel punto lasciar quie</l>
     <l n="140">In favor delle lingue, le quai fanno</l>
     <l n="141">Venir più sete che le spezierie:</l>
     <l n="142">E conosciuto ho molti che le danno</l>
     <l n="143">Innanzi a' soppressati e salsicciotti,</l>
     <l n="144">Tanto piacer drento trovato v'hanno.</l>
     <l n="145">In somma, io truovo che gli uomini dotti</l>
     <l n="146">Voglion le pesche, perché le dan sete;</l>
     <l n="147">E sopra tutto i preti ne son ghiotti,</l>
     <l n="148">Ch'han buona entrata, come voi sapete.</l>
    </lg>
   </lg>
  </body>
 </text>
</TEI>