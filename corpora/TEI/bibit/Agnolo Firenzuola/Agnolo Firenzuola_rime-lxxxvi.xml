<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXVI</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXVI</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or sì ch'un bosco tornerà il bel Prato,</l>
     <l n="2">E cangeransi l'erbe verdi e' fiori</l>
     <l n="3">In aspri sterpi ed in pungenti spine,</l>
     <l n="4">Da poi che la mia donna il suo bel volto,</l>
     <l n="5">Con mia gran doglia e con publico danno,</l>
     <l n="6">Ahi lasso, or mostra lieta in altro loco.</l>
     <l n="7">Dunque ove sono, o rozzo alpestro loco,</l>
     <l n="8">Le dure zolle, in vece d'un bel Prato,</l>
     <l n="9">E pruni e sassi, in cambio d'erbe e fiori,</l>
     <l n="10">E i piè non mai securi da le spine,</l>
     <l n="11">O da le fier' le pecorelle? Il volto</l>
     <l n="12">U' splende di chi ride del mio danno?</l>
     <l n="13">O rozza, tu ne fai quel proprio danno,</l>
     <l n="14">Ch'al pastor Galatea già in altro loco,</l>
     <l n="15">Quando il pomo gli trasse, e poi del prato</l>
     <l n="16">S'uscì lasciva, e i crin ripien di fiori,</l>
     <l n="17">E tra i salci fuggì, che tutte spine</l>
     <l n="18">Gli fur al cor, e lunga pioggia al volto.</l>
     <l n="19">E tu, a pena mostroci il bel volto,</l>
     <l n="20">Che lontan ne solea far ogni danno,</l>
     <l n="21">Ratta fuggisti in quel selvaggio loco;</l>
     <l n="22">Perché 'l patrio terren, perché 'l bel Prato,</l>
     <l n="23">Già pregno d'erbe, già ripien di fiori,</l>
     <l n="24">Fusse men bel ch'un monte pien di spine.</l>
     <l n="25">Pungenti pruni, o venenose spine,</l>
     <l n="26">Ch'usciste di quegli occhi e di quel volto,</l>
     <l n="27">Ove s'ascose Amor sol per mio danno,</l>
     <l n="28">Il primo dì ch'io venni in questo loco!</l>
     <l n="29">Colpo mortal, qual erba d'altro prato</l>
     <l n="30">Nol può sanar, né seme d'altri fiori.</l>
     <l n="31">Se tai sien de le vostre donne i fiori,</l>
     <l n="32">Amanti, che non mai diventin spine,</l>
     <l n="33">Né fuggan poi che mostro v'hanno il volto;</l>
     <l n="34">Pregate Amor, che ristori il mio danno</l>
     <l n="35">Se mai torna Selvaggia al primo loco,</l>
     <l n="36">Alle fiorite rive, al verde Prato.</l>
     <l n="37">O Prato, ch'eri già ripien di fiori,</l>
     <l n="38">Or da le spine il volto hai guasto, e 'l danno</l>
     <l n="39">Te lo fa chi si mostra in altro loco.</l>
    </lg>
   </lg>
  </body>
 </text>
</TEI>