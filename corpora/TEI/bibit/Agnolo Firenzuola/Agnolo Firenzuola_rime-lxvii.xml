<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXVII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXVII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sì dolce è, Signor mio, sì bello il pianto,</l>
     <l n="2">Che versan gli occhi de' tuoi cari in corte,</l>
     <l n="3">Ne la tua corte dico, u' fatto ha 'l nido</l>
     <l n="4">Secura cortesia, con tanta gioia,</l>
     <l n="5">Che chi brama saper che cosa è 'l bene,</l>
     <l n="6">Volentier piange tra sì lieta schiera.</l>
     <l n="7">Caschinmi dunque su le guance a schiera</l>
     <l n="8">Le lagrime, e mai sempre viva in pianto;</l>
     <l n="9">Pur che una volta io serva in quella corte,</l>
     <l n="10">Che a tanti e tanti ha fatto ricco nido;</l>
     <l n="11">Ché bene allor potrei sperar con gioia</l>
     <l n="12">Finire i miei brevi anni in grembo al bene.</l>
     <l n="13">Ma non son degno io già di tanto bene,</l>
     <l n="14">Non merto entrar tra così bella schiera,</l>
     <l n="15">Né muover gli occhi ove sì dolce è il pianto.</l>
     <l n="16">Bisogna altr'ale a volar per tua corte,</l>
     <l n="17">Altre piume a covar in sì bel nido,</l>
     <l n="18">Altri occhi a contemplar sì bella gioia.</l>
     <l n="19">O voi, che vi godete quella gioia,</l>
     <l n="20">Che mostra il Ciel per arra del suo bene,</l>
     <l n="21">O virtuosa e ben guidata schiera,</l>
     <l n="22">O ben guiderdonato, o util pianto;</l>
     <l n="23">Quel primo dì, ch'io venni a stare in corte,</l>
     <l n="24">Perché non fec'io l'uova al vostro nido?</l>
     <l n="25">Ch'or non avrei locato il pover nido</l>
     <l n="26">In steril prato, e lontan d'ogni gioia;</l>
     <l n="27">Ma forse a l'ombra di cotanto bene,</l>
     <l n="28">Posta de' miei pensier l'inutil schiera,</l>
     <l n="29">E nutrita nel vostro dolce bene,</l>
     <l n="30">Saria poggiata a qualche grado in corte.</l>
     <l n="31">Avventuroso il dì, ch'entraste in corte,</l>
     <l n="32">Securo l'arbor u' locaste il nido,</l>
     <l n="33">Saldo l'oro u' legaste vostra gioia,</l>
     <l n="34">O belli spirti; poi che a tanto bene</l>
     <l n="35">Vi scorse de le stelle amica schiera,</l>
     <l n="36">Servendo a quel che in riso torna il pianto.</l>
     <l n="37">Signor, sì come il pianto in la tua corte</l>
     <l n="38">È dolce, e colmo ha 'l nido d'ogni gioia,</l>
     <l n="39">Così vi piove il ben sempre in ischiera.</l>
    </lg>
   </lg>
  </body>
 </text>
</TEI>