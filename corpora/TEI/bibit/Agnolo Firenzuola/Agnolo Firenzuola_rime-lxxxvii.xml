<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXVII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXVII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Candido spirto, che 'l terrestre velo</l>
     <l n="2">D'esta candida donna così fai</l>
     <l n="3">Candido e bel, ch'al mondo ha invidia il cielo;</l>
     <l n="4">Deh tu, che sol la tempra intendi e sai</l>
     <l n="5">De la rozza mia cetra, fa che fòre</l>
     <l n="6">Possa da l'aspre selve trarla omai.</l>
     <l n="7">Struggi la nebbia, asciuga il tristo umore.</l>
     <l n="8">Che ne rende il veder debil e manco;</l>
     <l n="9">Ond'io mal poi conosco il tuo valore:</l>
     <l n="10">Che 'n sul Meandro non fu forse unquanco,</l>
     <l n="11">Se vèr me volti punta di tuoi sguardi,</l>
     <l n="12">Cigno visto com'io canoro e bianco.</l>
     <l n="13">Beato core, in cui sì degni dardi</l>
     <l n="14">D'Amor di te passar, di te, ch'al mondo</l>
     <l n="15">Non è chi più gentil contempli o guardi,</l>
     <l n="16">Che forza gli è spiccarsi dal profondo</l>
     <l n="17">Del terrestre saver, e fin nel cielo</l>
     <l n="18">Volarne scarco d'ogni fango e mondo,</l>
     <l n="19">O bella donna, io rozzo, io non tel celo,</l>
     <l n="20">Vorrei poter venir tuo servo o amante;</l>
     <l n="21">Ma me lo nega Amore, abito e pelo.</l>
     <l n="22">Le stelle non m'alzaro tanto avante,</l>
     <l n="23">Non è il mio cor degno del vostro foco,</l>
     <l n="24">Non puon tant'alto andar mie debil piante.</l>
     <l n="25">Ché s'io fussi per voi pur punto un poco</l>
     <l n="26">D'un degli strai del vostro amor, io giuro</l>
     <l n="27">Che poggiar sin nel ciel parriemi un gioco;</l>
     <l n="28">E come un nuovo Orfeo saldo e sicuro,</l>
     <l n="29">Anzi al gran Giove cantare ardirei</l>
     <l n="30">Le lodi vostre in stil candido e puro;</l>
     <l n="31">E la mercé del ver, cotal farei</l>
     <l n="32">Il ciel vago di te, che tutti in terra</l>
     <l n="33">Verrebbon per vederti i sacri dèi.</l>
     <l n="34">O caro amico, a chi dolce Amor guerra</l>
     <l n="35">Co' suoi begli occhi move, adunque quale</l>
     <l n="36">Pigra cagion nel sen la voce serra?</l>
     <l n="37">Suscita il bel, da Dio datoti uguale</l>
     <l n="38">Ingegno a' suoi gran merti, e con la penna</l>
     <l n="39">Falla, ad onta del vil tempo, immortale:</l>
     <l n="40">Ché se colei, che vicina a Gebenna</l>
     <l n="41">Nacque in vil casa men bella, mercede</l>
     <l n="42">Del gran Toscan, per viva ancor s'accenna;</l>
     <l n="43">Perché non hai tu, pigro, ferma fede,</l>
     <l n="44">Essendo ella di lei più bella e saggia</l>
     <l n="45">(E questo chi nol sa, chi non sel vede?)</l>
     <l n="46">Ch'ella più di lei viva, e ch'ogni spiaggia</l>
     <l n="47">Susciti un'Ecco nuova, ch'a' tuo' accenti</l>
     <l n="48">Risponda, ancor che la voce non caggia;</l>
     <l n="49">E che le nostre e le più stranie genti,</l>
     <l n="50">O vuoi quelle ch'or sono, o che verranno,</l>
     <l n="51">Veggin le lodi sue sempre presenti?</l>
     <l n="52">E se i pigri pensier tuoi ti diranno:</l>
     <l n="53">– Taci, ché mal può penna di pensiero</l>
     <l n="54">Non che di stil poggiar a sì gran scanno, –</l>
     <l n="55">Rispondi lor che ad inalzar il vero</l>
     <l n="56">Ogni picciola man vi basta; al finto</l>
     <l n="57">Sì ben che grand'industria è di mestiero.</l>
     <l n="58">Durò fatica Omer, che fe' che 'l vinto</l>
     <l n="59">Greco apparisse al mondo vincitore,</l>
     <l n="60">Ancor che fusse intorno al Xanto estinto;</l>
     <l n="61">E 'l già detto Toscan logrò molt'ore,</l>
     <l n="62">Per far parer una vil franciosetta</l>
     <l n="63">Cosa degna del ciel co 'l suo favore:</l>
     <l n="64">E fu mestier ad ala più perfetta</l>
     <l n="65">Alzar lo stil di lor, che la menzogna</l>
     <l n="66">Co 'l vel del ver volean tener ristretta.</l>
     <l n="67">A chi loda Alessandro non bisogna</l>
     <l n="68">Soverchia industria usar, che in ogni parte</l>
     <l n="69">Che fusse grande, il sa chi non l'agogna:</l>
     <l n="70">Ma chi vuol far parer con le sue carte</l>
     <l n="71">O buon Nerone, o fedele Anniballe,</l>
     <l n="72">Oh qui fa d'uopo aver l'ingegno e l'arte.</l>
     <l n="73">E però china meco ambe le spalle</l>
     <l n="74">Al dolce peso, a te sol dato in sorte:</l>
     <l n="75">Leval tra le viole rosse e gialle.</l>
     <l n="76">E basti alle tue forze, o lunghe o corte,</l>
     <l n="77">Che 'nvolar cerchi la più saggia e bella</l>
     <l n="78">Donna che fusse mai di man di Morte.</l>
     <l n="79">Non bella come questa, o come quella,</l>
     <l n="80">Con le vermiglie guance, o eburneo petto,</l>
     <l n="81">O con gli occhi che splendan come stella:</l>
     <l n="82">Ben che anco in questo, ad onta ed a dispetto</l>
     <l n="83">E di questa e di quella, s'io 'l dicesse</l>
     <l n="84">Ch'ell'è di lor più bella, avrei ben detto.</l>
     <l n="85">Ma vadin pur gonfiate ed in se stesse</l>
     <l n="86">Oggi altere e superbe; e poi domane</l>
     <l n="87">Domandi tu lo specchio se son desse.</l>
     <l n="88">Sol quella è bella, e sempre mai rimane</l>
     <l n="89">Bella un dì più che l'altro di cui l'ostro</l>
     <l n="90">De le virtù covre le parti vane.</l>
     <l n="91">E qual'alma fu donna al tempo nostro</l>
     <l n="92">Veduta o scritta ne l'antica etade,</l>
     <l n="93">Simile, o 'n l'alto o in questo basso chiostro?</l>
     <l n="94">E l'intelletto in lei de le più rade</l>
     <l n="95">Cose ch'appaian oggi, e 'l più perfetto</l>
     <l n="96">Di tutti gli altri è 'l disio che 'n lei cade.</l>
     <l n="97">La sua memoria ha in mente chiuso e stretto</l>
     <l n="98">Tutto quel ch'è nel cielo, il buono e il bello;</l>
     <l n="99">Anzi lo vede qual puro angeletto.</l>
     <l n="100">E chi arde per lei forza è che quello</l>
     <l n="101">Foco ov'arde conosca, sì che poi</l>
     <l n="102">Pingerlo possa altrui con bel pennello.</l>
     <l n="103">Adunque, amico, il carco tocca a voi,</l>
     <l n="104">Che conoscete le virtuti interne</l>
     <l n="105">Ne la lor propria essenzia più che noi;</l>
     <l n="106">Ed a me basti sin qui detto averne,</l>
     <l n="107">Per satisfarvi, e s'io n'ho detto poco,</l>
     <l n="108">È perché poco l'occhio mio discerne.</l>
     <l n="109">Poco l'ingegno, e 'l mio stil rozzo e roco</l>
     <l n="110">S'alza vie meno, e più basso soggetto</l>
     <l n="111">Ne le mie basse forze appena ha loco.</l>
     <l n="112">Stommi d'allor 'n una selva soletto,</l>
     <l n="113">Con la mia rozza zampognetta, e chiamo</l>
     <l n="114">Con essa or questo or quell'altro augelletto;</l>
     <l n="115">E li prego, che quella ch'io sol amo</l>
     <l n="116">In mia vece salutin qualche volta,</l>
     <l n="117">Senza temer del vulgo onta o richiamo.</l>
     <l n="118">Ed ella gli ode sì, ma non gli ascolta.</l>
    </lg>
   </lg>
  </body>
 </text>
</TEI>