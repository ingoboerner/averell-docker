<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCIV</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">110</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-xciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCIV</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bell'intelletto, entro del quale alberga</l>
     <l n="2">Sì largamente quel gran don d'Iddio,</l>
     <l n="3">Ch'era il femminil ostro in quei primi anni;</l>
     <l n="4">Come fora mestier ch'al pensier mio</l>
     <l n="5">Nodosa sferza e non pietosa verga</l>
     <l n="6">Fesse non pigri i miei timidi vanni,</l>
     <l n="7">Acciò ch'insin sovra i celesti scanni,</l>
     <l n="8">E d'onde s'erge il sole</l>
     <l n="9">E che più splender suole,</l>
     <l n="10">E dove han triegua i suoi più lunghi affanni,</l>
     <l n="11">E là 've i monti e state e primavera</l>
     <l n="12">Sempre han bianche le chiome,</l>
     <l n="13">Portasse il nome tuo mattino e sera!</l>
     <l n="14">Ma chi ha oggi così bello stile</l>
     <l n="15">Che di tant'alta impresa non paventi?</l>
     <l n="16">Quale isnodata lingua ha tanto ardire,</l>
     <l n="17">Che presuma a le orecchie de le genti</l>
     <l n="18">Portare il suon de l'opre tue gentile?</l>
     <l n="19">Come avrò speme io mai poter venire,</l>
     <l n="20">Senza tema ch'io meco non m'adire</l>
     <l n="21">A celebrare in carte</l>
     <l n="22">Di te sola una parte?</l>
     <l n="23">Ma supplisca, ov'io manco, il gran desire;</l>
     <l n="24">E sieme almen per mio piacer concesso,</l>
     <l n="25">Quando ch'alcun non m'ode,</l>
     <l n="26">Narrar le lode tue solo a me stesso.</l>
     <l n="27">Ecco, quell'alma che sì lungo tempo</l>
     <l n="28">De le grazie del ciel stata è ricetto,</l>
     <l n="29">E del ben di lassù la pompa e 'l fregio,</l>
     <l n="30">Discesa è al calle, che, bench'or sia stretto,</l>
     <l n="31">Dette la via per tutto il mondo un tempo;</l>
     <l n="32">E fatto ha vie più chiaro il nome egregio</l>
     <l n="33">Di quella, ch'entro Roma fu in tal pregio,</l>
     <l n="34">Che de le sue contrade</l>
     <l n="35">Con adirate spade</l>
     <l n="36">Scacciò per sì gran tempo il nome regio;</l>
     <l n="37">Nel cui bel seno ognor virtuti nuove</l>
     <l n="38">Piovendo, alzano un grido:</l>
     <l n="39">– Qui dentro è 'l nido nostro, e non altrove.</l>
     <l n="40">E per vietar che la terrestre gonna</l>
     <l n="41">Non le macchiasse il perfido tiranno,</l>
     <l n="42">Che per turbar di lei la pace venne,</l>
     <l n="43">L'alma gentil, e per fuggire il danno</l>
     <l n="44">Che mal seppe schivar l'antica donna,</l>
     <l n="45">Ne le sue caste mani 'l velen tenne;</l>
     <l n="46">E quel, per sicurtà del suo onor, fenne</l>
     <l n="47">Che 'l gran Cartaginese</l>
     <l n="48">Allor che 'l nome intese</l>
     <l n="49">Di quei ch'a fuggir lui bramar già penne.</l>
     <l n="50">Né forza ebbe 'l Signor: ché 'l ciel non volse,</l>
     <l n="51">Oh singolare esempio!</l>
     <l n="52">Anzi ne l'empio mostro il furor volse.</l>
     <l n="53">Più che mai vaga, leggiadretta e bella</l>
     <l n="54">Tornò la donna poscia; e così piacque</l>
     <l n="55">Anzi al cospetto del divino Amore</l>
     <l n="56">L'atto pudico e 'l cor là dove nacque,</l>
     <l n="57">Che tutto l'arse con la sua facella.</l>
     <l n="58">Da indi in qua sol bel desio d'onore</l>
     <l n="59">Si muove in essa, e d'indi a noi vien fuore;</l>
     <l n="60">là onde 'l dolce sguardo</l>
     <l n="61">Rende, vil, pigro e tardo</l>
     <l n="62">Qual sia rozzo pensier ch'uscir vuol fuore;</l>
     <l n="63">E le poche parole accorte han forza</l>
     <l n="64">Ogni villan costume</l>
     <l n="65">Spegner, qual fiume picciol fuoco ammorza.</l>
     <l n="66">Poscia che le latine alme cortesi</l>
     <l n="67">Restaron, saziando le lor voglie,</l>
     <l n="68">Far ricchi i templi, e dei vinti nemici</l>
     <l n="69">Ornar tanti trionfi, e le lor soglie</l>
     <l n="70">Spogliar per rivestir i lor paesi,</l>
     <l n="71">Non ebber speme mai queste pendici</l>
     <l n="72">Ritornar come pria liete e felici,</l>
     <l n="73">Né ristorare 'l danno</l>
     <l n="74">Che fea maggiori ogni anno,</l>
     <l n="75">A mal grado di noi, le sue radici:</l>
     <l n="76">Fin che questa gentil pianta novella</l>
     <l n="77">Scoprìo la bella chioma,</l>
     <l n="78">E fe' che Roma ancor spera esser bella.</l>
     <l n="79">Quanti vedo or per l' antico viaggio</l>
     <l n="80">Drizzare i passi, e girsen con costei!</l>
     <l n="81">Quanti s'ascoltan su per gli alti poggi</l>
     <l n="82">Sonare or cetre ed or cantare Orfei!</l>
     <l n="83">Quanti Titiri stansi a piè d'un faggio</l>
     <l n="84">Con la sampogna lor sonare anch'oggi!</l>
     <l n="85">A quante piante il dolce umore appoggi</l>
     <l n="86">D'Arno la bella riva,</l>
     <l n="87">Ch'in un sol già fioriva,</l>
     <l n="88">Veder può ognun, che a questi colli or poggi.</l>
     <l n="89">Come credo che Fidia e 'l grande Apelle</l>
     <l n="90">Dichin col viso tinto:</l>
     <l n="91">– Vedi ch'han vinto pur l'opre novelle! –</l>
     <l n="92">Non scese mai con sì celesti tempre</l>
     <l n="93">Anima, o di virtù sì colma unquanco:</l>
     <l n="94">Sorga 'l sa ella, e questi nostri regni.</l>
     <l n="95">Che quando torna al ciel non ci sie almanco</l>
     <l n="96">Chi la tenghi fra noi viva mai sempre?</l>
     <l n="97">Destinsi adunque i più purgati ingegni,</l>
     <l n="98">E in stile uguale a' fatti egregi e degni,</l>
     <l n="99">Con dolce onesta gara,</l>
     <l n="100">La bella donna e rara</l>
     <l n="101">Fare immortal ognun di lor s'ingegni:</l>
     <l n="102">E tal la mostri l'incude e 'l martello</l>
     <l n="103">Come casto fu mai corpo sì bello.</l>
     <l n="104">Canzon, s'io ti vedessi</l>
     <l n="105">Esser più ch'altra a dar lode a costei,</l>
     <l n="106">Di cui uomini e dèi</l>
     <l n="107">Non vider mai né vederanno anch'altra,</l>
     <l n="108">Forse ch'io ti direi: – Raddoppia 'l stile –.</l>
     <l n="109">Ma, sendo vile assai,</l>
     <l n="110">Miglior farai tacer, povera e umile.</l>
    </lg>
   </lg>
  </body>
 </text>
</TEI>