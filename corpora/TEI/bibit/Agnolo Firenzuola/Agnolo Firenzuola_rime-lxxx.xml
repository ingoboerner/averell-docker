<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXX</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXX</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non vide armento mai fioriti colli,</l>
     <l n="2">Né stanco pellegrino albergo od ombra,</l>
     <l n="3">Né rozzo zappator fermarsi pioggia,</l>
     <l n="4">Né gioia amante ornar candida mano,</l>
     <l n="5">Con quel piacer ch'io veggio il mio bel sole,</l>
     <l n="6">Che non perde splendor, ben che sia sera.</l>
     <l n="7">Qual lieto amante aspettò mai la sera,</l>
     <l n="8">Qual satir ninfa ch'attraversi i colli,</l>
     <l n="9">Qual Clizia i suoi bei fior volger al sole,</l>
     <l n="10">Qual gregge a mezzodì la state l'ombra;</l>
     <l n="11">Com'io, che i rai (ch'omai stanca è la mano)</l>
     <l n="12">Del mio sol secchin l'amorosa pioggia?</l>
     <l n="13">Non brama arso terren minuta pioggia,</l>
     <l n="14">Non giovin sposa il venir de la sera,</l>
     <l n="15">Non chi cade tra via d'altrui la mano,</l>
     <l n="16">Non primavera per vestirsi i colli;</l>
     <l n="17">Com'io, che i pensier miei nutriti a l'ombra</l>
     <l n="18">Veggino i raggi un dì del mio bel sole.</l>
     <l n="19">Non fe' sì lieta aprica valle il sole,</l>
     <l n="20">O sì superbo il fiume una gran pioggia,</l>
     <l n="21">Né sì le selve reverende l'ombra,</l>
     <l n="22">Né risplender le stelle il farsi sera;</l>
     <l n="23">Come allegra il mio sol le piagge e i colli,</l>
     <l n="24">Se ben ha 'l verno le lor chiome in mano.</l>
     <l n="25">Chi vide a vergin fior coglier con mano,</l>
     <l n="26">Chi senza nebbia uscir de' monti il sole,</l>
     <l n="27">Chi 'n grembo a Flora Zeffiro su i colli,</l>
     <l n="28">Chi 'l celeste arco dopo lunga pioggia;</l>
     <l n="29">Che non cangiasse al mio piacer la sera,</l>
     <l n="30">Per ritrovarsi seco a la dolce ombra?</l>
     <l n="31">Trovar donna tra fior sedersi a l'ombra,</l>
     <l n="32">E porger dolce suon con leggier mano,</l>
     <l n="33">O ragionar d'amor fin che sie sera,</l>
     <l n="34">O sparger oro terso e crespo al sole;</l>
     <l n="35">È polve, e fumo, e vento, e ombra, e pioggia</l>
     <l n="36">Appo 'l mio sol, ch'or fusse in questi colli.</l>
     <l n="37">Beati colli, dove non può l'ombra,</l>
     <l n="38">Né pioggia o vento i suoi crin tien con mano,</l>
     <l n="39">Né vi si perde il sol, ben che sie sera.</l>
    </lg>
   </lg>
  </body>
 </text>
</TEI>