<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXIX</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">143</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lxxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXIX</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sonora tromba, a cui dato è dal Cielo</l>
     <l n="2">I gran mister dello Evangelio aprire,</l>
     <l n="3">E sciogliere a tuo senno i nodi e i gruppi</l>
     <l n="4">Di quella vera legge, anzi perfetta,</l>
     <l n="5">Col saver nata di quel Verbo eterno,</l>
     <l n="6">Che nacque anzi che 'l nascer, senza nascere;</l>
     <l n="7">E confirmata poi coll'innocente</l>
     <l n="8">Sangue, concetto in l'innocente ventre,</l>
     <l n="9">Con l'ombra dello Altissimo, e col foco</l>
     <l n="10">Del vero Amor, vivificato e sparso</l>
     <l n="11">In sul vil legno, la mercé di quegli</l>
     <l n="12">Che furo al ver di noi chiamati in prima:</l>
     <l n="13">Ma poco ne fur grati, poi che 'l ferro</l>
     <l n="14">Del lor crudele ardir voltaro in quello,</l>
     <l n="15">Che per promessa de le sacre voci</l>
     <l n="16">Egli aspettavan, che con le sue piaghe</l>
     <l n="17">Saldasse il colpo, che 'l primo parente</l>
     <l n="18">Con la lancia del suo folle disio</l>
     <l n="19">Fece nel seme uman, di figlio in figlio.</l>
     <l n="20">Felice colpo, aventurosa pecca!</l>
     <l n="21">Poi che 'l figliuol d'Iddio con la sua morte</l>
     <l n="22">Degnò curar, e noi far seco eredi</l>
     <l n="23">Del vero regno, e tra gli amici porre</l>
     <l n="24">La gente già da lui negletta, in vece</l>
     <l n="25">Di quei primi chiamati e primi eletti.</l>
     <l n="26">Così il pan de le man cascando a' figli,</l>
     <l n="27">A' figli ingrati, a' figli sconoscenti,</l>
     <l n="28">Ebbero i fedei can, che le sacre onde</l>
     <l n="29">Regeneraro in Dio, e rivestiro</l>
     <l n="30">Di nuov'uomo, secondo Iddio creato.</l>
     <l n="31">Così col drappo altrui ebber la veste,</l>
     <l n="32">Che coperse la macchia, che ne avea,</l>
     <l n="33">Ahi fero caso! dati in preda a morte;</l>
     <l n="34">Così la morte vinta da la morte,</l>
     <l n="35">Ci è ritornata in dolce eterna vita,</l>
     <l n="36">Se 'l nostro proprio oprar poi non ci uccide.</l>
     <l n="37">Sonora tuba adunque, che tanti anni,</l>
     <l n="38">Co 'l dolce suono, e 'n tante e tante parti,</l>
     <l n="39">Dato hai diletto in Dio, e porto aiuto</l>
     <l n="40">A la turba fedel, che ben procura</l>
     <l n="41">Drizzare i passi al Ciel per dritto calle;</l>
     <l n="42">Saziar le giuste ben che ingorde voglie</l>
     <l n="43">Non disdegnar d'uom vile, impio e profano,</l>
     <l n="44">Se ben suonan fors'altro abito e nome.</l>
     <l n="45">Non disdegnar chi cerca in rozzo ingegno,</l>
     <l n="46">In selvaggio savere, in leggier core,</l>
     <l n="47">Nutrito in fiori, in frondi, in nebbia, in fumo,</l>
     <l n="48">Porre alcun frutto, accender qualche foco,</l>
     <l n="49">Che ne mostri del Ciel qualche sapore,</l>
     <l n="50">Che ne infiamme al disio del vero Amore,</l>
     <l n="51">Porger, po' ch'ha 'l poter, benigna aita.</l>
     <l n="52">Io bramo preparar le occluse orecchie,</l>
     <l n="53">A ricever quello aere che percuote</l>
     <l n="54">La tua sacrata voce; e che lo agente,</l>
     <l n="55">Trovando il paziente ben disposto,</l>
     <l n="56">Operi meglio, acciò che 'l tuo buon seme</l>
     <l n="57">Sparto nel giardin mio con quel buon zelo,</l>
     <l n="58">Su per le pietre, o ne la via non caschi,</l>
     <l n="59">O nol soffochin le pungenti spine,</l>
     <l n="60">Ancor che poche n'abbia entro miei campi.</l>
     <l n="61">Ma più che 'l posseder nuoce lo affetto,</l>
     <l n="62">Come ben mostro hai tu, mostrando il vero.</l>
     <l n="63">Sciòmi, ma no 'l troncar, come già fece</l>
     <l n="64">Il giovene Pelleo, un nodo, il quale</l>
     <l n="65">Mi s'avviticchia intorno a l'intelletto,</l>
     <l n="66">E me lo stringe sì, ch'ei me ne duole:</l>
     <l n="67">Tu lo tentasti già, ma mio defetto</l>
     <l n="68">Forse, non tua cagion, fe' ch'io restassi</l>
     <l n="69">Ne l'ignoranza, ov'io vaneggio ancora;</l>
     <l n="70">Ma spero, se vorrai, non altrimenti</l>
     <l n="71">Vederlo sviluppar, che se il vil giunco</l>
     <l n="72">Fusse annodato, tal ti diede il Cielo</l>
     <l n="73">Pronta man, destro ingegno, ardire e arte.</l>
     <l n="74">Se 'l gran Motor mandò 'l suo proprio figlio</l>
     <l n="75">A vestire un vile uom, per rivestire</l>
     <l n="76">Tutte le creature, che nel primo</l>
     <l n="77">Adam contratta avean macchia sì grande,</l>
     <l n="78">Ch'altr'acqua non potea forse lavarla;</l>
     <l n="79">E già tant'anni inanzi avea promesso</l>
     <l n="80">Per la bocca di quello, a cui già disse</l>
     <l n="81">(O gran segno di amor!): – Io ho trovato</l>
     <l n="82">Al mondo un uom, come volea 'l cor mio –;</l>
     <l n="83">Se per la costui bocca avea promesso,</l>
     <l n="84">Che 'l sacro suon di quelle trombe, in cui</l>
     <l n="85">Soffiò il gran fiato del divino Amore,</l>
     <l n="86">Che spargeriesi e udiriesi il grido</l>
     <l n="87">De 'l santo advento suo per ogni parte;</l>
     <l n="88">Perché in l'altro emispero, che a' dì nostri</l>
     <l n="89">Aviam di uomin trovato pien, non venne</l>
     <l n="90">La voce lor? Perché fra tante e tante</l>
     <l n="91">Genti, che noi (rossor de' dottor sacri,</l>
     <l n="92">Per non dir, come forse è 'l ver, menzogna)</l>
     <l n="93">Sappiam pur chiar che son oggi nel mondo</l>
     <l n="94">Uomini sotto a noi, e che, del centro</l>
     <l n="95">Forza e virtù si volge pianta a pianta;</l>
     <l n="96">Perché dunque a costor non venne unquanco</l>
     <l n="97">Odor de' fior de l'arbor divo e sacro,</l>
     <l n="98">Non pur de' frutti? Ivi son pur creati</l>
     <l n="99">Gli uomini come qui; fur come noi</l>
     <l n="100">Da Dio plasmati, e con la sua sembianza:</l>
     <l n="101">Han come noi intelletto e ragione,</l>
     <l n="102">Vogliono e si ricordan come noi.</l>
     <l n="103">Se tu dirai: – Anzi 'l mondo abbia fine,</l>
     <l n="104">Anzi sia pieno il seggio de' beati,</l>
     <l n="105">Si adempirà la voce Del Profeta;</l>
     <l n="106">E rinati nell'onde che 'l Vangelo</l>
     <l n="107">Attinse, avranno parte entro a quel sangue,</l>
     <l n="108">Che rende 'l lume a chi de 'l petto il trasse;</l>
     <l n="109">Sarà per tutto conosciuto Cristo,</l>
     <l n="110">E sarà uno ovile, e un pastore – ;</l>
     <l n="111">Parmi dur, salvo il ver, salvo il Vangelo,</l>
     <l n="112">Che la pietà superna abbia permesso</l>
     <l n="113">Il tenerli tant'anni senza lume,</l>
     <l n="114">Potendo il primo dì mandarvi il Sole;</l>
     <l n="115">Onde molti di lor che si sarieno</l>
     <l n="116">Salvati forse, entro a le putride acque</l>
     <l n="117">D'Acheronte ora ondeggian senza speme</l>
     <l n="118">Di prender porto, o veder mai le stelle.</l>
     <l n="119">Forse che se scopriva lor la luce,</l>
     <l n="120">Allor ch'ei la fe' chiara agli occhi nostri,</l>
     <l n="121">Avrieno il lor Lorenzo e 'l lor Gregorio</l>
     <l n="122">Oggi nel cielo, e Francesco e Lucia;</l>
     <l n="123">Come noi forse avrienvi quella turba,</l>
     <l n="124">La qual mal seppe annoverar Giovanni.</l>
     <l n="125">Il dir che 'l bene oprare ha 'l guiderdone,</l>
     <l n="126">Come corpo ombra; e chi cammina in buona</l>
     <l n="127">Strada, a la fine arriva a buono albergo,</l>
     <l n="128">Non mi quieta: ch'io odo, che Cristo</l>
     <l n="129">Dice: – Chi non rinasce al sacro fonte</l>
     <l n="130">Non può entrar nel preparato Regno – .</l>
     <l n="131">Questa pungente spina l'altro giorno,</l>
     <l n="132">Come accennai di sopra, o bello spirto</l>
     <l n="133">Degno d'eterna gloria e d'alto grido,</l>
     <l n="134">Mi poser dentro al cor le tue parole,</l>
     <l n="135">Senza cavarla, sì che e' non vi sia</l>
     <l n="136">Rimasta buona parte de la punta.</l>
     <l n="137">Trannela adunque tu, che far lo puoi</l>
     <l n="138">Con l'ago del tuo 'ngegno, e con l'acuta</l>
     <l n="139">Vista, con le molte arti che ti fanno</l>
     <l n="140">Pei dubbi passi e per le oscure vie</l>
     <l n="141">Sicuro camminar; ché quel bastone,</l>
     <l n="142">Che mi porran le tue parole in mano,</l>
     <l n="143">Mi sarà, sia qual vuol, fidata scorta.</l>
    </lg>
   </lg>
  </body>
 </text>
</TEI>