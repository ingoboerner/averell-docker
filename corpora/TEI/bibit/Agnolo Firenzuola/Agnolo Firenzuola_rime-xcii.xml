<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">189</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-xcii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come avran fine i cominciati affanni,</l>
     <l n="2">Se crescendo sen van di giorno in giorno,</l>
     <l n="3">La tua mercé, Signor, ch'uomini e Dei</l>
     <l n="4">Volgi a tuo senno e rivolgi, da poi</l>
     <l n="5">Che gli hai piagati con quei dardi, i quali</l>
     <l n="6">Sopra l'incudin de l'incerta speme,</l>
     <l n="7">E con quelle tanaglie, e quel martello</l>
     <l n="8">Che diè lor l'inquieta gelosia,</l>
     <l n="9">A la fucina de l'inganno aguzza</l>
     <l n="10">Lo strazio e 'l gioco, tuoi fidi ministri,</l>
     <l n="11">E della tua mal conosciuta madre,</l>
     <l n="12">Come per pruova ben lo 'ntende ognuno,</l>
     <l n="13">Che vien non sol ferito, ma pur punto</l>
     <l n="14">D'un di quei che per ciance e scherzi scocchi;</l>
     <l n="15">E come 'l prova' io ben quella sera,</l>
     <l n="16">Che la vil pica pellegrina, a gara</l>
     <l n="17">D'un buon pastor, spiegò l'inculte rime;</l>
     <l n="18">Ov'anch'io spinto dai più dolci preghi</l>
     <l n="19">Di quella che mi avea già teso il laccio,</l>
     <l n="20">Ben che rozzo cantai quei dolci amori</l>
     <l n="21">Co' rozzi carmi miei, ch'ancor qualcuna</l>
     <l n="22">Finge che fusser ver, ben che nol creda:</l>
     <l n="23">Tal ch'io n'ho rosse forse ambe le guance,</l>
     <l n="24">E me ne sento ancor doler l'orecchio,</l>
     <l n="25">Che mi si svelse per amica mano,</l>
     <l n="26">Con gentil atto e con pietoso grido,</l>
     <l n="27">Con dir che mal tenea conto del grado</l>
     <l n="28">Che mi diè Cintio al fonte d'Elicona.</l>
     <l n="29">Sì ch'io ne feci poi mia scusa in rime.</l>
     <l n="30">Dico, che 'l provai ben da quella sera,</l>
     <l n="31">Che stando a canto di Selvaggia, allora</l>
     <l n="32">Non mia, ch'oggi è pur mia (ah folle, allora</l>
     <l n="33">Er'ella tua, ch'ella non era tua;</l>
     <l n="34">Ché male è tua chi t'ha in dispregio, o fugge);</l>
     <l n="35">Standomi adunque a contemplar costei,</l>
     <l n="36">Che mi pareva pur vedervi dentro</l>
     <l n="37">Un non so che divin, ben ch'io non fussi</l>
     <l n="38">Entrato ancor ne le sue dolci reti,</l>
     <l n="39">E non mi avessi ancor sospesi al volto</l>
     <l n="40">I falsi occhiai d'Amor, che bene spesso</l>
     <l n="41">Soglion occhio ben san far mirar torto;</l>
     <l n="42">Io vi scorgeva pure, io vel vedeva</l>
     <l n="43">Un non so che divino, una maniera,</l>
     <l n="44">Una cosa da far felice chiunque</l>
     <l n="45">Eletto fusse a mirar tanta gioia.</l>
     <l n="46">Pendendo adunque da la dolce bocca,</l>
     <l n="47">Come la madre pia pende dal figlio,</l>
     <l n="48">Allor ch'e' conta i gran perigli in mare</l>
     <l n="49">O 'n sanguinoso campo trapassati;</l>
     <l n="50">Da la bocca, che spira più soave,</l>
     <l n="51">Più grato odor, che 'l nido u' si rinuova</l>
     <l n="52">L'unica verginella in fra i Sabei;</l>
     <l n="53">Ella mi disse, per prendersi gioco</l>
     <l n="54">Di me, ch'aver mi parea sciolto il core,</l>
     <l n="55">Ma sì sciolto l'avea, come ha l'uccello</l>
     <l n="56">I piedi, allor che 'n l'invescata verga</l>
     <l n="57">Credendo altri beffar, beffa se stesso:</l>
     <l n="58">– O quanto felice era quella ninfa,</l>
     <l n="59">Che già fea lieto Prato, or altro luogo</l>
     <l n="60">Allegra con quel suo sì dolce riso!</l>
     <l n="61">Felice certo, anzi beata e bella,</l>
     <l n="62">Poi che da uom di gran senno e valore,</l>
     <l n="63">Come voi sète (e sogghignò guardandomi),</l>
     <l n="64">Meritò così degna esser tenuta,</l>
     <l n="65">Che voi non v'infingeste esserle servo;</l>
     <l n="66">Che essendo d'un giudizio così raro,</l>
     <l n="67">Come ben lo mostrate a chiunque v'ode,</l>
     <l n="68">Non è credibil, che del vostro cuore</l>
     <l n="69">Fusse fatta di voi e signora e donna</l>
     <l n="70">Per volontaria e propria elezione,</l>
     <l n="71">Se non aveste conosciute in lei</l>
     <l n="72">Parti condegne al vostro alto intelletto.</l>
     <l n="73">O quanto si potrà tener beata</l>
     <l n="74">Chiunque d'un tale spirto oggetto fia,</l>
     <l n="75">Che con l'acume del sacrato ingegno,</l>
     <l n="76">Col favor de l'amiche Muse, in cielo</l>
     <l n="77">Vedrà portarsi viva, e a l'altre etadi</l>
     <l n="78">Preservarsi più bella assai che adesso.</l>
     <l n="79">Appena chiusi avea candidi avori</l>
     <l n="80">La bella donna tra coralli e rose,</l>
     <l n="81">Ch'io mi sentii nel cor, per gli occhi suoi,</l>
     <l n="82">Penetrarmi un degli aspri, un de' pungenti</l>
     <l n="83">Dardi, che per vendetta usa il crudele,</l>
     <l n="84">Nel cor, che già ne avea ben mille e mille</l>
     <l n="85">Spuntati e rotti, e or divenne un vetro:</l>
     <l n="86">Ond'io chinai vergognoso la fronte,</l>
     <l n="87">Vergognoso non sol che 'n quella etate,</l>
     <l n="88">Che nove lustri avea serrato, fusse</l>
     <l n="89">L'amoroso carbon racceso, come</l>
     <l n="90">Raccende il fuoco in sul mattin la vecchia;</l>
     <l n="91">Ma mi parea, la sì com'era, indegna</l>
     <l n="92">Cosa il vedermi esser venuto amante</l>
     <l n="93">Di chi ornasse sì bella leggiadria,</l>
     <l n="94">Sì leggiadra bellezza, quel vezzoso,</l>
     <l n="95">Quel dolce, quel seren, quel divin petto,</l>
     <l n="96">Grazia e vaghezza il dipignesse; e tante</l>
     <l n="97">Virtù con onestà congiunte il seno</l>
     <l n="98">L'empiesser coi lor fiori e frutti, e 'l grembo.</l>
     <l n="99">Ma chi può contrastare a quel che vuole</l>
     <l n="100">Il falso Cipriotto, l'impio, il crudo?</l>
     <l n="101">Ond'io, senza tentar fuga né scampo,</l>
     <l n="102">Mi die' prigione a quel bel petto, a quello</l>
     <l n="103">Che sparge raggi assai più chiar che 'l sole:</l>
     <l n="104">Ché 'l sol co' raggi suoi cose terrestri</l>
     <l n="105">Illumina e mortal; quei del bel petto</l>
     <l n="106">Penetrando l'interne parti, e quelle</l>
     <l n="107">Che son formate a la divina imagine,</l>
     <l n="108">L'intelletto, il volere, il ricordarsi,</l>
     <l n="109">Illustran, rendon chiare, empion di lume;</l>
     <l n="110">E nel partir rubini, ed aprir rose,</l>
     <l n="111">Ne mostran quelle perle, ch'Oriente</l>
     <l n="112">Non vide o vedrà tai perle sì bianche,</l>
     <l n="113">Sì forbite, sì ugual, sì compartite,</l>
     <l n="114">Che di lodarle mai non sarò sazio,</l>
     <l n="115">Fin ch'io non corro a lodar quelle luci,</l>
     <l n="116">Anzi quelle due stelle, anzi quei soli;</l>
     <l n="117">Quai s'io potessi un sol punto del giorno</l>
     <l n="118">Contemplarli a mio senno, io ben potrei</l>
     <l n="119">Arditamente dir ch'unque altro amante</l>
     <l n="120">Non fu (cerca, se sai) quanto me lieto.</l>
     <l n="121">Queste fur le cagion che del gran Giove</l>
     <l n="122">Io revocai le 'ntralasciate figlie</l>
     <l n="123">In mio soccorso, e nel fonte di nuovo</l>
     <l n="124">D'Elicona immollai la secca lingua,</l>
     <l n="125">Tentando or una ed or un'altra loda</l>
     <l n="126">Di questa rozza e gentil pastorella</l>
     <l n="127">Por d'un faggio o d'un orno in su la scorza;</l>
     <l n="128">Pensando, ahi folle, ahi miser, di potere</l>
     <l n="129">Col favor lor farmele grato forse;</l>
     <l n="130">Ma invan s'alzò il pensier, perché finito</l>
     <l n="131">Fu 'l favor dell'iddee, e la beltade</l>
     <l n="132">Che in lei risplende, quel bel vago onesto,</l>
     <l n="133">Quel severo attrattivo, quella grazia,</l>
     <l n="134">Se va, se posa, se parla, o se ride,</l>
     <l n="135">Furon sono e saran sempre infinite.</l>
     <l n="136">E chi è quel che non sa, che dal finito</l>
     <l n="137">A l'infinito ben proporzione</l>
     <l n="138">Non si può imaginar, non che trovare?</l>
     <l n="139">E però nel disio, fuor di speranza,</l>
     <l n="140">Mi vivo tristo, anzi lieto pensando,</l>
     <l n="141">Tra la vil turba essere stato un scelto</l>
     <l n="142">Per contemplar ciò ch'è di bel tra noi,</l>
     <l n="143">E ombreggiarlo alcuna volta in carte:</l>
     <l n="144">Ben che soma d'altr'omeri che i miei,</l>
     <l n="145">Soma che cresce al crescer de l'ardore,</l>
     <l n="146">De l'ardor che crescendo vien sì grande,</l>
     <l n="147">Che di me stesso omai più non mi fido,</l>
     <l n="148">Non li veggendo termin porre o fine.</l>
     <l n="149">Ché quella prima sera ch'io le diedi</l>
     <l n="150">In preda il mio voler, in quella stessa</l>
     <l n="151">Mi parve amarla, sì ch'una sol dramma</l>
     <l n="152">Non si potesse aggiugnere al gran peso.</l>
     <l n="153">Ma ben m'accorsi poi di giorno in giorno</l>
     <l n="154">De l'error mio, che mai fiume per pioggia</l>
     <l n="155">Crebbe, o per neve che da' monti, forza</l>
     <l n="156">D'un più rubesto sol, ratta scendesse,</l>
     <l n="157">Com'io sentiva in me crescer il fuoco</l>
     <l n="158">Di dì in dì, d'ora in or, di punto in punto.</l>
     <l n="159">Pur ier standosi meco i pensier miei</l>
     <l n="160">A ragionarsi insieme e con Amore,</l>
     <l n="161">De' miei travagli e de' miei affanni, e dopo</l>
     <l n="162">Molti e molti discorsi, uniti tutti</l>
     <l n="163">Concluser che venuto era a tal grado,</l>
     <l n="164">A quell'estremo punto, al sezzo fine</l>
     <l n="165">Il mio fuoco amoroso, fuor del quale</l>
     <l n="166">Non arrivan pur l'ale del pensiero,</l>
     <l n="167">E come pietra, o qual sia cosa grave</l>
     <l n="168">Non può passare il centro della terra,</l>
     <l n="169">Perché quivi è 'l suo termin terminato</l>
     <l n="170">Da quel che fece il tutto e puote il tutto;</l>
     <l n="171">Così 'l mio incendio avea tocco la meta,</l>
     <l n="172">Che pose Amor ne l'ordin de l'amore.</l>
     <l n="173">Ma oggi ben m'accorsi in su quel punto,</l>
     <l n="174">Ch'io vidi sfavillar quelle due luci,</l>
     <l n="175">Che tutto quel che fu detto era nulla,</l>
     <l n="176">E sino ad or era stata una ciancia</l>
     <l n="177">L'amor, la fiamma, la speme, e 'l disio;</l>
     <l n="178">Ché mai non crebbe l'empito e 'l furore</l>
     <l n="179">Fornace accesa al gettar del fastello,</l>
     <l n="180">Com'io senti' rinovar dentro al core</l>
     <l n="181">Vie maggior fuoco che mai fusse ancora</l>
     <l n="182">In amoroso cor sentito o visto.</l>
     <l n="183">E dissi: – Se così di giorno in giorno</l>
     <l n="184">Men vo, ingannato da' pensier miei sciocchi,</l>
     <l n="185">Sempre legne aggiungendo a la gran fiamma,</l>
     <l n="186">Poco starò (perch'io non son fenice,</l>
     <l n="187">Che rinnuovi le penne dentro al fuoco,</l>
     <l n="188">O me ne pasca come salamandra)</l>
     <l n="189">A ritornar forse assai men che cenere.</l>
    </lg>
   </lg>
  </body>
 </text>
</TEI>