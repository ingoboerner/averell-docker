<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 98</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">920</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-98</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 98</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 98</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O lagrime, del mio giusto dolore</l>
     <l n="2">Fide compagne; o caldi alti sospiri,</l>
     <l n="3">De' travagli del cor veri messaggi;</l>
     <l n="4">O giusto sdegno giustamente accolto</l>
     <l n="5">Nel giusto petto mio per giusto moto;</l>
     <l n="6">Datemi tregua almen, se darmi pace</l>
     <l n="7">O non potete o non volete, insino</l>
     <l n="8">Ch'entro a gli orecchi de' pietosi amanti</l>
     <l n="9">E delle molli giovinette io possa</l>
     <l n="10">Poner la grieve ingiuria e 'l torto grande,</l>
     <l n="11">Che contro un giusto ardir d'un giusto amante</l>
     <l n="12">Commesse non ha guar Giustizia ingiusta,</l>
     <l n="13">Con tanta empietà, sì ingiustamente,</l>
     <l n="14">Che chi ne fu cagion forse n'è gramo:</l>
     <l n="15">E la Giustizia, dell'error suo poscia</l>
     <l n="16">Accortasi, pentita, a' piei si pose</l>
     <l n="17">Della tardi ben spesso, anzi per forza</l>
     <l n="18">Mai sempre conosciuta Penitenza;</l>
     <l n="19">Ma da lei, come il suo demerto volse,</l>
     <l n="20">Con torte ciglia fu raccolta, e poi</l>
     <l n="21">Dalle sue mura discacciata, in guisa</l>
     <l n="22">Ch'ella non s'è poi ardita tra 'l bel coro</l>
     <l n="23">Porsi delle virtù, non pur regina,</l>
     <l n="24">Non pur compagna, ma ministra e serva:</l>
     <l n="25">Anzi da lor sbandita, anzi sforzata</l>
     <l n="26">Di cercar nuova sede e nuovo albergo,</l>
     <l n="27">È ita errando in varie parti, insino</l>
     <l n="28">Che Crudeltà, che pria solea aborrirla,</l>
     <l n="29">Ed ella lei, l'ha dato luogo dentro</l>
     <l n="30">Ai penetral del suo sozzo palagio.</l>
     <l n="31">O nuovo caso, al prisco secol raro</l>
     <l n="32">Udito, a questo nostro insino adesso</l>
     <l n="33">Non pur passato ai termin del pensiero.</l>
     <l n="34">Adesso adunque la Giustizia ingiusta,</l>
     <l n="35">Dalla Clemenzia scompagnata, in grembo</l>
     <l n="36">Di Crudeltà si siede; ivi ministra</l>
     <l n="37">Non più di Giove ma dell'empie Furie</l>
     <l n="38">Posa dolente, battendosi l'anca.</l>
     <l n="39">Dunque Giustizia è delle Furie ancella?</l>
     <l n="40">E la cagion vi si palesa adesso.</l>
     <l n="41">Nella bella Partenope, ch'un nido</l>
     <l n="42">Fu già di cortesie d'Amore un seggio,</l>
     <l n="43">Di gentilezze un porto, una campagna</l>
     <l n="44">Di vera gloria, un cumul di trofei,</l>
     <l n="45">Fatta fu legge, e gridata in l'orecchie</l>
     <l n="46">Del suo popol gentil (né la cagione</l>
     <l n="47">So io, che mosse quel prudente Sire,</l>
     <l n="48">Che in vece del lor Re governa il Regno,</l>
     <l n="49">A sì severo editto); che chiunqne</l>
     <l n="50">(Senza che grado o alto o basso esente</l>
     <l n="51">Alcun facesse) ritrovato fusse</l>
     <l n="52">Allor che Febo alla sorella cede,</l>
     <l n="53">E dà luogo al chiaror dell'altre stelle,</l>
     <l n="54">Con scala, o delle selve uscita, o colle</l>
     <l n="55">Fila di forte canape intessuta,</l>
     <l n="56">O con la bava così cara, in cui</l>
     <l n="57">Si chiude e muore il verme, il qual pascendo</l>
     <l n="58">Quelle pietose frondi, che già videro</l>
     <l n="59">La babilonia Tisbe darsi morte</l>
     <l n="60">(O Amor, come fai troppo sovente</l>
     <l n="61">Un vero, un fido, un lungo, un servir dolce</l>
     <l n="62">Di due felici amanti premiare</l>
     <l n="63">Con un'acerba e violenta fine!</l>
     <l n="64">Come ben mostra il tragico tumulto,</l>
     <l n="65">Che vergar tento in le mie carte adesso);</l>
     <l n="66">Laonde io torno a dir, come la grida</l>
     <l n="67">Dicea, che ognun che nella oscura notte</l>
     <l n="68">Con scala qual si sia trovato fusse,</l>
     <l n="69">Perda la cara luce, e che 'l coltello</l>
     <l n="70">Al gentiluom la tolga, al vil la forca.</l>
     <l n="71">Non vi andò guari dopo il crudo editto,</l>
     <l n="72">Ch'un giovane, i cui anni a pena avieno</l>
     <l n="73">Nelle morbide guance una lanugine</l>
     <l n="74">Posta, non altrimenti che far soglia</l>
     <l n="75">Al pomo che Cidippe mise in pianto,</l>
     <l n="76">Il buon Settembre, allor quando e' lo tinse</l>
     <l n="77">Sì vagamente col color dell'oro,</l>
     <l n="78">Che chi lo mira ben lo scorge a pena;</l>
     <l n="79">Un giovin, che ciascun mettea in contesa</l>
     <l n="80">Chi de' duo, l'alma o 'l corpo maggior lume</l>
     <l n="81">Con la beltà spargesse, o se del sangue</l>
     <l n="82">La chiarezza a lui desse maggior lampa,</l>
     <l n="83">O per lui ella, e per le sue bell'opre</l>
     <l n="84">Più chiara e più gentil si dimostrasse:</l>
     <l n="85">Ma terminò sì bella lite tosto</l>
     <l n="86">L'invitto ardir, la viva fede, il saldo</l>
     <l n="87">Pensier di non macchiar l'altrui bianchezza</l>
     <l n="88">Per la salute propria, o per suo scampo,</l>
     <l n="89">Con mille altre virtù che 'n lui splendeano;</l>
     <l n="90">Mostrando, che se 'l corpo suo era bello</l>
     <l n="91">(Ch'ugual non avea alcun, non che maggiore,</l>
     <l n="92">Nella gentil Partenope in quel tempo),</l>
     <l n="93">Che l'animo a gran lunga il trapassava.</l>
     <l n="94">Questi adunque uno oggetto, un segno, un scopo</l>
     <l n="95">Delle cure amorose, avendo in preda</l>
     <l n="96">D'una dama gentile il cor suo dato;</l>
     <l n="97">D'una che 'n gli occhi suoi portava Amore,</l>
     <l n="98">E nel candido sen nutria beltade,</l>
     <l n="99">E spirava le Grazie con la bocca,</l>
     <l n="100">E seco avea vaghezza e leggiadria:</l>
     <l n="101">E se come con lei sempre eran queste,</l>
     <l n="102">Vi fusse stata ancor la cortesia,</l>
     <l n="103">Non aveniva quel ch'avenne forse.</l>
     <l n="104">Dico così, perch'allor che mestiero</l>
     <l n="105">V'era di lei, ella da sé lo spinse,</l>
     <l n="106">Anzi addosso serrolli la finestra.</l>
     <l n="107">Ebbe adunque l'amante giovinetto</l>
     <l n="108">Dalla sua cara o cenno o messaggiero</l>
     <l n="109">Che seco fusse quella notte, quando</l>
     <l n="110">Forniva il dì ch'a Roma il popol pio</l>
     <l n="111">Celebra al monte Esquilio la memoria</l>
     <l n="112">Di quella neve che nel tempo estivo</l>
     <l n="113">Segnò del sacro tempio la gran pianta,</l>
     <l n="114">Ch'a Maria dedicar gli antichi padri.</l>
     <l n="115">Ond'ei sopra una scala, ove salito</l>
     <l n="116">Era altra volta, a lei lieto sen venne;</l>
     <l n="117">E poi che l'ebbe in le sue braccia stretta</l>
     <l n="118">Tenuta un pezzo, e giunto bocca a bocca,</l>
     <l n="119">E passaron dell'uno in l'altro corpo</l>
     <l n="120">L'anime mille volte de' duo amanti,</l>
     <l n="121">E con quella dolcezza e quel contento,</l>
     <l n="122">Che se vi morien dentro era la morte</l>
     <l n="123">Vie più bella e più dolce che la vita</l>
     <l n="124">Di chi vive lontan dalla sua vita,</l>
     <l n="125">Come fa or ch'intesse questi versi;</l>
     <l n="126">Poi ch'ebber luogo avuto i dolci affetti</l>
     <l n="127">Fra' cari amanti, essendo già vicina</l>
     <l n="128">L'ora che 'l giovincel dovea partire</l>
     <l n="129">Dalla sua donna, promettendo in breve</l>
     <l n="130">Ritornarsen da lei per rivederla,</l>
     <l n="131">Per riunirsi, rintrecciarsi, intessersi</l>
     <l n="132">Con l'alma sua, col core e con lui stesso,</l>
     <l n="133">Quelle lagrime ch'ella si bevea,</l>
     <l n="134">Mentre ei beve le sue, con quell'ardore</l>
     <l n="135">Che chi è stato a simil termin mai</l>
     <l n="136">Lo può considerar me' ch'io ridire;</l>
     <l n="137">Da lei tolto comiato, e nell'uscire</l>
     <l n="138">Della zambra ministra al suo diletto,</l>
     <l n="139">Percosse il destro piede entro la soglia.</l>
     <l n="140">Onde del mal futur fatto presago,</l>
     <l n="141">Rivolto al ciel col cor, diceva: – Amore,</l>
     <l n="142">Deh rendi van con le tue grazie questo</l>
     <l n="143">Infortunato augurio, ch'or m'ha posto</l>
     <l n="144">Un non so che nel cor, che par che dica</l>
     <l n="145">– Saziaten'or, o 'ndugia la partita,</l>
     <l n="146">Fin che si stenda un laccio, che minaccia</l>
     <l n="147">Legarti in grembo a morte –,eh! dammi aiuto,</l>
     <l n="148">Amor, ch'io temo, e non so quel ch'io tema. –</l>
     <l n="149">Pur non di meno alfin ripreso ardire,</l>
     <l n="150">Ed incolpando questa sua credenza,</l>
     <l n="151">Svelse del sen della sua cara amica</l>
     <l n="152">La man sinistra; e fu per forza quasi,</l>
     <l n="153">Perch'ella la stringea tutta pietosa</l>
     <l n="154">Fra i suoi due crudi pomi e fra la neve,</l>
     <l n="155">Senza vedere il futuro accidente;</l>
     <l n="156">Ch'avvienci spesso, che 'l genio ne mostri</l>
     <l n="157">Con taciti messaggi il mal che segue:</l>
     <l n="158">Ma noi siam troppo ciechi e troppo sordi.</l>
     <l n="159">Laonde il semplicel, senza più oltre</l>
     <l n="160">Pensar, sen venne alla finestra, donde</l>
     <l n="161">Egli era entrato, e su vi pose il piede;</l>
     <l n="162">La quale in una strada rispondeva</l>
     <l n="163">Publica, più che non fa di mestiero</l>
     <l n="164">A simil casi; e montò su la scala.</l>
     <l n="165">E già sarebbe arrivato in la strada,</l>
     <l n="166">E dalla giovin già sarebbe accolta</l>
     <l n="167">Stata la fune, e già posta in sicuro;</l>
     <l n="168">Già sarebbe egli in casa, ed ella in letto</l>
     <l n="169">Lieta e contenta con la sua nutrice</l>
     <l n="170">De' passati piacer ragionerebbe;</l>
     <l n="171">Se non ch'un nuovo dispiacer, che il preme</l>
     <l n="172">Più che l'usato, nel lasciar partendo</l>
     <l n="173">La bella amata sua lo facea pigro:</l>
     <l n="174">Ché mentre lo infelice muove il piede,</l>
     <l n="175">Il pensier lo fa lento, e sforza l'occhio</l>
     <l n="176">A ricercar del suo lasciato obietto;</l>
     <l n="177">E l'occhio tarda il core, il core il piede</l>
     <l n="178">Fa pigro, anzi lo lega in su la scala:</l>
     <l n="179">Laonde appena in spazio di mezz'ora</l>
     <l n="180">La metà fatta avea del suo viaggio.</l>
     <l n="181">In questo, tutte le guardie notturne</l>
     <l n="182">All'improviso li furono intorno:</l>
     <l n="183">Che i due guardian, ch'a piè s'avea lasciati,</l>
     <l n="184">Per sicurtà di ciò che avenir puote</l>
     <l n="185">In simil casi, come chi sapeva</l>
     <l n="186">Quel che vaglia Fortuna, e come spesso</l>
     <l n="187">La si attraversi a' contenti d'Amore;</l>
     <l n="188">Come devean, non li diero quel segno</l>
     <l n="189">Ch'eran rimasti, anzi fuggiron subito.</l>
     <l n="190">Codardi, e perch'avete più riguardo</l>
     <l n="191">Alla propria salute, ch'allo scampo</l>
     <l n="192">Di colui, che sicur sotto la fede</l>
     <l n="193">Vostra viveva? O mal servata fede,</l>
     <l n="194">O fede, o fede, ove sei oggi, o fede?</l>
     <l n="195">Ma così spesso aviene a chi commette</l>
     <l n="196">La sua salute in man della vil fede.</l>
     <l n="197">Né prima vide il giovin farsi cerchio</l>
     <l n="198">La temeraria vil turba importuna,</l>
     <l n="199">Ch'ei volse in su voltar subito il piede,</l>
     <l n="200">Non veggendo altro scampo allor di quello</l>
     <l n="201">Più secur, né miglior; ma la fanciulla</l>
     <l n="202">Più da temenza che da amor sospinta,</l>
     <l n="203">Gli chiuse addosso, aimè, quella finestra,</l>
     <l n="204">Che poc'anzi gli aperse tanto allegra.</l>
     <l n="205">O leggier giovinetta, or non è questo</l>
     <l n="206">Colui che poco fa t'era sì caro?</l>
     <l n="207">Non è questo il tuo bene, il tuo riposo,</l>
     <l n="208">L'anima tua, il cor tuo, la vita tua?</l>
     <l n="209">La tua fe', la tua speme, l'amor tuo?</l>
     <l n="210">Non è questo il tuo Lucio? Egli è pur desso:</l>
     <l n="211">Quel che strignevi or or nelle tue braccia,</l>
     <l n="212">Senza volerle allentar, non ch'aprire,</l>
     <l n="213">Acciò che non partisse da te mai,</l>
     <l n="214">Né ti lasciasse sconsolata e sola;</l>
     <l n="215">Non ti bastando l'animo soffrire</l>
     <l n="216">Di viver senza lui pur un sol punto.</l>
     <l n="217">Or non ti sentiv'io, che tu dicevi:</l>
     <l n="218">– Io ne vo' venir teco? – e se non ch'egli</l>
     <l n="219">Vi promise tornar la prima notte,</l>
     <l n="220">Tu non volevi e' partisse; or che torna,</l>
     <l n="221">E che ti serva l'impromessa fede,</l>
     <l n="222">Più tosto ch'ei non disse, e tu li chiudi</l>
     <l n="223">L'entrata, ahi cruda! Egli è pur il tuo caro,</l>
     <l n="224">Gli è pur l'amante tuo, gli è un che cerca</l>
     <l n="225">Fuggir la morte in sen della sua vita.</l>
     <l n="226">Non gliel chiuder adunque, aprili il core,</l>
     <l n="227">Aprili ambo l'orecchie, odil che dice</l>
     <l n="228">Tutto pien di pallor queste parole:</l>
     <l n="229">– O degli affanni miei sicura aita,</l>
     <l n="230">O de' travagli miei saldo refugio,</l>
     <l n="231">O guiderdone, o palma, o gloria, onore</l>
     <l n="232">Di tutte l'amorose mie fatiche,</l>
     <l n="233">O fine, o termin d'ogni mio pensiero;</l>
     <l n="234">Perché mi chiudi tu testé quel passo,</l>
     <l n="235">Ch'aperto m'hai già tante e tante volte,</l>
     <l n="236">Allor che men mi bisognava? O core,</l>
     <l n="237">Deh aprimi la via d'ire alla vita</l>
     <l n="238">Di chi sol vive, sente, vive, e more,</l>
     <l n="239">Sente, more, e morir gli è forza ovunque.</l>
     <l n="240">Tu turi il calle del vital suo lume.</l>
     <l n="241">Io son l'amante tuo, Lucio tuo dolce;</l>
     <l n="242">Non mi conosci? Ahi cieca, io son pur desso;</l>
     <l n="243">Non conosci la voce, che pur ora</l>
     <l n="244">Ti sonava sì dolce entro alli orecchi,</l>
     <l n="245">Ch'ogni altro suon fuor di quel t'era a schivo?</l>
     <l n="246">Ma forse il tuo tremar, che dalla tema</l>
     <l n="247">Del gran pericol nasce, ti fa dubbia,</l>
     <l n="248">Che la sia la mia voce, e pur è dessa.</l>
     <l n="249">Cor caro, ell'è la voce del tuo Lucio;</l>
     <l n="250">L'è essa, vita dolce, odila adunque,</l>
     <l n="251">Se ben la senti in così meste note</l>
     <l n="252">Spiegar, mercé del pericol vicino.</l>
     <l n="253">O vita mia, io ho dietro la morte,</l>
     <l n="254">La qual mi giungerà, se tu non m'apri</l>
     <l n="255">Quel passo, ov'è serrata la mia vita.</l>
     <l n="256">Apri, sorda, gli orecchi a quella voce,</l>
     <l n="257">Che t'aprì il core non mezz'ora a pena:</l>
     <l n="258">Ché se non gli apri tu, che sei sua vita,</l>
     <l n="259">Questa fune aprirà, ch'è la sua morte.</l>
     <l n="260">O sorda, o cieca, o ingrata, e fie pur vero</l>
     <l n="261">Ch'amor di donna piglia termin tosto,</l>
     <l n="262">E che pietà si spenga in poco spazio,</l>
     <l n="263">In un cor feminil, com'io prov'ora?</l>
     <l n="264">Qual sdegno in un voltar d'occhio ha potuto</l>
     <l n="265">Sverti dal cor sì ben impresso amore?</l>
     <l n="266">M'hai di vista perduto a pena poi</l>
     <l n="267">Che tu dicevi che m'amavi tanto?</l>
     <l n="268">Che per seguirmi, ed esser meco sempre,</l>
     <l n="269">Volevi esporti ad ogni gran periglio,</l>
     <l n="270">Abbandonare i domestici affetti,</l>
     <l n="271">L'oro e le perle, e l'altre tue ricchezze,</l>
     <l n="272">E tutto quel che da gli antichi padri</l>
     <l n="273">Ti fu lasciato; e ch'a dir fu più greve,</l>
     <l n="274">Il caro onore? Oimè perché sì tosto</l>
     <l n="275">Hai cangiato voler? Dunque è pur vero</l>
     <l n="276">Quel ch'io sempre negai, che sì mutabile</l>
     <l n="277">Sia 'l muliebre cor sempre e sì vario?</l>
     <l n="278">O sorda, o sorda, orsù poi che la vita</l>
     <l n="279">Non m'ode, discendiam, ché m'udrà morte. –</l>
     <l n="280">Così dicea, mentre s'ode in l'orecchie</l>
     <l n="281">Una voce crudel, che lo minaccia</l>
     <l n="282">Di farlo giù tomar, se non discende:</l>
     <l n="283">Ond'ei senza più dir, venuto a terra,</l>
     <l n="284">Fu da lor preso, e con la scala in seno,</l>
     <l n="285">Indice dell'error, messo in prigione.</l>
     <l n="286">Il Reggente, che in Napoli è preposto</l>
     <l n="287">All'essequir le criminal quistioni,</l>
     <l n="288">Subito inteso il miserando caso,</l>
     <l n="289">Montò sopra un veloce palafreno,</l>
     <l n="290">E presentossi inanzi all'Eccellenza</l>
     <l n="291">Di quel signor che pel gran Carlo il Quinto</l>
     <l n="292">Regge il bel Regno, con gran pace, e grande</l>
     <l n="293">Satisfazion di tutti: e ben ch'adesso</l>
     <l n="294">Io nol posso lodar, ch'Amor non vuole,</l>
     <l n="295">Né mel consente il crudel caso (ond'io</l>
     <l n="296">Lui prego e la sua figlia, mia Signora,</l>
     <l n="297">Che mi perdonin; ché ci fia ben tempo</l>
     <l n="298">A spiegar i miei versi, ben che rozzi,</l>
     <l n="299">Ne gli ampi campi delle lor gran lode);</l>
     <l n="300">Il severo Signor, dunque, com'ebbe</l>
     <l n="301">Udito il caso, diede ordin a quanto</l>
     <l n="302">Devea seguire; e per chiuder il calle</l>
     <l n="303">Alle preci, ai favori, alla pietate,</l>
     <l n="304">Senza più indugio montato a cavallo,</l>
     <l n="305">Se n'andò, come per via di diporto,</l>
     <l n="306">Lontan circa due leghe dalla terra,</l>
     <l n="307">Fra le ruine del vecchio Pozzuolo.</l>
     <l n="308">La mattina seguente, che fu 'l giorno</l>
     <l n="309">Che suscitò da morte il Verbo eterno,</l>
     <l n="310">Ebbe il Reggente al suo conspetto tutti</l>
     <l n="311">I giudici, e color che 'n Vicaria</l>
     <l n="312">(Così si dice là) voce hanno, e a tutti</l>
     <l n="313">Fe' noto il fatto, e diede lor la copia</l>
     <l n="314">Del fiero bando ch'io vi dissi sopra;</l>
     <l n="315">E con questo l'esamina, u' 'l delitto</l>
     <l n="316">Del giovin confessato era raffermo:</l>
     <l n="317">Salvo che chi fur quei che lo guardavano,</l>
     <l n="318">O che 'l dovean guardar, per più ver dire,</l>
     <l n="319">Né perché in quella scala era salito,</l>
     <l n="320">Mai dir non volse; ma con saldo e fermo</l>
     <l n="321">Volto diede in suo danno quelle scuse,</l>
     <l n="322">Che potesser salvar la fama a quella</l>
     <l n="323">Che non gli avea, col serrar la finestra,</l>
     <l n="324">Voluto poco fa salvar la vita.</l>
     <l n="325">Ma invan fu il pietoso atto, ché tal grido</l>
     <l n="326">Avevan dato già le sue belle opre,</l>
     <l n="327">Ch'alcun di buon giudicio creder debba</l>
     <l n="328">Ch'altro ch'Amor lo possa aver indotto</l>
     <l n="329">Ad atto, onde virtù fuggita fusse.</l>
     <l n="330">Poi ch'ebbe presentato tutto quello</l>
     <l n="331">Ch'io v'ho già detto il Reggente al consiglio,</l>
     <l n="332">Ei gli richiese di sentenzia; ed essi,</l>
     <l n="333">Mossi a pietà del poverel, cercarono</l>
     <l n="334">Modo di prolungar la fiera impresa.</l>
     <l n="335">Ma chi, se ben di pietra o di diamante</l>
     <l n="336">Avesse avuto il core, udendo il caso,</l>
     <l n="337">La cagione, lo autor, la fretta, il danno,</l>
     <l n="338">Non fora divenuto molle cera?</l>
     <l n="339">Onde per aiutarlo almen col tempo,</l>
     <l n="340">Risposer tutti, che nel giorno sacro,</l>
     <l n="341">Nel qual la vita superò la morte,</l>
     <l n="342">Non parea onesto dare una sentenzia</l>
     <l n="343">Di cosa che pendesse in pregiudizio</l>
     <l n="344">Dell'altrui vita: sanza ch'ei pareva</l>
     <l n="345">Che 'l nuovo caso ricercasse al meno</l>
     <l n="346">Tre giorni o quattro, acciò con più chiarezza,</l>
     <l n="347">Con più maturo e più saldo giudizio,</l>
     <l n="348">Ei si potesse terminar l'impresa.</l>
     <l n="349">Avria forse il Reggente acconsentito</l>
     <l n="350">Al chiesto spazio da' pietosi padri;</l>
     <l n="351">Se non ch'un mostro, assai vie più crudele</l>
     <l n="352">Che tigre, a cui furati fur i figli</l>
     <l n="353">Poc'anzi nati, e che ne va cercando;</l>
     <l n="354">Colui che, procurando il dritto al fisco,</l>
     <l n="355">Vien spesso vago dell'altrui ruina,</l>
     <l n="356">Senza util, senza onor del suo Signore,</l>
     <l n="357">Com'io già vidi mille volte in Roma,</l>
     <l n="358">Con fiera voce non avesse detto:</l>
     <l n="359">– Ch'accade più consigli, o buon Reggente,</l>
     <l n="360">O metter tempo alla sentenzia in mezzo?</l>
     <l n="361">Abbia suo luogo il bando, e il tempo e 'l spazio</l>
     <l n="362">Con lor mentite larve non disturbino</l>
     <l n="363">Alla giustizia il destinato corso. –</l>
     <l n="364">E con un impio volto, protestando</l>
     <l n="365">Non so che pregiudizi, o che sue pene,</l>
     <l n="366">Con parole ampullose e pien di vento,</l>
     <l n="367">Forzò il senato ad esequir il bando.</l>
     <l n="368">Né pria fu fatto il decreto impio e crudo,</l>
     <l n="369">Che si vide levar su in alto un palco</l>
     <l n="370">Nel loco u' fece il fallo il poverello,</l>
     <l n="371">Se voi chiamate fallo andar cercando</l>
     <l n="372">Il suo core entro al sen della sua donna,</l>
     <l n="373">Il di lei riportandole, e con scala</l>
     <l n="374">E non con l'ale andar dov'altri il chiama.</l>
     <l n="375">Ma così piace al cielo. Onde in un tratto</l>
     <l n="376">Per la città s'udì quasi ch'urlare</l>
     <l n="377">L'orrendo suon della tremenda tromba,</l>
     <l n="378">Quel crudel suon, che sempre è 'l primo cenno</l>
     <l n="379">Di violenta morte in la vil gente;</l>
     <l n="380">Come colei che ben mostrar cercava</l>
     <l n="381">Con quella mesta e spaventevol voce,</l>
     <l n="382">Che 'l suo metallo men duro è che 'l core</l>
     <l n="383">Dei mai ministri dell'empia giustizia,</l>
     <l n="384">E quanto le rincresca della morte</l>
     <l n="385">Del poverello amante in sul fiorire</l>
     <l n="386">Del suo bel primo aprile, in sul far frutto.</l>
     <l n="387">Non altrimenti mosse a tutti il core</l>
     <l n="388">Nella mesta Partenope il fier urlo</l>
     <l n="389">Della piatosa tromba ad un terrore,</l>
     <l n="390">A una nuova pietà, a un disusato</l>
     <l n="391">Dolor, ad un pensier dubbioso e vano</l>
     <l n="392">Di tentar e per forza e per virtute</l>
     <l n="393">D'impedir sì repente e stran decreto;</l>
     <l n="394">Che fa il medesmo suon, allor che dentro</l>
     <l n="395">A debil mura un popol poco ardito</l>
     <l n="396">Rinchiuso dai nemici, aspetta il primo</l>
     <l n="397">Assalto; che col suon di quella tromba</l>
     <l n="398">Sente fuoco, prigion, ruina e morte:</l>
     <l n="399">E pur vorria cercar la sua salute,</l>
     <l n="400">E non sa dove, e quanto più vi pensa,</l>
     <l n="401">Tanto men truova ove fondi il pensiero.</l>
     <l n="402">Così la nobiltà partenopea,</l>
     <l n="403">Così i buon cittadin, così i mercanti,</l>
     <l n="404">Così la turba vil d'ogni nazione,</l>
     <l n="405">D'ogni ordin, d'ogni etade e d'ogni sesso,</l>
     <l n="406">Dal dolor abbattuta si vedea</l>
     <l n="407">Correr chi qua chi là, senza sapere</l>
     <l n="408">Ch'oprar volesse; e pur oprar volea.</l>
     <l n="409">Questi percuote insieme ambo le palme,</l>
     <l n="410">Ed alza il volto al ciel, poi 'l ferma in terra;</l>
     <l n="411">Quel s'asciuga le tempie, ch'un sudore</l>
     <l n="412">Freddo li bagna; l'altro è come un sasso,</l>
     <l n="413">E duro, e senza moto, e senza senso;</l>
     <l n="414">Un corre a casa a raccontarlo a' suoi;</l>
     <l n="415">Altri desta la figlia, e gliel fa noto,</l>
     <l n="416">Non senza morso dell'amante, e dice:</l>
     <l n="417">– Impara da costei, figliuola cara. –</l>
     <l n="418">Non di men pur l'incresce del garzone.</l>
     <l n="419">Molti dicevan: – Se mi fusse frate,</l>
     <l n="420">Io farei, io direi; – e con la mente</l>
     <l n="421">Non manca chi lo tolga alla famiglia,</l>
     <l n="422">Né chi ruini, tagli, frappi, ammazzi</l>
     <l n="423">E questo e quello, e rimuti le leggi,</l>
     <l n="424">Annulli il bando, e danni l'architetto,</l>
     <l n="425">E renda il poverel salvo e sicuro,</l>
     <l n="426">Se le parole uguali a' fatti fussero;</l>
     <l n="427">Chi bestemmia il Reggente, e chi 'l Fiscale</l>
     <l n="428">Giudica degno insin d'aver il foco</l>
     <l n="429">Intorno all'uscio: e già con quel pensiero,</l>
     <l n="430">Preso in mente un fastel, v'attacca il foco.</l>
     <l n="431">Certi, per altro forse men contenti,</l>
     <l n="432">Dolendo lor più alto e più addentro,</l>
     <l n="433">Sfogando l'ira lor con questa scusa,</l>
     <l n="434">Si fanno rei di più severa pena;</l>
     <l n="435">Ma questo il taccio, perch'è ben tacerlo.</l>
     <l n="436">Così mentre ch'attonita e confusa</l>
     <l n="437">Era la gente, e che 'l volgo è diviso</l>
     <l n="438">In vari studi, e che 'l giovine in mezzo</l>
     <l n="439">A' fier ministri a pietà muove i sassi;</l>
     <l n="440">Un molto accorto, ed amico del giusto,</l>
     <l n="441">Come zelante del culto divino</l>
     <l n="442">(Ma altro culto il preme, ed altro zelo),</l>
     <l n="443">Al maggior sacerdote va volando,</l>
     <l n="444">E che subito mandi il persuade</l>
     <l n="445">Un protesto al Reggente, che 'n quel giorno</l>
     <l n="446">Ch'è consecrato alle lode d'Iddio,</l>
     <l n="447">Non lo macchi col sangue del meschino.</l>
     <l n="448">Un altro in quel si ricorda del santo</l>
     <l n="449">Consiglio che dicean di Santa Chiara,</l>
     <l n="450">Che già fu in tanto pregio in quel gran Regno:</l>
     <l n="451">Che non si potea dare esecuzione</l>
     <l n="452">A simil cose, s'entro a quel collegio</l>
     <l n="453">Non se ne fea parola. Or questi adunque</l>
     <l n="454">Operò in guisa, che 'l detto Consiglio</l>
     <l n="455">Si ragunasse subito, e per parte</l>
     <l n="456">Lor sì facesse intender al Reggente,</l>
     <l n="457">Che non mandasse il mal decreto avante,</l>
     <l n="458">Se pria non era a lor proposto il caso,</l>
     <l n="459">Secondo che volean gli ordini antichi.</l>
     <l n="460">Ma il Reggente crudel, più presto in questo</l>
     <l n="461">Ruina che Reggente, pien di sdegno</l>
     <l n="462">Risponde: – Io non conosco altro signore,</l>
     <l n="463">Che la gran Maestà di Carlo il grande,</l>
     <l n="464">E quel che in vece sua governa il Regno: –</l>
     <l n="465">E senza più, affretta l'ordin dato.</l>
     <l n="466">Eccoti in questo mezzo in un momento</l>
     <l n="467">Di duchi e gran baron farsi una schiera</l>
     <l n="468">Sì ricca e sì gentil, ch'io me la taccio,</l>
     <l n="469">Per non saperne dir quanto la merta;</l>
     <l n="470">In compagnia de' quai sen gia grandezza</l>
     <l n="471">D'animo dall'un canto, e 'l favor dolce</l>
     <l n="472">Di fortuna gonfiato dall'altro era;</l>
     <l n="473">Che spargevan di fuori uno splendore,</l>
     <l n="474">Col sangue antico, e con gli aviti scettri,</l>
     <l n="475">Che fean parer ogni opra lor più bella:</l>
     <l n="476">E fu pietà lor guida, e la speranza</l>
     <l n="477">Dinanzi al tron del Prince gli condusse;</l>
     <l n="478">Il qual non so che cagion sel movesse;</l>
     <l n="479">Sall'egli, e sall'Iddio; basta che indarno</l>
     <l n="480">Sparser le preci, e che smarriti e mesti</l>
     <l n="481">Se ne tornaro, e le lor guide altrove</l>
     <l n="482">Giro a tentar al giovin qualch'aiuto;</l>
     <l n="483">Ed alla gran madama di Salerno</l>
     <l n="484">Sen venner tutt'a due quasi volando.</l>
     <l n="485">La quale, avenga che poco bisogno</l>
     <l n="486">Avesse del lor spron (ché cortesia,</l>
     <l n="487">Sua domestica ancilla, anzi ch'adesso</l>
     <l n="488">L'aveva indotta a far la pietosa opra);</l>
     <l n="489">Dieci altre nobil donne insieme accolse,</l>
     <l n="490">Che di beltà, ricchezza, stato e pregio</l>
     <l n="491">Non hanno in quel bel regno forse uguali;</l>
     <l n="492">Le quai, fatto apprestar ricche carrette,</l>
     <l n="493">Con quella compagnia che conveniasi</l>
     <l n="494">A sì gran nobiltade e tanto grado,</l>
     <l n="495">Se ne preser la via verso Pozzuolo.</l>
     <l n="496">Né muove sì veloce il vil corriero</l>
     <l n="497">Per mercenario prezzo il suo cavallo,</l>
     <l n="498">Come le belle donne, stimolate</l>
     <l n="499">Dalla nuova pietà, spiegar le briglie</l>
     <l n="500">A' ricchi palafren, per giunger tosto</l>
     <l n="501">Dinanzi al gran Signor, come le fero;</l>
     <l n="502">Sperando, come inver sperar doveano,</l>
     <l n="503">Per guiderdon della lor cortesia,</l>
     <l n="504">Aver del giovincel la vita almanco.</l>
     <l n="505">Ma invan la nuova pieta, invan la speme</l>
     <l n="506">Fer lor la scorta, e fur l'orecchie chiuse</l>
     <l n="507">Del buon Signor alle lor preci, all'arte,</l>
     <l n="508">Alle blandizie, alle lusinghe, a tutte</l>
     <l n="509">Quelle cagion che le dovieno aprire;</l>
     <l n="510">Con quelle scuse non di men, con quelle</l>
     <l n="511">Parole, che paresse là com'era,</l>
     <l n="512">Ch'alta cagion glie le tenesse chiuse.</l>
     <l n="513">Né fu 'l negar senza gran sdegno, o senza</l>
     <l n="514">Un'alta indignazion, alto rancore</l>
     <l n="515">Della beltà superba, a impetrar usa</l>
     <l n="516">Ciò che la chiede, anzi ciò che l'accenna.</l>
     <l n="517">O beltà, che solevi ir sì gonfiata</l>
     <l n="518">De' tuoi caduchi fior, del breve odore,</l>
     <l n="519">E sì di te presumer, che pensavi</l>
     <l n="520">Avere i Regi e i Regni sotto ai piedi,</l>
     <l n="521">Ed a tuo senno muoverli e fermarli,</l>
     <l n="522">Come Anton provò già per Cleopatra;</l>
     <l n="523">Ecco ch'adesso il severo Signore</l>
     <l n="524">Conosce pur tua vanitate in parte,</l>
     <l n="525">E tal ti rende omaggio, qual conviensi</l>
     <l n="526">Alle vili opre tue, ai steril fiori;</l>
     <l n="527">E ben che avessi teco come ancille</l>
     <l n="528">Quelle compagne a cui servir devresti,</l>
     <l n="529">Se ben ti fan parer sempre più bella;</l>
     <l n="530">Tornasti non di men sbattuta e vinta</l>
     <l n="531">Così vilmente, ch'io non veggio come</l>
     <l n="532">Possa più ardir di dimostrarti al vulgo.</l>
     <l n="533">Hai tu mai visto una madre pietosa</l>
     <l n="534">Sospesa star, mentre attende se 'l figlio,</l>
     <l n="535">Ch'era in campo alle man col suo nimico,</l>
     <l n="536">Debba perire, o restar vincitore,</l>
     <l n="537">Ch'in quel dubbio ha la nuova ch'egli è morto;</l>
     <l n="538">Ch'in guisa è sopragiunta dal dolore,</l>
     <l n="539">Ch'ella chiude alle lagrime la via?</l>
     <l n="540">Cotal il popol tutto, ch'aspettava</l>
     <l n="541">Prospero fin della lodevol opra</l>
     <l n="542">Delle gentil madame ch'io vi dissi,</l>
     <l n="543">Divenne, udendo che 'l Signor vuol pure</l>
     <l n="544">Che si esequisca quanto era ordinato.</l>
     <l n="545">Scontransi dui, e guardansi l'un l'altro,</l>
     <l n="546">E tacciono; un di loro alza la fronte,</l>
     <l n="547">L'altro l'abbassa, e non sa che si voglia,</l>
     <l n="548">E pur vorrebbe: e la Giustizia in tanto,</l>
     <l n="549">Messisi in piede i tragici coturni,</l>
     <l n="550">Sollecita al venir la cruda morte.</l>
     <l n="551">Giunse la nuova al miserando padre,</l>
     <l n="552">Che 'l suo figliuolo al fin pur dee morire,</l>
     <l n="553">Fin qui nutrito in un vano sperare;</l>
     <l n="554">Onde fatto venir tosto un cavallo,</l>
     <l n="555">Senza pigliar gli spron, senza 'l mantello,</l>
     <l n="556">Vi vuol montar; ma sì 'l dolor lo stringe,</l>
     <l n="557">Ch'ei cade in terra, e quanto più s'affretta,</l>
     <l n="558">Tanto men viengli fatto di salirvi;</l>
     <l n="559">Ch'or lo staffil si rompe, or la pianella</l>
     <l n="560">Li cade, ora è la cigna troppo lenta;</l>
     <l n="561">E dopo molti affanni alfin montato,</l>
     <l n="562">Com'ei tira la briglia, ella si tronca.</l>
     <l n="563">Vannogli intorno scinte e scapigliate</l>
     <l n="564">Sette giovin sue figlie, al garzon suore;</l>
     <l n="565">Stride in mezzo di lor l'afflitta madre;</l>
     <l n="566">Empion di muglia l'aere i parenti;</l>
     <l n="567">Gli amici tutti, la famiglia tutta</l>
     <l n="568">Piangono: ond'io all'incendio di Troia</l>
     <l n="569">Non credo fusse il mirar sì crudele</l>
     <l n="570">Fra cento nuore, fra cento figliuoli,</l>
     <l n="571">Il vecchio Re rivolto in tanto sangue.</l>
     <l n="572">Questo fu 'l fiero spettacol che mosse</l>
     <l n="573">La città tutta, sì ch'entro non v'ebbe</l>
     <l n="574">Pietra, non ch'uom, che non mostrasse in parte</l>
     <l n="575">La conceputa doglia e 'l grande sdegno.</l>
     <l n="576">Fra tanti pianti adunque e tante strida,</l>
     <l n="577">E fra tant'urla e fra tante querele,</l>
     <l n="578">Si parte il miser vecchio; e non par vecchio,</l>
     <l n="579">In modo giunge al gran Signore in breve:</l>
     <l n="580">E postoseli inanzi genuflesso,</l>
     <l n="581">Dopo un lungo sospir, dopo un gran pianto,</l>
     <l n="582">Appena poté dir queste parole:</l>
     <l n="583">– Benigno Prence, anzi piatoso padre,</l>
     <l n="584">So ben che intendi il filiale amore</l>
     <l n="585">Per vera pruova, e l'hai dimostro in guisa,</l>
     <l n="586">Ch'io ho preso ora ardir, non li corti anni</l>
     <l n="587">Della mia vecchia età raccomandarti,</l>
     <l n="588">Ma i teneri e gli acerbi del mio figlio.</l>
     <l n="589">E perch'io so che 'l suo folle ardimento</l>
     <l n="590">Entro a gli orecchi tuoi grida vendetta,</l>
     <l n="591">Ed è reo della morte, avendo a' tuoi</l>
     <l n="592">Editti, alle tue leggi contrafatto;</l>
     <l n="593">Ecco la testa mia deposta in vece</l>
     <l n="594">Di quella del mio figlio: or dunque prendila,</l>
     <l n="595">Ponla sotto al coltel, sazia con essa</l>
     <l n="596">L'impronta brama del severo bando;</l>
     <l n="597">Lava col sangue del pietoso padre</l>
     <l n="598">La macchia che i pochi anni e 'l troppo amore</l>
     <l n="599">Feron contrarre al figlio, non gli dando</l>
     <l n="600">Loco a poter considerare il dritto.</l>
     <l n="601">Sempre avien che s'un cieco un cieco guida,</l>
     <l n="602">Ch'ambo duoi caschin. Né negar mi puoi</l>
     <l n="603">Quel ch'io domando con dir replicando,</l>
     <l n="604">Ch'io non son io quel ch'ho fallito: io sono;</l>
     <l n="605">Ché così vuol la legge, e cerca 'l giusto,</l>
     <l n="606">Che 'l padre e 'l figlio una cosa medesma</l>
     <l n="607">Sien riputati; ond'io son lui, ed egli</l>
     <l n="608">È me; e se fallisce, ed io fallo,</l>
     <l n="609">E s'io moro, e' si muor, s'ei muore, e io moro.</l>
     <l n="610">Ed oltre a questo, ciò ch'acquista il figlio,</l>
     <l n="611">Non l'acquist'egli al padre? Il mio figliuolo,</l>
     <l n="612">Contro allo editto la scala portando,</l>
     <l n="613">S'ha acquistata la pena della morte:</l>
     <l n="614">Dunque ei l'acquista a me, dunque ell'è mia,</l>
     <l n="615">Ed io la vo' per me; e vuol la legge</l>
     <l n="616">Ch'io l'abbia; e tu, Signor, non puoi impedirmi,</l>
     <l n="617">Che ci sei dal Re nostro e nostro Sire</l>
     <l n="618">Dato in ministro delle sante leggi.</l>
     <l n="619">Vorrei pur dir, ma le lagrime pie</l>
     <l n="620">Impediscon la via delle parole,</l>
     <l n="621">E l'accolto dolor nel mesto petto</l>
     <l n="622">Allarga in guisa la via de' sospiri,</l>
     <l n="623">Ch'io non posso parlar; ma basti questo,</l>
     <l n="624">Ch'io vo' portar la pena del mio figlio. –</l>
     <l n="625">Così, tacendo, senza senso in terra</l>
     <l n="626">Cadde il misero padre; onde il Signore,</l>
     <l n="627">Non senza gran pietà da sé il fe' tòrre.</l>
     <l n="628">O che e' fusse il vecchion che lo crollasse</l>
     <l n="629">Del suo saldo pensiero, o chi di poi</l>
     <l n="630">Venne a pregarlo, o fussero ambi insieme;</l>
     <l n="631">Ei pur cangiò la lunga ostinazione:</l>
     <l n="632">Tal che Morte fuggita si sarebbe,</l>
     <l n="633">Se Crudeltà non trovava l'incontro,</l>
     <l n="634">Che voi poco più basso intenderete.</l>
     <l n="635">Ma io torno ora al gran Signor, dicendo,</l>
     <l n="636">Che ben propizie ed amiche li furo</l>
     <l n="637">Le sante Muse nell'impor de' nomi</l>
     <l n="638">A' suoi buon figli; che inanzi agli effetti</l>
     <l n="639">Gli fer veder nell'informe cagione</l>
     <l n="640">Quel che devea seguire, e lo spiraro</l>
     <l n="641">Con la prudenza lor, ch'ei nominasse</l>
     <l n="642">La bella figlia sua, d'Etruria onore,</l>
     <l n="643">Con quel nome gentil di Leonora;</l>
     <l n="644">Ch'ella l'onore onora, e l'onor lei:</l>
     <l n="645">Ella al consorte suo procaccia onore,</l>
     <l n="646">E 'l gran consorte suo lei onora, come</l>
     <l n="647">A sì onorata donna si conviene;</l>
     <l n="648">E mertan le virtù con ch'ella è saggia.</l>
     <l n="649">E chiede la beltà con ch'ella è bella,</l>
     <l n="650">E quelli onor che fan ch'ognun lei onora.</l>
     <l n="651">Così Grazia chiamasti l'altro figlio,</l>
     <l n="652">Perché le Grazie in formarlo, in nutrirlo,</l>
     <l n="653">In renderlo gentil, mostrarlo saggio,</l>
     <l n="654">In farlo grato a chi gli parla o 'l mira,</l>
     <l n="655">Sparsero il favor lor sì gratamente,</l>
     <l n="656">Ch'ogni altro nome mal si convenia,</l>
     <l n="657">Che Grazia, a uno alunno delle Grazie.</l>
     <l n="658">Questo giovine adunque grazioso,</l>
     <l n="659">Mosso a pietà del miserabil caso,</l>
     <l n="660">Da tutti gli altri disperato omai,</l>
     <l n="661">Disse: – Io vo' pur cercar se far ci posso</l>
     <l n="662">Opera di me degna e del mio nome.</l>
     <l n="663">Che danno potrà far, tentar aiuto</l>
     <l n="664">Per un amante, e sperar in suo padre?</l>
     <l n="665">Udito ho dir, che nelle dure imprese</l>
     <l n="666">Fu mai sempre da grandi aver voluto:</l>
     <l n="667">S'i' otterrò la grazia, avrò ben fatto,</l>
     <l n="668">Se non, sarà pur ben l'aver voluto –.</l>
     <l n="669">Così disse, ed avendo seco insieme</l>
     <l n="670">La reverenzia e 'l figlial timore,</l>
     <l n="671">Si condusse dinanzi al suo buon padre;</l>
     <l n="672">E con quelle parole e quelli affetti,</l>
     <l n="673">Che li mostra pietà, che le natie</l>
     <l n="674">Virtù gl'insegnan, la bontade avita</l>
     <l n="675">Li detta, che li porgon quelle Grazie,</l>
     <l n="676">Che lo nutriron, lo pregò, lo strinse,</l>
     <l n="677">Lo forzò quasi: onde l'ostinazione</l>
     <l n="678">Si crollò pure, anzi si svelse in parte;</l>
     <l n="679">E dopo un gran tacer, come svegliato</l>
     <l n="680">Da lungo sonno, queste sol parole,</l>
     <l n="681">Rispose: – Abbia la grazia della vita;</l>
     <l n="682">Con questo inteso, che l'offesa parte</l>
     <l n="683">Ne sia contenta; – e senza più si tacque.</l>
     <l n="684">Torna sì come dee Grazia contento</l>
     <l n="685">Per l'ottenuta grazia. Ecco mutarsi</l>
     <l n="686">Il popol tutto alla buona novella;</l>
     <l n="687">Ecco che la speranza in nuove gemme</l>
     <l n="688">Apre la scorza, e pullula il gran tronco</l>
     <l n="689">Nuovi rampolli; ecco l'afflitta gente</l>
     <l n="690">Già rider tutta, e farsi festa insieme.</l>
     <l n="691">Già la famiglia vil ritorna indietro,</l>
     <l n="692">Già è ridotto il giovin nel palazzo,</l>
     <l n="693">Già è rimosso il tragico apparato;</l>
     <l n="694">E chi pensa esser buon, si mette in mezzo</l>
     <l n="695">Per accordar, come volea il Signore,</l>
     <l n="696">L'offesa parte; e già si fan parole</l>
     <l n="697">Per gli amici più saggi e più prudenti:</l>
     <l n="698">E soprattutto piace ai buoni e saggi</l>
     <l n="699">Che l'amoroso fallo emenda pigli</l>
     <l n="700">Col giogo marital; e la speranza</l>
     <l n="701">Oltre alle fronde va crescendo i fiori,</l>
     <l n="702">Anzi par che l'alleghi già de' frutti.</l>
     <l n="703">Quando la Crudeltade, a cui parea</l>
     <l n="704">Rimaner vinta, se seguiva inanzi</l>
     <l n="705">Il santo accordo, a sé chiamando subito</l>
     <l n="706">La sua sorella (quella che col pomo</l>
     <l n="707">Commosse Europa già sozzopra e l'Asia;</l>
     <l n="708">Che tra i cultor della cristiana legge,</l>
     <l n="709">Cultori in nome, in opre chi nol vede?</l>
     <l n="710">Andava alcune spine seminando</l>
     <l n="711">Entro ai lor campi, acciò la crndel falce</l>
     <l n="712">Del fiero mietitor dell'Oriente</l>
     <l n="713">Le svelga, non le mieta, anzi le sbarbi:</l>
     <l n="714">O Cristo, omai il tuo gran converso è in loglio);</l>
     <l n="715">E fra lor due d'accordo, e insieme unite</l>
     <l n="716">Dierono il modo, e seguinne l'effetto,</l>
     <l n="717">Che la Pietade restasse schernita.</l>
     <l n="718">Così misero in cuor d'un Lionardo,</l>
     <l n="719">Non zio, come ognun vuol, della fanciulla,</l>
     <l n="720">Ma suo nimico, e nimico a se stesso,</l>
     <l n="721">All'onor suo contrario, ed al dovere,</l>
     <l n="722">Adverso di Pietà, crudel rebelle,</l>
     <l n="723">Veramente leone, anzi più tosto</l>
     <l n="724">Un alpestre orso, anzi una nuova Aletto;</l>
     <l n="725">Misergli adunque in core le due inique</l>
     <l n="726">Ch'ei cercasse col sangue e col supplizio</l>
     <l n="727">Del giovin ricovrar l'onor perduto.</l>
     <l n="728">Ma ben perduto l'hai, mostrando il fiero,</l>
     <l n="729">Il crudo animo tuo contro alla giusta</l>
     <l n="730">Voglia di tutto il popol! Che farai,</l>
     <l n="731">Scempio, testé di questa tua nipote?</l>
     <l n="732">Chi la vorrà per sposa, anzi per serva,</l>
     <l n="733">Poi che tu stesso hai gridato il suo fallo?</l>
     <l n="734">Che pria fallo non era; e se pur era,</l>
     <l n="735">Qual altro miglior modo si potea</l>
     <l n="736">Trovar, per ricoprirlo, o darli emenda?</l>
     <l n="737">Stette alla fin lo scempio ognor più duro,</l>
     <l n="738">Né porse mai l'orecchie a quei che 'l giusto</l>
     <l n="739">E l'onorevol li persuadevano,</l>
     <l n="740">I parenti più stretti, i cari amici;</l>
     <l n="741">E la tenera giovin, che tacendo</l>
     <l n="742">Da pietà, da timor, da amor confusa,</l>
     <l n="743">Del zio voleva intepidir lo sdegno.</l>
     <l n="744">Ma se alle mute preci aggiunto avesse,</l>
     <l n="745">Come già fe' la pia Barda in Fiorenza,</l>
     <l n="746">Un ardir vivo, un coraggioso zelo,</l>
     <l n="747">E tutta amor, fuor di sua casa usciva,</l>
     <l n="748">A dispetto d'ognun che l'impedisse,</l>
     <l n="749">E piangendo e battendosi la fronte,</l>
     <l n="750">E stracciandosi crin, con ferine urla</l>
     <l n="751">Fusse andata a trovar il caro amante,</l>
     <l n="752">Gridato al vulgo, al Reggente, al Signore:</l>
     <l n="753">– Datemi il mio consorte, quel che 'l Cielo</l>
     <l n="754">M'ha dato, voi non mel potete tòrre:</l>
     <l n="755">Io gli porsi la scala, io lo chiamai,</l>
     <l n="756">Io fui quella ch'apersi la finestra</l>
     <l n="757">Al mio consorte; e voi tòr mel volete?</l>
     <l n="758">Io son la parte offesa in questo caso,</l>
     <l n="759">Che perdo la mia vita, il mio sostegno;</l>
     <l n="760">Non il mio crudel zio. Ch'ha ei che fare</l>
     <l n="761">Di me? Io son signor del corpo mio:</l>
     <l n="762">Possol dare a chi io voglio, e dollo a lui.</l>
     <l n="763">Io son la parte offesa; io non mi tengo;</l>
     <l n="764">E s'io pur fussi offesa, io son contenta,</l>
     <l n="765">Io son d'accordo: che n'ha a far quel crudo</l>
     <l n="766">Mostro? Che voi pur dite che mi è zio,</l>
     <l n="767">Ma falsamente: s'ei mi fusse stato</l>
     <l n="768">Quel che voi dite, e con paterno affetto</l>
     <l n="769">M'avesse copulata a degno sposo,</l>
     <l n="770">Allor ch'ei vide che l'età il chiedeva,</l>
     <l n="771">Questo il sa Iddio, ch'io non fora stata osa</l>
     <l n="772">Prendermen un senza sua volontade.</l>
     <l n="773">Ma e' fu sempre un aspide, una vipra.</l>
     <l n="774">Dunque son io l'offesa parte, e sono</l>
     <l n="775">D'accordo: adunque campate il mio sposo;</l>
     <l n="776">O a me in luogo suo date la morte,</l>
     <l n="777">Che li diedi la scala, e che 'l chiamai. –</l>
     <l n="778">S'ell'andava al Signor con queste o simili</l>
     <l n="779">Parole, come ben le detta Amore,</l>
     <l n="780">Accompagnata da quei moti, e quegli</l>
     <l n="781">Sospir, da quelle lagrime, da quelle</l>
     <l n="782">Strida, che in petto pon giusto dolore,</l>
     <l n="783">E l'ira insegna e dimostra lo sdegno,</l>
     <l n="784">Chi gliel potea negar? Che direm poi</l>
     <l n="785">Ch'ella nol fece? Ch'ella non l'amasse?</l>
     <l n="786">Tolgalo Iddio; ma terrem ben per fermo,</l>
     <l n="787">Che tutto fu per volontà de' Fati,</l>
     <l n="788">E per lor ordin. Rimanendo adunque</l>
     <l n="789">Senza conclusion l'accordo, e 'l crudo</l>
     <l n="790">Zio divenendo ognor più fiero e strano,</l>
     <l n="791">Venne dal (diroll'io? Io 'l dirò pure;</l>
     <l n="792">Deh perdona al dolor mio questa volta,</l>
     <l n="793">Saggio vecchion!), dal crudel Signor venne</l>
     <l n="794">Dintorno le tre or' questa imbasciata,</l>
     <l n="795">Che Crudeltà restasse vincitrice;</l>
     <l n="796">Onde il giovin morisse: e la mattina</l>
     <l n="797">Di nuovo comparì la fiera pompa</l>
     <l n="798">Del tragico apparato, e la Giustizia</l>
     <l n="799">Di nuovo a' piedi si mise i coturni,</l>
     <l n="800">E di nuovo cangiar si vide il volto</l>
     <l n="801">Alle pietose genti, anzi tornare</l>
     <l n="802">In più grave travaglio, in maggior doglia;</l>
     <l n="803">Come quei, che vedean quella speranza</l>
     <l n="804">Torsi di man, che vi avien già sì stretta.</l>
     <l n="805">E che cuor fusse il lor, quando e' rividero</l>
     <l n="806">Lo sfortunato giovin tra coloro</l>
     <l n="807">Che con pietose larve altrui confortano,</l>
     <l n="808">A sperar quel che forse essi non sperano;</l>
     <l n="809">Tra le vil turbe, tra l'orrende insegue,</l>
     <l n="810">E tra quegli apparati, e quelle pompe</l>
     <l n="811">Che ne fan, s'uom le vede, per un empio,</l>
     <l n="812">Per un ladrone intenerire il core.</l>
     <l n="813">Di qui si può pensar quel che faceva</l>
     <l n="814">Veder un giovinetto andar a morte,</l>
     <l n="815">Per sangue chiaro, nobil per costume,</l>
     <l n="816">Per beltà riguardevole, per oro</l>
     <l n="817">Degno di pregio, per virtù di gloria,</l>
     <l n="818">Per leggiadria di amore, e per la etade</l>
     <l n="819">Di scusa, e per ingegno di favore,</l>
     <l n="820">E per amor di pietà e di cordoglio;</l>
     <l n="821">Ché quella turba vil, ch'accompagnava</l>
     <l n="822">L'immaculato agnello al sacrifizio,</l>
     <l n="823">Contro alla loro usanza aprono il petto</l>
     <l n="824">Ai messi di pietà, né potendo altro,</l>
     <l n="825">Per dar luogo a color che pur s'affannano,</l>
     <l n="826">Senza speranza, a procacciarli scampo,</l>
     <l n="827">Muovono i passi lor sì pigri e lenti,</l>
     <l n="828">Che pare spesso che tornino indietro.</l>
     <l n="829">Volano i messi, né ne vola un solo,</l>
     <l n="830">Se ben volano invan; né della plebe</l>
     <l n="831">Si toe chi vada, ma si sceglie i saggi</l>
     <l n="832">E i più pregiati e degni cavalieri.</l>
     <l n="833">Così cercan placar l'ira concetta</l>
     <l n="834">Nel petto di colui che sol poteva;</l>
     <l n="835">Ma Crudeltà non vuol per questa volta</l>
     <l n="836">Che chi può voglia, ché vorrà allor quando</l>
     <l n="837">La voglia fie impedita dal potere.</l>
     <l n="838">Che ben so che vorrà, ch'uso e natura</l>
     <l n="839">Lo stringerebbon or; ma i Fati ch'hanno</l>
     <l n="840">Disposto di troncar dal mondo un germe</l>
     <l n="841">Così gentil, perch'ei non n'era degno,</l>
     <l n="842">Lo sforzano a voler quel che gli è a schivo:</l>
     <l n="843">Laonde non è colpa de' ministri</l>
     <l n="844">De' crudei Fati, ma de' Fati stessi.</l>
     <l n="845">Dunque, in capo a cinque ore ch'uscì fuori</l>
     <l n="846">Lo spettacol crudel, giunge al proscenio</l>
     <l n="847">Della negra tragedia l'istrione,</l>
     <l n="848">Senza voler vestir altra persona</l>
     <l n="849">Che quella ch'ei solea quando era in gioia:</l>
     <l n="850">Ché tal mostra con l'animo e col volto</l>
     <l n="851">Aver temenza dell'orrenda falce,</l>
     <l n="852">Che miete spesso in erba l'uman seme,</l>
     <l n="853">Che fan color che sazi della vita,</l>
     <l n="854">E per fuggir queste miserie umane,</l>
     <l n="855">Con le man proprie, cercan porre in terra</l>
     <l n="856">Questa fragile spoglia e questo incarco.</l>
     <l n="857">E se non lo premesse alto un pensiero,</l>
     <l n="858">Conoscersi privato di potere</l>
     <l n="859">Udir, veder, fruir l'amata luce;</l>
     <l n="860">Se quest'alto pensier non lo premesse,</l>
     <l n="861">Non martir mai, sia Stefano o Lorenzo,</l>
     <l n="862">Morir sì allegri nel maestro loro,</l>
     <l n="863">Tra' sassi quel, questo in la viva brace,</l>
     <l n="864">E con sì caldo e sì costante core,</l>
     <l n="865">Com'ei morrebbe. E con questo anco il vidi,</l>
     <l n="866">Con quel sembiante, con quelle parole,</l>
     <l n="867">Con quello ardir andar, mirar ciascuno,</l>
     <l n="868">Che s'egli andasse ad una festa, dove</l>
     <l n="869">E' pensasse trovar l'amata donna,</l>
     <l n="870">In atto men selvaggio che l'usato.</l>
     <l n="871">Non vuol mutar quell'abito, nel quale</l>
     <l n="872">Poco anzi era contento; e quella veste,</l>
     <l n="873">Con ch'ei toccò Madonna mille volte,</l>
     <l n="874">Si vuol veder intorno insino a morte.</l>
     <l n="875">E spera ancor con essa all'altro Regno</l>
     <l n="876">Trovarsi in grembo alla smarrita vita,</l>
     <l n="877">Senza sospetto di futura morte,</l>
     <l n="878">E senza invidia e senza gelosia.</l>
     <l n="879">Salito ch'ebbe il misero istrione</l>
     <l n="880">Il tragico proscenio, che fu posto,</l>
     <l n="881">Com'io vi dissi, sotto alla finestra</l>
     <l n="882">Della sua amata luce, anzi più tosto</l>
     <l n="883">Delle bramate tenebre; un fra gli altri,</l>
     <l n="884">Più frettoloso a svèr costui del mondo,</l>
     <l n="885">Il costringe per forza a dar principio</l>
     <l n="886">All'argomento della fiera fabula.</l>
     <l n="887">Laonde al popol volto, este parole</l>
     <l n="888">Con tanto affetto e sì piatose disse,</l>
     <l n="889">Ch'una compassione, e una pieta</l>
     <l n="890">Aperse il petto a tutti, e un cordoglio;</l>
     <l n="891">Ch'assai vi fur, che pensar morir prima</l>
     <l n="892">Col dolor che per lui lor punge il core,</l>
     <l n="893">Ch'ei per la forza dell'iniquo ferro:</l>
     <l n="894">– Non dall'altrui voler chiamato o cerco,</l>
     <l n="895">Ma da' miei van pensier forzato e spinto,</l>
     <l n="896">Avendo meco Amor in compagnia,</l>
     <l n="897">Fei quel ch'io non devea; anzi pur fei</l>
     <l n="898">Quel ch'io devea, e ch'io farei pur ora,</l>
     <l n="899">Se libertà men desse luogo. O Dio!</l>
     <l n="900">Io mi credeva pur ch'ei fusse il vero,</l>
     <l n="901">Ch'umana legge un semplicello amante</l>
     <l n="902">Non mai legasse: e patiss'io pur solo</l>
     <l n="903">Con questo error! Che voi chiamate errore,</l>
     <l n="904">(Ma a me parve pietà, parvemi amore),</l>
     <l n="905">Ch'io patirei, i' morrei volentieri.</l>
     <l n="906">Ma perché bene spesso il scempio vulgo</l>
     <l n="907">Con vane occasion lacera e morde</l>
     <l n="908">L'onor di chi non erra, io temo (e questo</l>
     <l n="909">Timor mi fa morir men consolato)</l>
     <l n="910">Temo ch'ei non si creda ch'io avessi</l>
     <l n="911">Compagnia al folle ardir che dall'onesto</l>
     <l n="912">Cammin torcesse; e chi 'l crede è in errore:</l>
     <l n="913">E noti ognun ch'io dico ciò morendo.</l>
     <l n="914">Addio aere, addio cielo, amici addio. –</l>
     <l n="915">Così si tacque, e chi far lo dovea</l>
     <l n="916">Perché gli era commesso, col coltello,</l>
     <l n="917">In vece della terza Parca, il filo</l>
     <l n="918">Troncò allo stame, che Cloto pur ora</l>
     <l n="919">Alla sua bella rocca avvolto avea,</l>
     <l n="920">Essendone filato il quarto a pena.</l>
    </lg>
   </lg>
  </body>
 </text>
</TEI>