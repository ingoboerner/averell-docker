<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXX</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXX</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se per sciagura le nove sirocchie</l>
     <l n="2">Avesser letto le capitolesse,</l>
     <l n="3">O, per me' dir, quelle maccheronee</l>
     <l n="4">Di voi altri, poeti da conocchie;</l>
     <l n="5">I quali il forno e le castagne lesse</l>
     <l n="6">Lodaste, e fiche mucide e plebee,</l>
     <l n="7">E mill'altre giornee</l>
     <l n="8">Da intorbidar Parnaso ed Elicona;</l>
     <l n="9">Tutte insieme v'avrien fatte le fiche,</l>
     <l n="10">E datovi corona</l>
     <l n="11">O di foglie di bietole e d'ortiche:</l>
     <l n="12">Poi ch'alcun capriccioso</l>
     <l n="13">Ancor non è stato oso</l>
     <l n="14">Della salsiccia empirsi mai la gola,</l>
     <l n="15">Ch'è così buona, e sì dolce unto cola.</l>
     <l n="16">O Bolognesi, i vostri salsiccioni,</l>
     <l n="17">Massime messi in grasso e buon budello</l>
     <l n="18">Non sono ei proprio un cibo da poeta?</l>
     <l n="19">Tutti i prelati ricchi, e signor buoni,</l>
     <l n="20">Gli uomini dotti, e quei ch'han buon cervello,</l>
     <l n="21">Ogni bella e gentil donna discreta,</l>
     <l n="22">Spendon la lor moneta</l>
     <l n="23">Più volentier ne' vostri buon cotali,</l>
     <l n="24">E in qualche saporita lingua ancora</l>
     <l n="25">Di giovani animali,</l>
     <l n="26">Ch'a pena il pel di nuovo gettin fuora,</l>
     <l n="27">Che 'n carne di vitella,</l>
     <l n="28">Sia pur tenera e bella.</l>
     <l n="29">Ché 'n ver, quanto più grosso è il cibo e sodo,</l>
     <l n="30">Meglio entra, nutre più, sta più a tuo modo.</l>
     <l n="31">Mangiasi la salsiccia inanzi e drieto,</l>
     <l n="32">A pranzo, a cena, o vuo' a lesso o vuo' arrosto:</l>
     <l n="33">Arrosto e dietro è più da grandi assai;</l>
     <l n="34">Inanzi e lessa, a dirti un bel segreto,</l>
     <l n="35">Non l'usar mai fin che non passa agosto,</l>
     <l n="36">Ch'al sollion la nuoce sempre mai.</l>
     <l n="37">E se cercando vai</l>
     <l n="38">Se dall'uomo alla donna è differenza</l>
     <l n="39">Nel modo dell'usar questa faccenda,</l>
     <l n="40">Secondo la sentenza</l>
     <l n="41">Di chi par che del cibo ben s'intenda;</l>
     <l n="42">Dico che in ogni parte</l>
     <l n="43">Il mangiarla è loro arte,</l>
     <l n="44">Se non se certe mone schifa il poco.</l>
     <l n="45">Che ne vogliono dietro poco poco.</l>
     <l n="46">Fassi buona salsiccia d'ogni carne:</l>
     <l n="47">Dicon le istorie che d'un bel torello</l>
     <l n="48">Dedalo salsicciaio già fece farla</l>
     <l n="49">E a mona Pasife diè a mangiarne.</l>
     <l n="50">Molti oggidì la fan con l'asinello;</l>
     <l n="51">Semiramis di caval volse usarla;</l>
     <l n="52">Ateneo greco parla</l>
     <l n="53">Ch'uno in Egitto la facea co' cani.</l>
     <l n="54">Io per me la vorrei della nostrale,</l>
     <l n="55">Fatta con le mie mani,</l>
     <l n="56">E grossa e soda e rossa e naturale,</l>
     <l n="57">E in budei ben netti.</l>
     <l n="58">O vecchi benedetti!</l>
     <l n="59">Questo è quel cibo, che vi fa tornare</l>
     <l n="60">Giovani e lieti, e spesso anco al zinnare.</l>
     <l n="61">Fur le salsicce ab eterno ordinate,</l>
     <l n="62">Per trastullar chi ne veniva al mondo,</l>
     <l n="63">Con quell'unto che cola da lor spesso;</l>
     <l n="64">E quando elle son cotte e rigonfiate,</l>
     <l n="65">Le si mettono in tavola nel tondo.</l>
     <l n="66">Altri son che le voglion nel pan fesso,</l>
     <l n="67">Ma rari il fanno adesso;</l>
     <l n="68">Ché il tondo in ver riesce più pulito,</l>
     <l n="69">Né, come il pan, succia l'untume tutto.</l>
     <l n="70">Ognun pigli il partito</l>
     <l n="71">Secondo che gli piace, molle o asciutto:</l>
     <l n="72">Basta che i salsicciuoli</l>
     <l n="73">Cotti ne' bigonciuoli,</l>
     <l n="74">Donne, dove voi fate i sanguinacci,</l>
     <l n="75">Son cagion che degli uomini si facci.</l>
     <l n="76">Canzon, vanne in Fiorenza a que' poeti,</l>
     <l n="77">E palesa i segreti</l>
     <l n="78">Della salsiccia, e di' lor ch'al distretto</l>
     <l n="79">Questo cibo d'ogni altro è più perfetto.</l>
    </lg>
   </lg>
  </body>
 </text>
</TEI>