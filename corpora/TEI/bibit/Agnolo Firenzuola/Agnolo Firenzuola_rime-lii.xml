<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LII</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-lii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LII</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ancor che le mie mal vergate carte</l>
     <l n="2">Possan poco o niente alzare il volo</l>
     <l n="3">Del chiaro nome vostro, che risuona,</l>
     <l n="4">Mercé del valor vostro, insin al cielo,</l>
     <l n="5">Isabetta gentil non men che bella;</l>
     <l n="6">Non di men presi ardir, quando pensai</l>
     <l n="7">Col turbo inchiostro mio col vil pennello</l>
     <l n="8">Pinger la bella imagine, di porre</l>
     <l n="9">Voi tra le quattro: e così 'l misi in opra,</l>
     <l n="10">Non ben sicur che non l'aveste a sdegno.</l>
     <l n="11">Perché inchinar le spalle a sì gran peso</l>
     <l n="12">Vid'io, se ben fei forza andare avanti;</l>
     <l n="13">E sotto vel copersi il vostro nome,</l>
     <l n="14">Com'anche feci e di questa e di quella,</l>
     <l n="15">Che m'aiutar con voi col lor esempio</l>
     <l n="16">Ad ombreggiar la mia finta chimera.</l>
     <l n="17">E quando io rivolgea per lo intelletto,</l>
     <l n="18">Che nome fusse degno al bello spirto,</l>
     <l n="19">A la grazia, a l'ingegno, al pregio, al grido,</l>
     <l n="20">A gli onori, a le lode, a le virtuti,</l>
     <l n="21">Di che vi fece il ciel sì largo dono,</l>
     <l n="22">Imeneo venne a me dolce e benigno,</l>
     <l n="23">Quello Imeneo, che sempre tenne cura</l>
     <l n="24">Del santo giogo marital, del giogo</l>
     <l n="25">Che fa soavi le fatiche umane,</l>
     <l n="26">E ne consola ne' terrestri affanni;</l>
     <l n="27">Quel pio signore, che vi legò a quel germe,</l>
     <l n="28">Di cui non vide Prato il miglior mai,</l>
     <l n="29">Donde son colti poi quei sì bei fiori,</l>
     <l n="30">Anzi quei frutti vostri, che faranno</l>
     <l n="31">(Viva io pur tanto) il bel Bisenzio allegro.</l>
     <l n="32">E disse: – Non cercar porle altro nome,</l>
     <l n="33">Che quel ch'entro al suo fronte leggerai,</l>
     <l n="34">Subito ch'i' sarò da te partita. –</l>
     <l n="35">E così detto, come fa saetta</l>
     <l n="36">Che di buon arco scocca, sparì via,</l>
     <l n="37">O come uccel che de la gabbia fugge.</l>
     <l n="38">Né prima fu da gli occhi miei perduta</l>
     <l n="39">La sacra vista, ch'anzi a me comparse</l>
     <l n="40">L'imagin vostra, che nel fronte avea</l>
     <l n="41">Scritto con lettre d'oro Amorrorisca.</l>
     <l n="42">E mentre ch'io attendea quel che importasse</l>
     <l n="43">Il nuovo nome, udi' scender di cielo</l>
     <l n="44">Sì dolce voce, ch'io ben dissi: – Questa</l>
     <l n="45">Voce è del cielo –; e disse: – Amorrorisca</l>
     <l n="46">Giogo soave importa, o dolce laccio. –</l>
     <l n="47">Questa fu la cagion dunque, Isabella,</l>
     <l n="48">Perch'entro al mio libretto io vi stampai</l>
     <l n="49">Con questo nome: e se maligno spirto</l>
     <l n="50">Altro contende, o 'nterpreta altrimenti</l>
     <l n="51">S'allontana dal ver, e per savere</l>
     <l n="52">Mostra poco saver: vuol tòrmi il nome</l>
     <l n="53">D'uomo integro, di pura e ferma fede.</l>
     <l n="54">Non son le merci mie, ben le conosco,</l>
     <l n="55">Né me ne inganna Amor, tal' ch'io mi pensi</l>
     <l n="56">Darle in don pur ad un, non tanto a due</l>
     <l n="57">Venderle; ma l'invidia, ai buon nimica,</l>
     <l n="58">Ognor nuove cagion d'odio mi cerca.</l>
     <l n="59">Io dico, e dirò sempre, e dirò 'l vero,</l>
     <l n="60">Non perch'io pensi farvi cosa grata,</l>
     <l n="61">Ché non vi fa mestier delle mie lode,</l>
     <l n="62">Che per lor stesse ormai son chiare e conte,</l>
     <l n="63">Ma per servire al retto, e mantenere</l>
     <l n="64">L'onor, giusta mia possa, integro e saldo,</l>
     <l n="65">Che 'l primo dì che in man presi il pennello,</l>
     <l n="66">Il primo dì che macinai il colore,</l>
     <l n="67">Per dipinger colei che tanti affanni</l>
     <l n="68">M'arreca, ancor che non sia cosa viva;</l>
     <l n="69">Il primo dì mi cadde nel pensiero</l>
     <l n="70">Con l'eccessive parti d'Isabella</l>
     <l n="71">Condurre a prosper fine il mio ritratto:</l>
     <l n="72">E pria fusti entra al core, Amorrorisca,</l>
     <l n="73">Ch'io vi stampassi dentro a le mie carte.</l>
     <l n="74">Cianci chi vuol cianciar, chi vuol dir dica.</l>
     <l n="75">S'altra in questo il pensier torse, o se mai</l>
     <l n="76">Io ebbi altra nel cor, tolgami Amore</l>
     <l n="77">Poter sperar di veder mai la rozza,</l>
     <l n="78">La cruda, la spietata e dolce vista</l>
     <l n="79">Di quella aspra Selvaggia pastorella,</l>
     <l n="80">Che quanto più la bramo, men la spero,</l>
     <l n="81">Vivendo col disio fuor di speranza</l>
     <l n="82">Favola e giuoco a voi, donne mie care.</l>
    </lg>
   </lg>
  </body>
 </text>
</TEI>