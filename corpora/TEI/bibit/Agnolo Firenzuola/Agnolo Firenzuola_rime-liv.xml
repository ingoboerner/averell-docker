<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LIV</title>
    <author>Agnolo Firenzuola</author>
   </titleStmt>
   <extent>
    <measure unit="stanza">1</measure>
    <measure unit="line">230</measure>
   </extent>
   <publicationStmt>
    <publisher>UNED University</publisher>
    <idno>Agnolo Firenzuola_rime-liv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LIV</title>
     <author>Agnolo Firenzuola</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi porrà modo al giusto desiderio</l>
     <l n="2">Del dolce amico nostro, nuovamente</l>
     <l n="3">Rapitoci di seno, anzi sbarbatoci</l>
     <l n="4">Del core in sul fiorir de' suoi verd'anni?</l>
     <l n="5">Chi darà termin, per brev'ore almeno,</l>
     <l n="6">O Ciconin mio caro, al nostro pianto?</l>
     <l n="7">Acciocché noi possiam, come ne sforza</l>
     <l n="8">Il reciproco amor, poner d'intorno</l>
     <l n="9">Al sacrato sepolcro i sezzi doni,</l>
     <l n="10">E pagargli le giuste cerimonie</l>
     <l n="11">Con gli alti tronchi de' cipressi accesi,</l>
     <l n="12">E qualche ghirlandetta semplicella,</l>
     <l n="13">Se non di fresche rose o bianchi gigli,</l>
     <l n="14">Forse narcisi, ovver fronzuti acanti,</l>
     <l n="15">D'immortale amaranto e vivace appio,</l>
     <l n="16">Che mal ne gli orti nostri fiorir veggionsi;</l>
     <l n="17">Con le vili erbe almen i picciol fiori</l>
     <l n="18">De l'isopo, del timo, e del serpillo,</l>
     <l n="19">E de la mammoletta verginella,</l>
     <l n="20">Ch'e boschi nostri non ci negheranno.</l>
     <l n="21">O tragica Melpomene, ora è tempo</l>
     <l n="22">Che tu ne aiuti onorar con le meste</l>
     <l n="23">Note del tuo più lamentevol plettro</l>
     <l n="24">La pia memoria e la funebre pompa</l>
     <l n="25">Del caro amico nostro; snoda adunque</l>
     <l n="26">Col tuo negro favor la lingua avvezza</l>
     <l n="27">Ne' gruppi, i quai troppo infelicemente</l>
     <l n="28">La strinser già mille infelici lacci,</l>
     <l n="29">Ascosi tra gli amori e tra lusinghe,</l>
     <l n="30">Di chi, se più ne inganna, più sen ride.</l>
     <l n="31">Dunque è pur ver, che quelle unghie crudeli</l>
     <l n="32">De l'ostinata vecchia, che fu figlia</l>
     <l n="33">De l'atra Notte e dello ingordo Inferno,</l>
     <l n="34">Per viva forza abbia tronco lo stame</l>
     <l n="35">In man de la sorella, che a la rocca</l>
     <l n="36">L'aveva avvolto appena? Egli è pur vero,</l>
     <l n="37">Che con la nebbia de lo eterno sonno</l>
     <l n="38">Gli abbi la sozza diva chiusi gli occhi?</l>
     <l n="39">Quegli occhi, onde le Carite spargevano</l>
     <l n="40">Sì gran splendore e così chiara lampa,</l>
     <l n="41">Che altro lume non cercava un saggio</l>
     <l n="42">A tòrsi de le tenebre del vulgo.</l>
     <l n="43">Dunque è pur ver, che quella avara mano</l>
     <l n="44">Chiuso abbia quella bocca, onde le Grazie</l>
     <l n="45">Spiravan la dolce aura dolcemente,</l>
     <l n="46">Per l'aura dolce che riempieva il core</l>
     <l n="47">De le dolcezze de gli eterni odori,</l>
     <l n="48">E ne accendeva d'estremo disio</l>
     <l n="49">L'uman voler di ritornar al cielo,</l>
     <l n="50">Dove quell'aura dolce ora respira?</l>
     <l n="51">O Prato, tu hai perduto il più bel fiore</l>
     <l n="52">Che mai scoppiasse in sen d'erba, o s'aprisse,</l>
     <l n="53">O la più bella boccia, a più ver dire;</l>
     <l n="54">Quella boccia, ch'appena porto odore</l>
     <l n="55">Avea di sé, ch'uno incognito vento</l>
     <l n="56">Languida cader félla e secca in terra.</l>
     <l n="57">Non senti tu l'odor che l'ha lasciato</l>
     <l n="58">Nel suo partir, che ne conforta ancora</l>
     <l n="59">L'odorante virtù così lontana?</l>
     <l n="60">O cari amici, che godeste in parte</l>
     <l n="61">Le sue dolci maniere e i bei costumi,</l>
     <l n="62">E che sapete ch'io ben dico il vero;</l>
     <l n="63">Porgete al petto mio qualche scintilla</l>
     <l n="64">Di quella pieta che per lui vi stringe,</l>
     <l n="65">Acciocché s'io non posso col mio affetto</l>
     <l n="66">Pianger com'io vorrei la tolta gioia,</l>
     <l n="67">La pianga almen, mercé del dolor vostro.</l>
     <l n="68">Ed è ben giusto, poi che s'è fuggito</l>
     <l n="69">Da voi ogni diletto, e vi ha lasciato</l>
     <l n="70">Ogni dolcezza; poi che vi è nascosta</l>
     <l n="71">La stella, il porto, l'ancora e la vela</l>
     <l n="72">De la sdruscita nave, ch'è restata</l>
     <l n="73">In mezzo al mare, al vento, a la tempesta,</l>
     <l n="74">Né ci è chi più la spalmi o più la regga.</l>
     <l n="75">Chi fia ch'or vi consigli in dubbia impresa?</l>
     <l n="76">Chi che la man vi porga, s'alcun cade?</l>
     <l n="77">Chi che vi aiti, se 'l bisogno il chiede?</l>
     <l n="78">E chi s'uno erra, che 'l rimetta in via?</l>
     <l n="79">O belle donne; e dico a quelle in cui</l>
     <l n="80">Pose Amor grazia, onestà e leggiadria,</l>
     <l n="81">Pietà, virtù, nobiltà e gentilezza,</l>
     <l n="82">Beltà Natura, e giovinezza il Tempo;</l>
     <l n="83">Piangete meco insieme, accompagnate</l>
     <l n="84">Le mie querele con le vostre lagrime,</l>
     <l n="85">Aiutate gli accenti, che interrotti</l>
     <l n="86">Dai soverchi martir, perdon la voce:</l>
     <l n="87">Ché voi smarrito avete un giovincello,</l>
     <l n="88">Di cui né più gentil né più cortese</l>
     <l n="89">Vide l'Etruria o 'n questa o 'n altra etade.</l>
     <l n="90">O ninfe, e' s'è da voi sottratto quello,</l>
     <l n="91">Che con la cetra sua già tante e tante</l>
     <l n="92">Volte vi tenne in gioia, e vi diè gioco.</l>
     <l n="93">O quante volte vi vidd'io già tutte</l>
     <l n="94">Mostrar ridendo una estrema allegrezza,</l>
     <l n="95">Scorgendo le lascive pecorelle,</l>
     <l n="96">E le snelle caprette l'erbe e i fiori</l>
     <l n="97">Lasciar, già tutte divenute vaghe</l>
     <l n="98">De l'armonia ch'uscia de la sua voce:</l>
     <l n="99">Anzi battervi il tempo e la misura,</l>
     <l n="100">Non altrimenti che voi vi facciate</l>
     <l n="101">In su le feste, ove Imeneo vi accoglie,</l>
     <l n="102">Merzé de' vostri amanti, che v'incitano</l>
     <l n="103">A carolar, per mostrarvi del core</l>
     <l n="104">Le battute, i sospetti e le paure,</l>
     <l n="105">Che, la vostra mercé, li tien sospesi.</l>
     <l n="106">Quante volte vidd'io fermar gli augelli,</l>
     <l n="107">Tratti dal suon de le medesme note,</l>
     <l n="108">Dimenticati di tornare al nido,</l>
     <l n="109">O portar da mangiare ai cari figli,</l>
     <l n="110">Star tutto il giorno sopra i verdi rami</l>
     <l n="111">A lui vicini, e risponder talora</l>
     <l n="112">A le parole sue con vari modi!</l>
     <l n="113">Vien tu, Cupido, ancora a pianger meco,</l>
     <l n="114">Che n'hai più ch'altro cagion giusta forse;</l>
     <l n="115">Che tu hai perduto un de' più fidi e cari,</l>
     <l n="116">Un de' più accorti e più cortesi amanti,</l>
     <l n="117">Che nel bel regno tuo servisse ancora;</l>
     <l n="118">Se ben gli avenne averne poco merto.</l>
     <l n="119">Ma chi de l'opre sue cerca mercede,</l>
     <l n="120">Non si metta a servir ne la tua corte.</l>
     <l n="121">O caro Ciconin, dunque è pur vero,</l>
     <l n="122">Che 'l nostro Gherardaccio è già 'n sul legno</l>
     <l n="123">Del canuto Caron, anzi è passato</l>
     <l n="124">Le torbide acque, e siede in su la ripa,</l>
     <l n="125">E guarda indietro, e di noi cerca, e duolgli</l>
     <l n="126">Del nostro vaneggiar, de' nostri errori;</l>
     <l n="127">E 'l buon Minos entro a' bei Campi Elisi</l>
     <l n="128">Orrevol luogo gli ha già dato, e postolo</l>
     <l n="129">Infra' più degni e più beati spirti;</l>
     <l n="130">Perché così chiedeano i merti suoi,</l>
     <l n="131">Così la sua virtù cercava, e 'l giusto</l>
     <l n="132">Tal lo sforzava, e la sua cortesia</l>
     <l n="133">E la pietà che a Dio portò valevano.</l>
     <l n="134">Dunque è pur ver che 'l nostro amico è morto?</l>
     <l n="135">Anzi, è menzogna, anzi non è possibile:</l>
     <l n="136">Or non lo vedi tu riderti ancora,</l>
     <l n="137">Chiamarti, e ragianar teco d'amore,</l>
     <l n="138">Di cortesia, d'onor, di gentilezza?</l>
     <l n="139">Sì ch'io lo veggio, e sento ch'ei mi dice:</l>
     <l n="140">– Vien meco, amico, siedi meco, amico. –</l>
     <l n="141">Ed io vo seco, e seco siedo, ahi lasso!</l>
     <l n="142">Con chi vad'io? Con chi seggio? Con l'ombra,</l>
     <l n="143">Con l'ombra seggio del mio Gherardaccio.</l>
     <l n="144">L'è l'ombra sua quella ch'i' veggio, è quella</l>
     <l n="145">Con chi vo, con ch'io seggio; è l'ombra sua</l>
     <l n="146">Che mi si para inanzi: ché lo amore</l>
     <l n="147">Che mi portava, traendone il cambio,</l>
     <l n="148">Lo sforzano a tornar ovunque io sia</l>
     <l n="149">Con l'imaginazion false, con l'ombre,</l>
     <l n="150">Poi che non puote tornarci col vero.</l>
     <l n="151">Che debb'io far? Che mi consigli adunque,</l>
     <l n="152">Amor, poi ch'io mi trovo in tanta doglia,</l>
     <l n="153">La tua mercé, se ben sei giusto adesso,</l>
     <l n="154">Se ben non mi dai biasmo, e non offendi</l>
     <l n="155">Altrui, come fa 'l tuo, falsa Ciprigna,</l>
     <l n="156">Che mi fa per le selve andar errando.</l>
     <l n="157">Ma ecco ch'ei ritorna, e mi si mostra</l>
     <l n="158">Pien di splendor, pien di gloria, e si duole</l>
     <l n="159">Del mio dolor, e pietoso mi asciuga</l>
     <l n="160">Con le sue man le lagrime, e mi dice</l>
     <l n="161">Tutto pietà, tutto amor, tutto fede,</l>
     <l n="162">Queste poche dolcissime parole:</l>
     <l n="163">– Non pianger, caro amico, io non son morto,</l>
     <l n="164">Ma sono asceso in cielo; ivi mi godo</l>
     <l n="165">I ben spesi anni, e caro ho che fur pochi:</l>
     <l n="166">Ché 'l prolungar la vita, ove la morte</l>
     <l n="167">Vince ogni cosa, ch'altro è che morire,</l>
     <l n="168">E turarne la via d'irne alla vita?</l>
     <l n="169">Dove ora attendo il vostro arrivo, e dove</l>
     <l n="170">Prego per voi il Signor, che, sua mercede,</l>
     <l n="171">Vi sviluppi da' sterpi, e da le ingorde</l>
     <l n="172">Brame vi tolga de le più feroci</l>
     <l n="173">Fiere di questa spaventevol selva,</l>
     <l n="174">Ch'a voi, lontan dal ver, par tanto bella;</l>
     <l n="175">Acciò possiate con spediti vanni</l>
     <l n="176">Ascender meco al regno ove l'invidia</l>
     <l n="177">Non rode il nostro ben, né 'l tempo il scema,</l>
     <l n="178">Né di livido il tinge iniqua lingua.</l>
     <l n="179">Tu odi, o Ciconin, quel che ci dice</l>
     <l n="180">Il caro amico nostro. Or non piangiamo</l>
     <l n="181">Le sue venture adunque, anzi mostrianci</l>
     <l n="182">Allegri tutti, ch'ei non creda o pensi</l>
     <l n="183">Che dispiacer de l'altrui ben ne sforzi:</l>
     <l n="184">E non ci paia grave esser restati</l>
     <l n="185">Senza il dolce compagno; ben c'incresca</l>
     <l n="186">Del tempo che noi siamo in questa valle,</l>
     <l n="187">Anzi in quest'aspra e 'n questa folta selva</l>
     <l n="188">Selvaggia sì, ch'ei non si scerne modo</l>
     <l n="189">Come uscirne sicuro, a starvi allegro.</l>
     <l n="190">Né facciam come l'ignorante vulgo:</l>
     <l n="191">Ché gli avien sempre, che mentre in lui luce</l>
     <l n="192">La virtù viva d'un de' nostri soli,</l>
     <l n="193">Ch'ei la riputa vil favilla; e poi</l>
     <l n="194">Che glie le oscura un'importuna nebbia</l>
     <l n="195">E toglie il bel splendor da gli occhi suoi,</l>
     <l n="196">Ch'allor lo preme un desiderio intenso</l>
     <l n="197">Di ricovrarla; allor d'ira e di sdegno</l>
     <l n="198">Trafitto, allarga a le lagrime il petto,</l>
     <l n="199">E coi sospiri accende l'aer tutto.</l>
     <l n="200">E però non piangiamo il guiderdone</l>
     <l n="201">Ben meritato, il dovuto riposo</l>
     <l n="202">Del caro amico, che col dolor nostro,</l>
     <l n="203">Con le nostre querele e nostre strida,</l>
     <l n="204">Non lo potrem ritor di man di quella,</l>
     <l n="205">Che a noi lo tolse, per metterlo in cielo:</l>
     <l n="206">Ché non consente il fatal ordin questo.</l>
     <l n="207">Sai tu, buon Ciconin, di chi si deve</l>
     <l n="208">Pianger la morte? Di chi muor vivendo,</l>
     <l n="209">E di chi lascia dopo morte un grido,</l>
     <l n="210">Un fremito, un romor, una vergogna,</l>
     <l n="211">Che di sé vergognar fa la natura;</l>
     <l n="212">Non di chi vive morto e di sé pone</l>
     <l n="213">Entro gli orecchi nostri, entro a' cuor nostri</l>
     <l n="214">Un nome, un plauso, una fama, uno onore,</l>
     <l n="215">Che d'invidia empir fa chi muore in vita,</l>
     <l n="216">E d'un bello sperar chi vive in morte.</l>
     <l n="217">Però serra, Melpomene, il tuo rivo,</l>
     <l n="218">Che ne porge le lagrime, e 'n suo luogo</l>
     <l n="219">Erato bella apraci il petto, e caccine</l>
     <l n="220">I più allegri, i più soavi accenti,</l>
     <l n="221">Che mai spargesse per amico amico;</l>
     <l n="222">Non dico amante, perché questo è 'l falso,</l>
     <l n="223">E quello il ver d'amor felice nodo.</l>
     <l n="224">Ed io, la tua mercé, il sacro sepolcro</l>
     <l n="225">Del santo amico mio, la ricca pompa,</l>
     <l n="226">Tutto d'amor acceso e di pietade,</l>
     <l n="227">Onorar con l'esequie de la laude</l>
     <l n="228">Tenterò, da giusto obligo forzato,</l>
     <l n="229">Non dal bisogno suo, perché quell'opre,</l>
     <l n="230">Che vivo l'onorar, l'onoran morto.</l>
    </lg>
   </lg>
  </body>
 </text>
</TEI>