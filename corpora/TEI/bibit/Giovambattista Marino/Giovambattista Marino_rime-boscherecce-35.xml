<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime boscherecce - 35</title>
    <author>Giovambattista Marino</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_rime-boscherecce-35</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime boscherecce - 35</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime boscherecce - 35</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Mira il ciel come n'apre, or che s'imbruna,</l>
     <l n="2">le luci eterne a dieci a cento a mille. –</l>
     <l n="3">Così dicea la semplicetta Fille</l>
     <l n="4">additando le stelle ad una ad una.</l>
    </lg>
    <lg n="2">
     <l n="5">– Ben mirarle dèi tu, poiché ciascuna</l>
     <l n="6">cede de' tuoi begli occhi a le faville. –</l>
     <l n="7">Così Tirsi rispose, a cui tranquille</l>
     <l n="8">ore né sol giamai volge, né luna.</l>
    </lg>
    <lg n="3">
     <l n="9">Poi disse (et un sospir del cor gli uscìo):</l>
     <l n="10">– Io fra quelle mirar qual posso o deggio,</l>
     <l n="11">se nemiche fur tutte al nascer mio?</l>
    </lg>
    <lg n="4">
     <l n="12">Mira il ciel tu ch'io già mirar nol cheggio,</l>
     <l n="13">vi vedi tu le tue bellezze et io</l>
     <l n="14">de le mie pene il numero vi veggio. –</l>
    </lg>
   </lg>
  </body>
 </text>
</TEI>