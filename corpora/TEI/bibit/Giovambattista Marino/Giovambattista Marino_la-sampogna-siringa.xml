<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Siringa</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">413</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-siringa</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Siringa</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Siringa</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sovra il verde, frondoso, alto Partenio</l>
     <l n="2">il semicapro Dio, nume degli Arcadi,</l>
     <l n="3">dela bella Siringa amante rustico,</l>
     <l n="4">tese l'avea mill'amorose insidie,</l>
     <l n="5">e come cacciator, che damma timida</l>
     <l n="6">su 'l varco attenda e cautamente vigili,</l>
     <l n="7">spiava l'orme sue, quand'ecco videla</l>
     <l n="8">lungo il monte passar, ch'iva di Cintia</l>
     <l n="9">le compagne cercando, a cui la giovane,</l>
     <l n="10">ch'aborrì de' pastor sempre il commercio,</l>
     <l n="11">avea con ogni affetto, et ogni studio</l>
     <l n="12">votati i suoi pensier, pudica vergine.</l>
     <l n="13">Tosto ch'ei l'adocchiò, corse con impeto</l>
     <l n="14">per seco disfogar l'accesa furia.</l>
     <l n="15">Sen'accorse la Ninfa, e come un aspido</l>
     <l n="16">veduto avesse velenoso e squallido,</l>
     <l n="17">del volto bel discolorò le porpore,</l>
     <l n="18">e per timor qual violetta mammola,</l>
     <l n="19">divenne essangue a meraviglia, e pallida.</l>
     <l n="20">Non però stette ad aspettarlo, e subito</l>
     <l n="21">in quella guisa, che smarrita tortora</l>
     <l n="22">suole involarsi, ovver colomba semplice</l>
     <l n="23">a fero artiglio di falcone, o d'aquila,</l>
     <l n="24">accelerando il piè spedito e libero</l>
     <l n="25">diessi ratto a fuggir tra i più folt'arbori.</l>
     <l n="26">Era la fuga assai veloce e rapida,</l>
     <l n="27">ma viè più lieve che saetta o turbine</l>
     <l n="28">le tenea dietro il predator famelico,</l>
     <l n="29">e con preghiere affettuose e supplici</l>
     <l n="30">queste voci per via gittava al'aria:</l>
     <l n="31">– Deh dove ti precipita</l>
     <l n="32">o ninfa, o tigre, o vipera,</l>
     <l n="33">quella fierezza indomita,</l>
     <l n="34">dirò più tosto insania,</l>
     <l n="35">ch'amor ha tanto in odio?</l>
     <l n="36">Non sono angue pestifero,</l>
     <l n="37">non drago ingordo et avido</l>
     <l n="38">di tormento e di strazio.</l>
     <l n="39">Non vengo a farti ingiuria,</l>
     <l n="40">ma sol perché desidero</l>
     <l n="41">con umil sacrificio</l>
     <l n="42">offrirti il cor per vittima.</l>
     <l n="43">Deh, non fuggirmi, arrestati.</l>
     <l n="44">Non son, qual forse imagini,</l>
     <l n="45">pastor abietto e minimo,</l>
     <l n="46">ma Dio sublime et inclito,</l>
     <l n="47">c'ho de' pastor l'imperio.</l>
     <l n="48">Dio, ch'illustre e magnifico</l>
     <l n="49">lassù ne' chiostri empirei</l>
     <l n="50">con gli altri Numi a tavola</l>
     <l n="51">gusto l'ambrosia e 'l nettare.</l>
     <l n="52">E pur m'ha il fato pessimo</l>
     <l n="53">giunto a tanta miseria</l>
     <l n="54">che par ch'inestinguibile</l>
     <l n="55">non so se dele Furie</l>
     <l n="56">o pur d'Amor l'incendio</l>
     <l n="57">in me tutto s'accumuli,</l>
     <l n="58">ond'ardo, avampo e struggomi,</l>
     <l n="59">senza trovar rimedio,</l>
     <l n="60">a guisa d'una fiaccola.</l>
     <l n="61">Da che rischiara Bosforo</l>
     <l n="62">le notturne caligini,</l>
     <l n="63">finch'alo spuntar d'Espero</l>
     <l n="64">s'offusca l'emisperio,</l>
     <l n="65">e da che Febo attuffasi</l>
     <l n="66">nel grembo del'oceano,</l>
     <l n="67">finché poi del mar Indico</l>
     <l n="68">esce a sgombrar le tenebre,</l>
     <l n="69">altro non fo che gemere,</l>
     <l n="70">rigando il mio tugurio</l>
     <l n="71">d'un continuo diluvio</l>
     <l n="72">di lagrimose gocciole.</l>
     <l n="73">Non vo' che tu sia prodiga</l>
     <l n="74">a me dele tue grazie,</l>
     <l n="75">sol un sol dono cheggioti:</l>
     <l n="76">fermati alquanto e volgimi</l>
     <l n="77">di quella fronte splendida</l>
     <l n="78">gli amorosi luciferi,</l>
     <l n="79">e rischiara i miei nuvoli.</l>
     <l n="80">Sol di questo consolami,</l>
     <l n="81">o mia somma delizia,</l>
     <l n="82">che la mia piaga chiudano</l>
     <l n="83">quegli occhi, che l'apersero;</l>
     <l n="84">ch'a tanto foco è facile,</l>
     <l n="85">e scarso refrigerio</l>
     <l n="86">mirar colei, ch'uccidemi.</l>
     <l n="87">Mostrati a me propizio,</l>
     <l n="88">sostegno amato et unico</l>
     <l n="89">dela mia speme fragile.</l>
     <l n="90">Forse m'aborri e schifimi,</l>
     <l n="91">perché son rozo e sucido</l>
     <l n="92">et amar cosa dubiti,</l>
     <l n="93">che par ch'abbia del'orrido?</l>
     <l n="94">Ciò non t'inganni e credimi</l>
     <l n="95">ch'un corpo irsuto, et ispido</l>
     <l n="96">è più robusto e valido</l>
     <l n="97">d'un, che sia molle e morbido.</l>
     <l n="98">La carne adusta e torrida,</l>
     <l n="99">il petto pien di scropoli,</l>
     <l n="100">le gambe torte et aride,</l>
     <l n="101">le braccia grosse et aspere,</l>
     <l n="102">noderose di muscoli,</l>
     <l n="103">dan di fortezza indizio.</l>
     <l n="104">Non vo' rasoio o forbice,</l>
     <l n="105">non uso specchio o pettine,</l>
     <l n="106">non curo amomo o balsamo,</l>
     <l n="107">per polir la lanugine</l>
     <l n="108">dele mie gote sordide,</l>
     <l n="109">o per far odoriferi</l>
     <l n="110">i velli dela zazzera.</l>
     <l n="111">Questa incultura piacemi,</l>
     <l n="112">queste mie lane ruvide,</l>
     <l n="113">questi peli che pungono</l>
     <l n="114">per te saran più utili</l>
     <l n="115">che le bellezze amabili</l>
     <l n="116">de' dilicati giovani.</l>
     <l n="117">Tal qual mi vedi carico</l>
     <l n="118">di rigori e di setole</l>
     <l n="119">non fui sprezzato (e sappilo)</l>
     <l n="120">dala tua casta Trivia.</l>
     <l n="121">Né dal suo cerchio fulgido</l>
     <l n="122">sdegnò sovente scendere</l>
     <l n="123">a prender la custodia</l>
     <l n="124">dele mie bianche pecore,</l>
     <l n="125">né recossi ad obbrobrio</l>
     <l n="126">stringer tra dolci vincoli</l>
     <l n="127">con le braccia d'avorio</l>
     <l n="128">questa mia pelle d'istrice,</l>
     <l n="129">e la bocca di minio</l>
     <l n="130">accostar senza nausea</l>
     <l n="131">ala mia guancia fetida.</l>
     <l n="132">Vedi le macchie livide,</l>
     <l n="133">che 'l suo bel volto stampano?</l>
     <l n="134">Sono i segni e i caratteri</l>
     <l n="135">de' miei baci indelebili.</l>
     <l n="136">Parlar mi sia pur lecito</l>
     <l n="137">con lodi e con encomii</l>
     <l n="138">dele fattezze proprie.</l>
     <l n="139">Del biforme edificio</l>
     <l n="140">di mia mole corporea,</l>
     <l n="141">mistura che partecipa</l>
     <l n="142">del'uomo e dela bestia,</l>
     <l n="143">non sai (credo) il misterio.</l>
     <l n="144">Quest'animata statua,</l>
     <l n="145">meravigliosa machina,</l>
     <l n="146">del'universo è simbolo.</l>
     <l n="147">Queste mie corna gemine,</l>
     <l n="148">che 'nsu la fronte sorgono,</l>
     <l n="149">sai tu ciò che dinotano?</l>
     <l n="150">Dela Donna del'Erebo,</l>
     <l n="151">diva che l'ombre illumina,</l>
     <l n="152">ale corna son simili.</l>
     <l n="153">Questo rossor di morole,</l>
     <l n="154">ch'accende e quasi insanguina</l>
     <l n="155">la mia faccia purpurea,</l>
     <l n="156">rappresenta e significa</l>
     <l n="157">l'elemento più caldo,</l>
     <l n="158">che con eterno fomite</l>
     <l n="159">nutre là sovra l'aria</l>
     <l n="160">la region del'etere.</l>
     <l n="161">Le cosce e i piè di caprio,</l>
     <l n="162">tra l'altre membra mistiche</l>
     <l n="163">misteriose anch'elleno,</l>
     <l n="164">altro importar non vogliono</l>
     <l n="165">che monti e valli, e pratora</l>
     <l n="166">con tutta la progenie</l>
     <l n="167">de' germi vegetabili,</l>
     <l n="168">che 'nsu la terra pullula.</l>
     <l n="169">Dela macchiata nebride</l>
     <l n="170">la spoglia, ond'io ricopromi,</l>
     <l n="171">alo stellato circolo</l>
     <l n="172">corrisponde e conformasi:</l>
     <l n="173">il baston torto d'acero,</l>
     <l n="174">che ne la cima incurvasi,</l>
     <l n="175">dimostra (se 'l consideri)</l>
     <l n="176">l'anno, che del continovo</l>
     <l n="177">si volge in se medesimo.</l>
     <l n="178">Di me dunque non ridere</l>
     <l n="179">né farne gioco o favola,</l>
     <l n="180">poich'avendo tu suddito</l>
     <l n="181">un Dio di tanto merito,</l>
     <l n="182">potrai ben dir di reggere</l>
     <l n="183">di tutto il mondo sferico</l>
     <l n="184">l'universal dominio.</l>
     <l n="185">Se nel cantar Idillii</l>
     <l n="186">altro maestro agguagliami,</l>
     <l n="187">questi boschi tel dicano,</l>
     <l n="188">ch'ogni giorno m'ascoltano,</l>
     <l n="189">e pur dianzi m'udirono</l>
     <l n="190">contender con Apolline,</l>
     <l n="191">e ne la nostra disputa</l>
     <l n="192">colui, che ne fu giudice</l>
     <l n="193">ad onta del grand'emulo</l>
     <l n="194">diemmi con franco arbitrio</l>
     <l n="195">sentenza favorevole;</l>
     <l n="196">e se ben egli in premio</l>
     <l n="197">di sì fatto giudicio</l>
     <l n="198">n'ebbe l'orecchie d'asino,</l>
     <l n="199">questa fu poi disgrazia,</l>
     <l n="200">per non dir forse invidia.</l>
     <l n="201">O troppo alpestra e rigida,</l>
     <l n="202">sarà dunque possibile,</l>
     <l n="203">ch'a tante fiamme gelida,</l>
     <l n="204">d'esser ognor ti glorii</l>
     <l n="205">ai preghi inessorabile</l>
     <l n="206">di chi t'adora e seguita?</l>
     <l n="207">Dimmi qual serpe libica</l>
     <l n="208">ti fu nutrice e balia?</l>
     <l n="209">Suggesti il latte barbaro</l>
     <l n="210">dele fere d'Armenia?</l>
     <l n="211">Bevesti il ghiaccio scitico</l>
     <l n="212">là su i monti iperborei?</l>
     <l n="213">Del seme empio di Cerbero</l>
     <l n="214">ti generò Tesifone?</l>
     <l n="215">O traesti l'origine</l>
     <l n="216">da qualche dura pomice?</l>
     <l n="217">Sei tu del freddo Caucaso</l>
     <l n="218">forse macigno o selice?</l>
     <l n="219">Ma se sei marmo o porfido,</l>
     <l n="220">come sì lieve e mobile</l>
     <l n="221">voli innanzi al mio correre? –.</l>
     <l n="222">Così le dice, e destro intanto et agile</l>
     <l n="223">con quel caprigno piè, ch'a par d'un folgore</l>
     <l n="224">presto, leggiero, impetuoso e lubrico</l>
     <l n="225">per quelle balze e quelle rupi sdrucciola,</l>
     <l n="226">se stesso a più poter sforza e sollecita,</l>
     <l n="227">ferito il fianco dagli acuti stimuli</l>
     <l n="228">del pungente desio, bramoso e cupido</l>
     <l n="229">per ritenerla, o d'afferrarle l'abito,</l>
     <l n="230">o dela treccia, che disciolta sventola,</l>
     <l n="231">dar pur di piglio al'oro crespo e lucido.</l>
     <l n="232">Non n'era omai lontan già lungo spazio,</l>
     <l n="233">già del fiume Ladon l'avea su 'l margine</l>
     <l n="234">quasi raggiunta, e la feria con l'alito,</l>
     <l n="235">e già la man le distendea su l'omero,</l>
     <l n="236">quando alfin stanca e sbigottita e pavida</l>
     <l n="237">la giovinetta alzò con voce debile</l>
     <l n="238">chiamando a suo favor la diva Ortigia,</l>
     <l n="239">al ciel le luci rugiadose e turgide.</l>
     <l n="240">E le palustri sue sorelle prossime</l>
     <l n="241">pregò con note dolorose e fervide</l>
     <l n="242">a volerla campar dala libidine</l>
     <l n="243">del troppo osceno e temerario Satiro,</l>
     <l n="244">ch'oltr'ogni meta ala sfrenata audacia</l>
     <l n="245">licenzioso omai sciolte le redine,</l>
     <l n="246">di quel fior virginal, che tanto apprezzasi,</l>
     <l n="247">esser volea violator sacrilego.</l>
     <l n="248">Et ecco allor nel terren molle et umido</l>
     <l n="249">tenacemente il vago piè s'abbarbica,</l>
     <l n="250">le chiome, ch'eran bionde, ecco verdeggiano,</l>
     <l n="251">già s'induran le polpe e l'ossa solide</l>
     <l n="252">apparendo di fuor si fan più picciole,</l>
     <l n="253">con spessi groppi le giunture annodansi,</l>
     <l n="254">le verdi spoglie in foglie si trasformano,</l>
     <l n="255">e 'l bel corpo divien canna volubile.</l>
     <l n="256">Chi può narrar come confuso e stupido</l>
     <l n="257">di meraviglia, anzi di doglia attonito</l>
     <l n="258">al repentino caso, alo spettacolo</l>
     <l n="259">sovra natura, oltr'ogni fede insolito,</l>
     <l n="260">rimase (lasso lui) lo dio salvatico?</l>
     <l n="261">Stassi lung'ora taciturno e mutolo,</l>
     <l n="262">e senza spirto e senza senso immobile,</l>
     <l n="263">poi di furor trabocca in tanta furia,</l>
     <l n="264">che stride e mugge orribilmente et ulula,</l>
     <l n="265">sparge a terra per ira e sfronda e lacera</l>
     <l n="266">la ghirlanda, ch'egli ha di pini e d'ebuli,</l>
     <l n="267">né vuol mai più che la sua testa adornino</l>
     <l n="268">edre, o mortelle, né viticci, o ferule.</l>
     <l n="269">Sol a lei, che cangiata in altra imagine,</l>
     <l n="270">commossa ad or a or da l'aura instabile</l>
     <l n="271">agevolmente si ripiega et agita,</l>
     <l n="272">tondendo il crine, il proprio crine implicane.</l>
     <l n="273">La rimira, la tocca, e spesso stringela,</l>
     <l n="274">e mentre d'abbracciarla il cor non sazia,</l>
     <l n="275">ode un sussurro estenuato e fievole,</l>
     <l n="276">che dolcemente par che si ramarichi,</l>
     <l n="277">et è lamento di quell'alma misera,</l>
     <l n="278">che 'n uscir fuor del suo corporeo carcere,</l>
     <l n="279">spirando i fiati degli estremi aneliti,</l>
     <l n="280">dal cavo seno, e dale membra vacue</l>
     <l n="281">tragge sospir che gorgogliando fremono.</l>
     <l n="282">Allora il duolo in lui cede al'industria</l>
     <l n="283">e del germe novel troncando i gettiti,</l>
     <l n="284">pietoso amante et ingegnoso artefice</l>
     <l n="285">di propria mano ne compone e fabrica</l>
     <l n="286">(benché selvaggio) un istromento nobile,</l>
     <l n="287">ch'ebbe pur di Siringa il nome e 'l titolo.</l>
     <l n="288">Oggi Sampogna per le selve italiche</l>
     <l n="289">de' toscani pastor l'appella il popolo.</l>
     <l n="290">Sette bocciuoli acconci in bella serie,</l>
     <l n="291">che di misura diseguale e varia</l>
     <l n="292">hanno proporzion pari e concordia,</l>
     <l n="293">con molle cera e ben tenace e candida</l>
     <l n="294">commette sì che quasi scala armonica</l>
     <l n="295">l'un de l'altro maggior saglion per ordine.</l>
     <l n="296">Comincia poscia il sonatore arcadico</l>
     <l n="297">di quell'arnese ai boschi ancora incognito</l>
     <l n="298">l'artificio a provar novo e piacevole;</l>
     <l n="299">e mentre con la bocca enfiata e tumida</l>
     <l n="300">i sonori registri accorda e tempera,</l>
     <l n="301">fuor dele canne del suo spirto gravide</l>
     <l n="302">sente uscir, quasi di concento angelico</l>
     <l n="303">sinfonia rara e melodia mirabile,</l>
     <l n="304">e doglioso formar di voce trepida</l>
     <l n="305">un tremolio, che 'n suon sottile e stridulo</l>
     <l n="306">dolcemente languisce e geme e mormora.</l>
     <l n="307">Et è pur sì crudel l'amata femina,</l>
     <l n="308">che qualor per sonar le labra appressavi</l>
     <l n="309">fugge da lor, quasi i suoi baci abomini,</l>
     <l n="310">come fuggia quand'ebbe umana effigie.</l>
     <l n="311">Ecco il meschin, qual forsennato e stolido,</l>
     <l n="312">vagando va per l'ampia valle, et eccolo</l>
     <l n="313">ch'assiso alfin là dove l'onda liquida</l>
     <l n="314">rompe la riva e la scoscende in angolo,</l>
     <l n="315">solo, pensoso, afflitto e maninconico,</l>
     <l n="316">et appoggiato a un nero tronco d'elice</l>
     <l n="317">accompagnando canzonette e frottole</l>
     <l n="318">al dolce suon dela canora arundine,</l>
     <l n="319">ne trae con queste note arguti numeri.</l>
     <l n="320">– Uscite, o gemiti,</l>
     <l n="321">accenti queruli,</l>
     <l n="322">lamenti flebili,</l>
     <l n="323">fuor dele viscere.</l>
     <l n="324">Correte, o lagrime,</l>
     <l n="325">fontane torbide</l>
     <l n="326">e 'n pioggia tepida,</l>
     <l n="327">per gli occhi languidi</l>
     <l n="328">stillate l'anima.</l>
     <l n="329">Portate, o zefiri,</l>
     <l n="330">il mesto annunzio</l>
     <l n="331">per tutta Arcadia,</l>
     <l n="332">e questo spirito</l>
     <l n="333">tra' vostri sibili</l>
     <l n="334">confuso vadane.</l>
     <l n="335">Prendete, o calami,</l>
     <l n="336">dolci reliquie</l>
     <l n="337">del mio bell'idolo,</l>
     <l n="338">quel giusto debito,</l>
     <l n="339">che pagar licemi.</l>
     <l n="340">Sospiri e fremiti,</l>
     <l n="341">ch'ognor da' mantici</l>
     <l n="342">del petto essalano,</l>
     <l n="343">d'auretta musica</l>
     <l n="344">gonfino gli organi</l>
     <l n="345">dela mia fistula,</l>
     <l n="346">sìche in memoria</l>
     <l n="347">del caso tragico</l>
     <l n="348">al nostro piangere</l>
     <l n="349">con rauco strepito</l>
     <l n="350">sempre risonino.</l>
     <l n="351">Foreste tacite,</l>
     <l n="352">muti silenzii,</l>
     <l n="353">orrori inospiti,</l>
     <l n="354">spelonche orribili,</l>
     <l n="355">profondi baratri</l>
     <l n="356">di fere estranie,</l>
     <l n="357">erbette floride,</l>
     <l n="358">aurette placide,</l>
     <l n="359">fioretti teneri;</l>
     <l n="360">limpidi rivoli,</l>
     <l n="361">fertili pascoli,</l>
     <l n="362">frassini e platani,</l>
     <l n="363">roveri e salici,</l>
     <l n="364">edere e pampini,</l>
     <l n="365">satiri e driadi;</l>
     <l n="366">ramuscelli tremuli,</l>
     <l n="367">augelletti garruli,</l>
     <l n="368">rupi concave,</l>
     <l n="369">secretarie</l>
     <l n="370">solitarie</l>
     <l n="371">del mio misero</l>
     <l n="372">infortunio,</l>
     <l n="373">poiché vogliono</l>
     <l n="374">stelle perfide,</l>
     <l n="375">che 'n perpetuo</l>
     <l n="376">resti vedovo</l>
     <l n="377">d'ogni giubilo,</l>
     <l n="378">siate (pregovi)</l>
     <l n="379">testimonii</l>
     <l n="380">de l'essequie</l>
     <l n="381">ch'oggi celebro</l>
     <l n="382">non al tumulo</l>
     <l n="383">del suo cenere,</l>
     <l n="384">ma del povero</l>
     <l n="385">dio di Menalo,</l>
     <l n="386">ch'è cadavere</l>
     <l n="387">miserabile,</l>
     <l n="388">e sostentasi</l>
     <l n="389">per miracolo;</l>
     <l n="390">e 'n quest'ultimo</l>
     <l n="391">grave essizio</l>
     <l n="392">brama ch'Atropo</l>
     <l n="393">ala linea</l>
     <l n="394">del suo vivere,</l>
     <l n="395">che dee scorrere</l>
     <l n="396">tutti i secoli,</l>
     <l n="397">ponga termine. –</l>
     <l n="398">Qui tacque, e venne meno e i Fauni e i Genii,</l>
     <l n="399">le pietose Napee, l'amiche Oreadi</l>
     <l n="400">a stuolo a stuolo e le vicine Naiadi,</l>
     <l n="401">ch'avean, rapite dal suo dolce cantico,</l>
     <l n="402">del'ombroso Liceo lasciato il vertice,</l>
     <l n="403">e fatto d'ognintorno al cantor ottimo</l>
     <l n="404">per ascoltarlo, un bel teatro publico,</l>
     <l n="405">senz'altro indugio a consolarlo corsero,</l>
     <l n="406">e con soavi e generosi calici,</l>
     <l n="407">e con capaci e ben ripiene ciottole</l>
     <l n="408">di rubino stillante e di topazio,</l>
     <l n="409">che giocondo inventor dela vendemia,</l>
     <l n="410">avea dianzi dal'uve espresso Bromio,</l>
     <l n="411">il ristoraro e 'l confortaro a sorgere,</l>
     <l n="412">e di quel dolce suo novo essercizio,</l>
     <l n="413">l'uso da lui per celebrarlo appresero.</l>
    </lg>
   </lg>
  </body>
 </text>
</TEI>