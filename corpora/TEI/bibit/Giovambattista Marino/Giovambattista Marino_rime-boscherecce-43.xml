<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime boscherecce - 43</title>
    <author>Giovambattista Marino</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_rime-boscherecce-43</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime boscherecce - 43</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime boscherecce - 43</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– A dio, Florida bella, il cor piagato</l>
     <l n="2">nel mio partir ti lascio, e porto meco</l>
     <l n="3">la memoria di te, sì come seco</l>
     <l n="4">cervo traffitto suol lo strale alato. –</l>
    </lg>
    <lg n="2">
     <l n="5">– Caro mio Floro a dio, l'amaro stato</l>
     <l n="6">consoli amor del nostro viver cieco:</l>
     <l n="7">che se 'l tuo cor mi resta, il mio vien teco</l>
     <l n="8">com'augellin, che vola al cibo amato. –</l>
    </lg>
    <lg n="3">
     <l n="9">Così su 'l Tebro a lo spuntar del sole</l>
     <l n="10">quinci e quindi confuso un suon s'udìo</l>
     <l n="11">di sospiri, di baci e di parole.</l>
    </lg>
    <lg n="4">
     <l n="12">– Ben mio rimanti in pace. E tu ben mio</l>
     <l n="13">vattene in pace, e sia che 'l ciel vole.</l>
     <l n="14">A dio Floro (dicean) Florida a dio. –</l>
    </lg>
   </lg>
  </body>
 </text>
</TEI>