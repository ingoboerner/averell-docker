<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Atteone</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">904</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-atteone</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Atteone</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Atteone</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ascoltatemi, o selve,</l>
     <l n="2">s'udir vi piace il lagrimabil caso</l>
     <l n="3">d'Atteone infelice. Era Atteone</l>
     <l n="4">d'Autonoe e d'Aristeo</l>
     <l n="5">unica prole, unica speme, e cara.</l>
     <l n="6">Giovinetto cortese,</l>
     <l n="7">e de' parenti e dela patria tutta</l>
     <l n="8">dolce delizia e cura.</l>
     <l n="9">Altri giamai de' boschi e dela caccia</l>
     <l n="10">più studioso o vago</l>
     <l n="11">di lui non ebbe in tempo alcun l'ingegno.</l>
     <l n="12">O se dardo pungente</l>
     <l n="13">scoccando di lontan, veloce arresta</l>
     <l n="14">fuggitiva cervetta;</l>
     <l n="15">o se spiedo lucente</l>
     <l n="16">impugnando dapresso, ardito affronta</l>
     <l n="17">furioso cinghiale,</l>
     <l n="18">non ha di lui chi più leggiero, o forte</l>
     <l n="19">la destra mova, o la persona adatti.</l>
     <l n="20">Mai branca aspra e crudel d'orsa montana</l>
     <l n="21">non gli fe' per timor volger le terga,</l>
     <l n="22">né mai lo spaventò di leonessa</l>
     <l n="23">infantata di fresco, occhio tremendo.</l>
     <l n="24">Spesso da qualche balza</l>
     <l n="25">benché ratto volante,</l>
     <l n="26">precipitò la rapida pantera,</l>
     <l n="27">e cento volte e cento</l>
     <l n="28">il gran Dio de' pastor stupido il vide</l>
     <l n="29">dela damma e del daino</l>
     <l n="30">la fuga trapassar, quasi baleno.</l>
     <l n="31">Veste di bel cerviero,</l>
     <l n="32">ucciso di sua man, macchiato spoglio.</l>
     <l n="33">Porta d'osso indiano</l>
     <l n="34">d'auree fila vergato</l>
     <l n="35">lungo corno e ritorto, al collo appeso;</l>
     <l n="36">e lo scaggiale, a cui legato attiensi</l>
     <l n="37">il sonoro stromento,</l>
     <l n="38">fornito è tutto di dorate fibbie.</l>
     <l n="39">Per gli omeri a traverso</l>
     <l n="40">gli serpe un arco, che d'avorio e d'oro</l>
     <l n="41">tutto è commesso, e nel sinistro fianco</l>
     <l n="42">da cintura barbarica gli pende</l>
     <l n="43">distinto al'arabesca</l>
     <l n="44">d'argento fin, di fino smalto, e pregno</l>
     <l n="45">di partiche quadrella, aureo carcasso.</l>
     <l n="46">Cacciatore infelice, oh quanto meglio</l>
     <l n="47">ad altre cure, in altri studi avresti</l>
     <l n="48">rivolto il core, essercitato il piede!</l>
     <l n="49">Nulla, nulla giovotti</l>
     <l n="50">la prestezza del corso;</l>
     <l n="51">nulla del braccio e dela man feroce</l>
     <l n="52">la destrezza e la lena.</l>
     <l n="53">Non del drizzar con infallibil colpo</l>
     <l n="54">le pennute saette a certo segno,</l>
     <l n="55">l'esperienza e l'arte.</l>
     <l n="56">Non del'investigar con traccia accorta</l>
     <l n="57">dele fere i covili</l>
     <l n="58">l'alta sagacità punto ti valse,</l>
     <l n="59">sìche in cervo mutato</l>
     <l n="60">non fossi alfin da' tuoi voraci cani</l>
     <l n="61">fieramente smembrato.</l>
     <l n="62">Già sì strano accidente avea la Fama,</l>
     <l n="63">e del bene e del mal publicatrice,</l>
     <l n="64">divulgato volando;</l>
     <l n="65">e con l'annunzio infausto</l>
     <l n="66">ad Autonoe meschina,</l>
     <l n="67">messaggiera dolente, alfin ne venne.</l>
     <l n="68">Non raccontò, che 'l figlio</l>
     <l n="69">vestita avesse già la spoglia estrana,</l>
     <l n="70">ma sol che i cani ingordi</l>
     <l n="71">lacerato l'aveano a nervo a nervo.</l>
     <l n="72">Tosto sonar s'udìo la casa tutta</l>
     <l n="73">d'ululati, e di pianti. Il vecchio Cadmo,</l>
     <l n="74">avolo del garzon, le man si mise</l>
     <l n="75">ne le chiome senili</l>
     <l n="76">e stracciolle rigando</l>
     <l n="77">di caldi fiumi le rugose gote.</l>
     <l n="78">Ma dela madre afflitta</l>
     <l n="79">chi può narrar l'affanno?</l>
     <l n="80">Graffiossi il viso e flagellossi il seno,</l>
     <l n="81">si svelse il crine e si squarciò la gonna.</l>
     <l n="82">E più quand'ella vide i mesti cani</l>
     <l n="83">giù dal monte correnti</l>
     <l n="84">quasi pur compiangendo</l>
     <l n="85">del'ucciso Signore</l>
     <l n="86">con taciturne lagrime la morte,</l>
     <l n="87">dela trista novella</l>
     <l n="88">confermarle l'aviso.</l>
     <l n="89">Iva l'addolorata</l>
     <l n="90">col marito Aristeo di balza in balza</l>
     <l n="91">le reliquie disperse</l>
     <l n="92">del perduto figliuol cercando intorno.</l>
     <l n="93">Videle sì, ma le cangiate forme</l>
     <l n="94">raffigurar non seppe.</l>
     <l n="95">Trovolle sì, ma in esse</l>
     <l n="96">non trovò del suo ben la bella imago.</l>
     <l n="97">Più d'una volta il doloroso loco</l>
     <l n="98">passò senza pensarvi.</l>
     <l n="99">Più d'una volta ebbe a tornarvi, e spesso</l>
     <l n="100">l'ossa bramate e cerche</l>
     <l n="101">col piè materno ricalcò passando.</l>
     <l n="102">Degna certo di scusa</l>
     <l n="103">fu la madre infelice.</l>
     <l n="104">Vide del cervo le ramose corna,</l>
     <l n="105">non vide già del figlio il biondo crine.</l>
     <l n="106">Toccò l'ispide sete</l>
     <l n="107">dela faccia cervina,</l>
     <l n="108">non toccò già del dilicato mento</l>
     <l n="109">la lanugine molle.</l>
     <l n="110">Pensò di ritrovarlo</l>
     <l n="111">qual l'avea partorito,</l>
     <l n="112">ma non vi riconobbe</l>
     <l n="113">vestigio pur di simulacro umano.</l>
     <l n="114">Degna certo di scusa</l>
     <l n="115">fu la madre infelice.</l>
     <l n="116">Quindi scalza e discinta</l>
     <l n="117">varcò del'aspro monte il duro dorso,</l>
     <l n="118">e poi che spiò tutti</l>
     <l n="119">gli aditi inosservabili del bosco,</l>
     <l n="120">tornò stanca al'albergo,</l>
     <l n="121">dove sollecitata</l>
     <l n="122">dale cure pungenti, apena chiuse</l>
     <l n="123">su la punta del'alba</l>
     <l n="124">le palpebre al riposo, e furo i sogni,</l>
     <l n="125">tra cui versò la mente,</l>
     <l n="126">torbidi, orrendi, imaginosi e tristi.</l>
     <l n="127">Innanzi le si offerse,</l>
     <l n="128">qual proprio e quanto fu, l'estinto figlio,</l>
     <l n="129">anima sconsolata, ombra vagante,</l>
     <l n="130">tutto lacero il corpo</l>
     <l n="131">di profonde ferite, e d'atro sangue</l>
     <l n="132">tutto tutto macchiato.</l>
     <l n="133">In tal sembianza squallido e dolente</l>
     <l n="134">così languidamente</l>
     <l n="135">lagrimando le disse:</l>
     <l n="136">– Madre, madre, tu dormi,</l>
     <l n="137">e 'l mio fato crudele ancor non sai?</l>
     <l n="138">Svegliati, sveglia omai. Va, riconosci</l>
     <l n="139">la mia mal nota e peregrina forma,</l>
     <l n="140">riconosci, et abbraccia</l>
     <l n="141">del caro cervo tuo le corna, e bacia</l>
     <l n="142">quella discreta e ragionevol fera,</l>
     <l n="143">e quelle sparse viscere, che furo</l>
     <l n="144">dele viscere tue concetto e parto.</l>
     <l n="145">Quel me, quel me tu vedi,</l>
     <l n="146">o cara genitrice,</l>
     <l n="147">che già con tanto duol, con tanta cura,</l>
     <l n="148">generasti e nutristi.</l>
     <l n="149">Piagni il tuo dolce figlio</l>
     <l n="150">fatto d'altra natura.</l>
     <l n="151">Piagni del caro pegno</l>
     <l n="152">la cangiata figura.</l>
     <l n="153">Felice me, s'al'infelice caccia</l>
     <l n="154">involato mi fossi!</l>
     <l n="155">Felice me, se dela dea di Cinto</l>
     <l n="156">il bel corpo celeste</l>
     <l n="157">non mai veduto, o desiato avessi!</l>
     <l n="158">M'avesse, per mio meglio,</l>
     <l n="159">di terrena bellezza acceso Amore!</l>
     <l n="160">Ma io troppo superbo e troppo ardito</l>
     <l n="161">ebbi, prendendo a vil nozze mortali,</l>
     <l n="162">d'immortali imenei vaga la mente.</l>
     <l n="163">Vana speme allettommi e vano grido,</l>
     <l n="164">udito già che Febo (ed è pur Febo</l>
     <l n="165">di Diana fratello)</l>
     <l n="166">con Cirene si giacque,</l>
     <l n="167">che del mio genitor fu genitrice;</l>
     <l n="168">udito ancor che dela bianca Luna,</l>
     <l n="169">fu sposo Endimione,</l>
     <l n="170">e che nel ciel pur dala bionda Aurora</l>
     <l n="171">fu rapito Orione,</l>
     <l n="172">di farmi (ahi pensier folle)</l>
     <l n="173">genero di Latona anch'io pensai.</l>
     <l n="174">Quindi la Dea crucciosa</l>
     <l n="175">mi fe' de' propri cani e preda, e pasto.</l>
     <l n="176">Fede (oh madre) ne fan le selve e i campi,</l>
     <l n="177">testimoni ne son le piagge e i colli.</l>
     <l n="178">Sannol ninfe e pastori,</l>
     <l n="179">che ne l'essizio estremo</l>
     <l n="180">chiamar m'udiro aita.</l>
     <l n="181">Chiedilo ai sassi, ai tronchi,</l>
     <l n="182">chiedilo al'aure, al'onde.</l>
     <l n="183">Tel diran (se nol credi)</l>
     <l n="184">le mie compagne fere.</l>
     <l n="185">I cani, i cani istessi</l>
     <l n="186">tel direbbono anch'essi</l>
     <l n="187">se quell'avide bocche,</l>
     <l n="188">che mangiaro il mio corpo, e quelle lingue,</l>
     <l n="189">che leccaro il mio sangue,</l>
     <l n="190">come pronte già furo a divorare,</l>
     <l n="191">fusser atte a parlare.</l>
     <l n="192">Ma concedimi, o madre,</l>
     <l n="193">(per pietà tel chegg'io) l'ultimo dono.</l>
     <l n="194">Non uccider (ti prego)</l>
     <l n="195">i miei cari uccisori.</l>
     <l n="196">Perdona ai fidi cani,</l>
     <l n="197">che fur dela mia morte</l>
     <l n="198">senza lor colpa rei. Né meraviglia</l>
     <l n="199">s'al lor re sconosciuto</l>
     <l n="200">si mostrar sconoscenti.</l>
     <l n="201">Dala mutata pelle</l>
     <l n="202">errarono delusi.</l>
     <l n="203">Scusa de' semplicetti</l>
     <l n="204">l'involontario fallo. E qual giamai</l>
     <l n="205">fu cane a cervo amico? O chi s'adira</l>
     <l n="206">con can che cervo uccida?</l>
     <l n="207">Del mio fedel Tigrino</l>
     <l n="208">sovr'ogni altro ti caglia. Ahi quanto afflitto,</l>
     <l n="209">del'amato maestro</l>
     <l n="210">micidiale innocente,</l>
     <l n="211">or quinci or quindi circondando i poggi,</l>
     <l n="212">simile ad uom piangente,</l>
     <l n="213">di pietosi latrati empie la selva,</l>
     <l n="214">e ricerca anelante</l>
     <l n="215">con curiose nari</l>
     <l n="216">del caro morto suo l'orme sanguigne.</l>
     <l n="217">Giunto pur dianzi ala funesta valle,</l>
     <l n="218">che del tragico mio fiero successo</l>
     <l n="219">fu spettatrice e scena,</l>
     <l n="220">abbaiando ala rupe</l>
     <l n="221">in tal guisa di me chiese novelle:</l>
     <l n="222">"Dite, ditemi, o pietre,</l>
     <l n="223">chi oggi n'ha rapito</l>
     <l n="224">il leggiadro Atteone?</l>
     <l n="225">In qual parte, in qual riva</l>
     <l n="226">essercita le fere</l>
     <l n="227">il nobil cacciatore?</l>
     <l n="228">Dite, ditelo, o ninfe".</l>
     <l n="229">Così disse Tigrino, a cui la rupe</l>
     <l n="230">con tacito parlar così rispose:</l>
     <l n="231">"E chi vide di fera,</l>
     <l n="232">fera mai cacciatrice?</l>
     <l n="233">O qual mai cervo udissi</l>
     <l n="234">d'altro cervo seguace?</l>
     <l n="235">Atteon, ricoverto</l>
     <l n="236">d'adulterino manto,</l>
     <l n="237">giace a terra svenato.</l>
     <l n="238">Questo medesmo prato,</l>
     <l n="239">ch'un tempo esser solea</l>
     <l n="240">campo dele sue cacce,</l>
     <l n="241">oggi, pur oggi è stato</l>
     <l n="242">con strazio inusitato</l>
     <l n="243">mensa dele sue carni".</l>
     <l n="244">Qui si tacque la rupe, e non pertanto</l>
     <l n="245">sue fatiche cessava il mio Tigrino,</l>
     <l n="246">quando per onta e scherno</l>
     <l n="247">gli disse alfin l'ingiuriata Dea:</l>
     <l n="248">"Che val cane omicida</l>
     <l n="249">cercar con tanto studio e tanti errori</l>
     <l n="250">quel che cibo facesti</l>
     <l n="251">dele bramose canne?</l>
     <l n="252">Cerca, cerca Atteone</l>
     <l n="253">tu, ch'uccisor ne fosti.</l>
     <l n="254">Cerca, cerca il tuo duce</l>
     <l n="255">tu, che nel ventre il porti.</l>
     <l n="256">Eccoti là nel suolo</l>
     <l n="257">(se vedergli ti cale)</l>
     <l n="258">del'esca tua gli avanzi,</l>
     <l n="259">teschio scarno e spolpato, et ossa ignude".</l>
     <l n="260">Ma se l'aspra cagion di strage tanta</l>
     <l n="261">ti giova, o madre, udir, nulla t'ascondo.</l>
     <l n="262">Tra le verdi, frondose, antiche piante</l>
     <l n="263">d'un, non so se dir deggia</l>
     <l n="264">boschetto o paradiso,</l>
     <l n="265">mi scorse empia ventura.</l>
     <l n="266">Paradiso, s'io miro</l>
     <l n="267">al ben, che vi trovai.</l>
     <l n="268">Inferno, s'io mi giro</l>
     <l n="269">al mal, che ne portai.</l>
     <l n="270">Sai che l'anno è su 'l mezo</l>
     <l n="271">dela stagion più calda. Era nel centro</l>
     <l n="272">dela sua rota il giorno,</l>
     <l n="273">e le colline e i campi</l>
     <l n="274">rapido in ciel poggiando</l>
     <l n="275">fendea, feria con tanta forza il sole,</l>
     <l n="276">che novello Fetonte</l>
     <l n="277">rotar quasi parea</l>
     <l n="278">molto vicino a terra il carro d'oro.</l>
     <l n="279">Sotto il celeste cane</l>
     <l n="280">languiano erbette e fiori;</l>
     <l n="281">ne le più cupe tane</l>
     <l n="282">ricovravan le belve;</l>
     <l n="283">le più riposte selve</l>
     <l n="284">cercavano gli armenti;</l>
     <l n="285">e 'ncontro ai raggi ardenti</l>
     <l n="286">facean schermo i pastori</l>
     <l n="287">onde fresche, ombre fosche, antri et orrori;</l>
     <l n="288">quando la casta e cacciatrice Dea</l>
     <l n="289">in compagnia dele più care sue</l>
     <l n="290">faretrate donzelle,</l>
     <l n="291">stanca di seguir l'orme</l>
     <l n="292">dele fere fugaci, alfin fermossi.</l>
     <l n="293">Ne la valle Gargafia, ale radici</l>
     <l n="294">d'un solitario monte,</l>
     <l n="295">spaziosa spelonca apre le fauci.</l>
     <l n="296">Appio fiorito e verdeggiante musco</l>
     <l n="297">con vari altri arboscelli</l>
     <l n="298">sovra, dentro, e dintorno</l>
     <l n="299">fan dela bocca sua negra l'entrata.</l>
     <l n="300">È dubbio se la rupe</l>
     <l n="301">dal continuo picchiar del'onda viva,</l>
     <l n="302">che vi sorge e zampilla,</l>
     <l n="303">tormentata e percossa,</l>
     <l n="304">l'aperse, o rosa e rotta</l>
     <l n="305">dal dente voracissimo del Tempo</l>
     <l n="306">l'incavò per sestessa.</l>
     <l n="307">Ben par ch'ivi Natura,</l>
     <l n="308">de' cittadini intagli</l>
     <l n="309">imitando i lavori, abbia voluto</l>
     <l n="310">discepola del'arte altrui mostrarsi,</l>
     <l n="311">però che 'n que' salvatici ornamenti</l>
     <l n="312">sembra artificio il caso,</l>
     <l n="313">e par l'architettura inculta e roza</l>
     <l n="314">ingegnoso modello</l>
     <l n="315">di maestro scarpello.</l>
     <l n="316">Di pomice scabrosa un arco opaco</l>
     <l n="317">e di ruvido tofo ala caverna</l>
     <l n="318">fa testugine e volta,</l>
     <l n="319">che di spugne e di nicchi</l>
     <l n="320">e di rustiche chiocciole e cocchiglie</l>
     <l n="321">(quasi natie grottesche)</l>
     <l n="322">tutta è fregiata; e quindi i verdi crini</l>
     <l n="323">dela madre d'Amor recisi e sparsi</l>
     <l n="324">pendere a ciocca a ciocca, e quinci vedi</l>
     <l n="325">grondare in varie forme</l>
     <l n="326">parte liquide, e parte</l>
     <l n="327">gelate, e parte intere, e parte tronche</l>
     <l n="328">di rappreso cristallo</l>
     <l n="329">gocciole rugiadose,</l>
     <l n="330">e di filato argento</l>
     <l n="331">lagrimette stillanti.</l>
     <l n="332">Quasi concava conca,</l>
     <l n="333">il vaso dela fonte</l>
     <l n="334">egualmente si spande. Intorno e sotto</l>
     <l n="335">ha di molle smeraldo umidi i seggi,</l>
     <l n="336">di lubrico corallo algente il fondo;</l>
     <l n="337">e dal ciel dela grotta in sen riceve</l>
     <l n="338">pioggia di vive perle,</l>
     <l n="339">ond'egli cresce, e 'n bel ruscello accolte</l>
     <l n="340">l'accumulate stille,</l>
     <l n="341">forma di sé con labirinti ondosi</l>
     <l n="342">mille vaghi meandri e, mormorando</l>
     <l n="343">tra' bei margini suoi, di pietra in pietra</l>
     <l n="344">si torce e rompe e fuor del'antro scorre.</l>
     <l n="345">Quivi la Dea lentando</l>
     <l n="346">l'arco d'argento, e disarmando il fianco</l>
     <l n="347">del'aurata faretra,</l>
     <l n="348">ad un elce l'appese;</l>
     <l n="349">indi il volto di foco e 'l crin fumante</l>
     <l n="350">tre volte e tre ne le fredd'acque immerse.</l>
     <l n="351">Slacciarsi fe' dale fidate ancelle</l>
     <l n="352">l'un e l'altro coturno e, scinta e sciolta</l>
     <l n="353">la leggiadretta vesta,</l>
     <l n="354">i bei membri spoglionne, e dele spoglie</l>
     <l n="355">sovra un letto di fior deposto il fascio,</l>
     <l n="356">ne' cristallini umori</l>
     <l n="357">tuffossi, e volse che 'l medesmo essempio</l>
     <l n="358">ciascuna parimente</l>
     <l n="359">dele compagne vergini seguisse.</l>
     <l n="360">Or là dove la bella</l>
     <l n="361">sagittaria celeste</l>
     <l n="362">con le vaghe seguaci era a lavarsi,</l>
     <l n="363">per gran sorte giuns'io, che poco dianzi</l>
     <l n="364">dale reti partito e dale lasse</l>
     <l n="365">lasciati avea nel bosco</l>
     <l n="366">i cani a riposar. Riposo ahi troppo</l>
     <l n="367">per me duro e crudele,</l>
     <l n="368">perché potesser poi con maggior lena</l>
     <l n="369">seguitarmi, e sbranarmi.</l>
     <l n="370">Era tra' verdi rami,</l>
     <l n="371">in guisa pur di padiglione o tenda,</l>
     <l n="372">spiegata intorno e tesa</l>
     <l n="373">di sciamito vermiglio ampia cortina,</l>
     <l n="374">talch'a spiar per entro</l>
     <l n="375">apena aver potea passaggio l'aura.</l>
     <l n="376">Avean le Ninfe sovra l'orlo erboso</l>
     <l n="377">del chiaro fonte acconcia</l>
     <l n="378">di rose e d'altri fior purpurea cuccia,</l>
     <l n="379">e 'n disparte apprestati,</l>
     <l n="380">per rasciugarsi poi,</l>
     <l n="381">di zendado e di bisso</l>
     <l n="382">sottilissimi veli.</l>
     <l n="383">Mentre in loco sì chiuso e sì remoto</l>
     <l n="384">le belle natatrici</l>
     <l n="385">senza sospetto alcun stanno a diletto,</l>
     <l n="386">misero quanto incauto</l>
     <l n="387">quivi a caso m'abbatto e quivi arresto</l>
     <l n="388">le faticose piante;</l>
     <l n="389">né più curai di seguitar la caccia,</l>
     <l n="390">perché non mi parea con l'arco in mano</l>
     <l n="391">peter mai far di quella,</l>
     <l n="392">che con gli occhi facea, preda più bella.</l>
     <l n="393">Anzi per pascer meglio,</l>
     <l n="394">vagheggiatore ingordo,</l>
     <l n="395">del'occhio insaziabile la fame,</l>
     <l n="396">infra le fronde e 'l drappo</l>
     <l n="397">fattomi più dapresso,</l>
     <l n="398">innebriato e tratto</l>
     <l n="399">dal piacer giovenile e dala vista</l>
     <l n="400">del'offerte bellezze, oltre mi misi,</l>
     <l n="401">e dela pura immacolata Dea</l>
     <l n="402">il sacro corpo tutto</l>
     <l n="403">di parte in parte a misurar mi diedi.</l>
     <l n="404">Adombrava il bel loco</l>
     <l n="405">fra l'altre arbori eccelse annoso olivo,</l>
     <l n="406">tra' cui sacrati rami</l>
     <l n="407">baldanzoso et audace</l>
     <l n="408">furtivamente a contemplarla ascesi,</l>
     <l n="409">là dove tutto intento</l>
     <l n="410">al'oggetto amoroso, non sapea</l>
     <l n="411">da sì dolce spettacolo levarmi.</l>
     <l n="412">Così con doppio fallo il fallo accrebbi,</l>
     <l n="413">peròche per veder ciò che non lice</l>
     <l n="414">d'una vergine dea,</l>
     <l n="415">d'altra vergine dea gravai la pianta.</l>
     <l n="416">Ma giuro, e giuro il vero</l>
     <l n="417">(sasselo, o madre, il Cielo)</l>
     <l n="418">ch'io non pensai, né volli</l>
     <l n="419">al'altrui castitate</l>
     <l n="420">far con lo sguardo ingiurioso offesa.</l>
     <l n="421">Al'alte meraviglie</l>
     <l n="422">dela nova beltate</l>
     <l n="423">vaghezza simplicissima mi trasse.</l>
     <l n="424">Se colpa è risguardar le cose belle,</l>
     <l n="425">colpevole mi chiamo.</l>
     <l n="426">Eran dala chiarezza</l>
     <l n="427">del'onde trasparenti</l>
     <l n="428">innargentate l'ombre, e dala luce</l>
     <l n="429">dele candide membra</l>
     <l n="430">imbiancati gli orrori; onde parea</l>
     <l n="431">spuntar ne l'antro oscuro</l>
     <l n="432">a meza notte l'alba e, lampeggiando</l>
     <l n="433">con sferze oblique e tremuli reflessi</l>
     <l n="434">per lungo tratto il vago lume intorno,</l>
     <l n="435">qual suol quando la luna</l>
     <l n="436">lo suo splendor sereno</l>
     <l n="437">vibra nel mar tranquillo,</l>
     <l n="438">o quando il sol saetta</l>
     <l n="439">con lucido baleno</l>
     <l n="440">specchio di bel diamante,</l>
     <l n="441">portava agli occhi miei raggi di neve,</l>
     <l n="442">ch'abbarbagliando di lontan la vista</l>
     <l n="443">mi ferivano il core.</l>
     <l n="444">Né con tanto piacer, né così belle</l>
     <l n="445">nel tribunal selvaggio</l>
     <l n="446">colà del foro d'Ida il Pastor frigio</l>
     <l n="447">mirò del ciel le litiganti ignude,</l>
     <l n="448">come attonito e lieto</l>
     <l n="449">del boschereccio nume</l>
     <l n="450">l'immacolate parti</l>
     <l n="451">a specolar svelatamente er'io.</l>
     <l n="452">I tronchi istessi, i tronchi</l>
     <l n="453">rapiti a vagheggiarla ebber (cred'io)</l>
     <l n="454">senso di meraviglia, e di diletto.</l>
     <l n="455">Che s'orecchie ebber già platani, e faggi</l>
     <l n="456">per ascoltar d'Orfeo la dolce voce,</l>
     <l n="457">chi potrà dir che non avesser occhi</l>
     <l n="458">per mirar di Diana i membri ignudi?</l>
     <l n="459">Questi del bosco innamorati figli,</l>
     <l n="460">fatti gelosi aprova,</l>
     <l n="461">con le braccia frondose</l>
     <l n="462">escludendo dal'antro il chiaro lume</l>
     <l n="463">dela lampa diurna,</l>
     <l n="464">la vista a me concessa</l>
     <l n="465">proibivano al sol, che pur volea</l>
     <l n="466">con curioso raggio</l>
     <l n="467">di cotanta bellezza</l>
     <l n="468">spiar furtivo gli ultimi recessi.</l>
     <l n="469">Tacea la selva intenta</l>
     <l n="470">al celeste miracolo amoroso.</l>
     <l n="471">Su l'ali assisi i venti</l>
     <l n="472">tenean sospeso il respirar del fiato.</l>
     <l n="473">L'aurette vaneggianti,</l>
     <l n="474">stupide spettatrici, aveano imposto</l>
     <l n="475">alto silenzio ale sonore fronde.</l>
     <l n="476">L'acque mute (non altro)</l>
     <l n="477">in suo rauco idioma</l>
     <l n="478">con lingua di cristallo</l>
     <l n="479">mormoravano solo</l>
     <l n="480">che la Dea più pudica</l>
     <l n="481">confessando ala selva i suoi secreti,</l>
     <l n="482">di sestessa facea mostra lasciva.</l>
     <l n="483">Girò l'occhio fatale, e 'l guardo obliquo</l>
     <l n="484">una Naiade in questo al'arrogante</l>
     <l n="485">troppo cupido amante, e sì s'accorse</l>
     <l n="486">del'insidia e del tratto; onde gridando</l>
     <l n="487">ala casta reina</l>
     <l n="488">accusò con la voce,</l>
     <l n="489">additò con la mano</l>
     <l n="490">del forsennato errante</l>
     <l n="491">l'immodestia e l'insania. Et ecco tutto</l>
     <l n="492">di man battute e di percossi petti</l>
     <l n="493">fan le Ninfe sonar l'ombroso speco.</l>
     <l n="494">Qual, per celar sestessa e di natura</l>
     <l n="495">i secreti tesori,</l>
     <l n="496">dentro il fonte s'immerge, e fa del'acque,</l>
     <l n="497">poco fide custodi,</l>
     <l n="498">un traslucido velo al seno ignudo;</l>
     <l n="499">qual dela Dea pudica</l>
     <l n="500">corre ala guardia, indi le tesse intorno</l>
     <l n="501">con le braccia intrecciate alcun riparo.</l>
     <l n="502">Ella, come s'inostra</l>
     <l n="503">adusto nuvoletto a sole estivo,</l>
     <l n="504">o qual a noi si mostra</l>
     <l n="505">in oriente la vermiglia Aurora,</l>
     <l n="506">o come si colora</l>
     <l n="507">lassù nel primo ciel di foco e sangue</l>
     <l n="508">dela diva medesma il freddo argento</l>
     <l n="509">ale magiche note</l>
     <l n="510">di Tessaglia o di Ponto,</l>
     <l n="511">così tinge il bel volto</l>
     <l n="512">di porpora rosata e tale accende</l>
     <l n="513">di rubiconda fiamma</l>
     <l n="514">la guancia semplicetta.</l>
     <l n="515">Frettolosa e confusa</l>
     <l n="516">allor come può meglio</l>
     <l n="517">il cinto virginal s'annoda al seno;</l>
     <l n="518">e parte ricoverta</l>
     <l n="519">dal biondo crin disciolto, e parte chiusa</l>
     <l n="520">nel bianco lin raccolto,</l>
     <l n="521">le vergognose mamme si nasconde.</l>
     <l n="522">In me malsaggio e stolto</l>
     <l n="523">umidi poi di sdegno i rai contorce,</l>
     <l n="524">e di non seco aver l'arco e gli strali</l>
     <l n="525">per vendicar l'oltraggio</l>
     <l n="526">par che forte le 'ncresca.</l>
     <l n="527">Ma non mancaro al suo divino ingegno</l>
     <l n="528">armi vendicatrici. Il fonte istesso</l>
     <l n="529">ne fu ministro, e furo</l>
     <l n="530">arco eburneo la mano e l'onda tersa</l>
     <l n="531">argentata saetta, et ella arciera,</l>
     <l n="532">ch'al mio viso aventolla,</l>
     <l n="533">dicendo, "Io vo' che sia</l>
     <l n="534">egual la pena agli ardimenti tuoi;</l>
     <l n="535">or va, dillo, se puoi".</l>
     <l n="536">Ahi chi credea che 'n animo celeste</l>
     <l n="537">albergasse tant'ira? Ecco in un punto,</l>
     <l n="538">sorgere in aria e circondarmi un turbo,</l>
     <l n="539">ond'io (come non so) ratto trabocco</l>
     <l n="540">dal tronco in giù precipitoso al piano.</l>
     <l n="541">E quivi alfin m'aveggio</l>
     <l n="542">dela trasfigurata mia persona.</l>
     <l n="543">Sventurato, ch'apena</l>
     <l n="544">di quel fatal umor spruzzato e molle,</l>
     <l n="545">tosto m'abbandonò l'umana forma.</l>
     <l n="546">Stendesi il collo e dele guance il tratto</l>
     <l n="547">in mascelle s'allunga; il naso e 'l mento</l>
     <l n="548">si nasconde e si spiana</l>
     <l n="549">e la bocca viril s'aguzza in muso.</l>
     <l n="550">Dele gambe robuste</l>
     <l n="551">s'assottiglian le polpe; i duo sostegni</l>
     <l n="552">del corpo si fan quattro,</l>
     <l n="553">et ha ciascun di lor l'unghia divisa.</l>
     <l n="554">Cresce su per le membra</l>
     <l n="555">già candide, or di nero</l>
     <l n="556">pomellate, e di punti</l>
     <l n="557">variate e distinte, irsuto pelo.</l>
     <l n="558">Veggiomi pullulando</l>
     <l n="559">spuntar su la cervice</l>
     <l n="560">i germogli del'ossa, indi repente</l>
     <l n="561">arboreggiando al ciel selva di corna</l>
     <l n="562">farmi con cento rami ombra ala fronte.</l>
     <l n="563">Insolita paura</l>
     <l n="564">entrar mi sento ad abitar nel petto.</l>
     <l n="565">Già sgridato e cacciato</l>
     <l n="566">dale sdegnose ninfe</l>
     <l n="567">timido fuggo, e 'n ciascun passo adombro;</l>
     <l n="568">e pur fuggendo, meco</l>
     <l n="569">di me mi meraviglio,</l>
     <l n="570">e di mia leggerezza, e tanto solo</l>
     <l n="571">di me stesso mi resta</l>
     <l n="572">che col primiero aspetto</l>
     <l n="573">non ho punto perduto</l>
     <l n="574">del'antico intelletto.</l>
     <l n="575">Viè più ratto e veloce</l>
     <l n="576">che turbine o procella,</l>
     <l n="577">la foresta trascorro, e fuggitivo</l>
     <l n="578">i cacciatori il cacciator paventa.</l>
     <l n="579">Deh quante volte e quante</l>
     <l n="580">ne' limpidi ruscelli,</l>
     <l n="581">ch'attraversando gìan l'erma campagna,</l>
     <l n="582">venni a specchiarmi, e fatto</l>
     <l n="583">altro da quel ch'io m'era,</l>
     <l n="584">stupii quivi mirando</l>
     <l n="585">del'imagine mia cornuta, l'ombra.</l>
     <l n="586">Quante volte del ciel volsi dolermi</l>
     <l n="587">e l'aspre mie venture</l>
     <l n="588">disacerbar co' gridi,</l>
     <l n="589">ma, movendo la lingua, il mio concetto</l>
     <l n="590">vestir d'umani accenti unqua non seppi</l>
     <l n="591">e formai flebilmente</l>
     <l n="592">urli confusi e gemiti indistinti.</l>
     <l n="593">Intanto dela turba</l>
     <l n="594">de' sergenti e de' cani,</l>
     <l n="595">che riposano al rezo, io son sentito,</l>
     <l n="596">i quai l'antico loro</l>
     <l n="597">trasformato signor non ravisando,</l>
     <l n="598">gli van dietro latrando.</l>
     <l n="599">Che farò sfortunato?</l>
     <l n="600">Con quell'ingegno alfin, che del'umano,</l>
     <l n="601">per miseria maggior, solo m'avanza,</l>
     <l n="602">prendo meco partito</l>
     <l n="603">d'uscir del chiuso e d'occupar l'aperto.</l>
     <l n="604">Così lascio la selva e volgo il corso</l>
     <l n="605">su per l'erboso e spazioso piano.</l>
     <l n="606">Dando allor fiato e voce</l>
     <l n="607">ai sonori elefanti i servi accorti,</l>
     <l n="608">dietro ala fuga mia lassan le lasse.</l>
     <l n="609">Van con le teste chine</l>
     <l n="610">i segusi brittanni insieme, e gli umbri</l>
     <l n="611">la mia traccia spiando.</l>
     <l n="612">D'Etolia i can loquaci</l>
     <l n="613">mi sgridano da lunge.</l>
     <l n="614">I veltri iberi e i franchi</l>
     <l n="615">sono i primi ala pesta.</l>
     <l n="616">Più lontani, e più lenti</l>
     <l n="617">vengon gli alani e i corsi.</l>
     <l n="618">Seguono i medi, e i persi</l>
     <l n="619">temerari et ardenti.</l>
     <l n="620">Havvi i seri orgogliosi,</l>
     <l n="621">gli spartani animosi.</l>
     <l n="622">Havvi i molossi fieri</l>
     <l n="623">arrischiati e correnti.</l>
     <l n="624">Quei di Caria e di Creta,</l>
     <l n="625">e quei d'Epiro e d'Argo.</l>
     <l n="626">Con gli arcadi veloci</l>
     <l n="627">van gl'ircani feroci,</l>
     <l n="628">con gl'indomiti traci</l>
     <l n="629">i sarmati mordaci.</l>
     <l n="630">Vengonvi i caspi, e gl'indi</l>
     <l n="631">bellicosi e possenti,</l>
     <l n="632">di guerreggiar esperti</l>
     <l n="633">con gli elefanti e i tigri,</l>
     <l n="634">ad affrontar avvezzi</l>
     <l n="635">non che i tauri e i cinghiali,</l>
     <l n="636">i lupi e gli orsi e i pardi,</l>
     <l n="637">che del leone istesso,</l>
     <l n="638">principe dele fere,</l>
     <l n="639">la real maestà temer non sanno.</l>
     <l n="640">Per tutto ciò dela salute ancora</l>
     <l n="641">non disperava, e non lentava il corso,</l>
     <l n="642">anzi quasi sparito</l>
     <l n="643">dala vista de' cani e dele genti,</l>
     <l n="644">già campato avea 'l rischio, e giunto presso</l>
     <l n="645">una densa boscaglia, ivi volea</l>
     <l n="646">di tante furie in mio sol danno unite</l>
     <l n="647">declinar l'ira ed appiattarmi in salvo;</l>
     <l n="648">quand'ecco di traverso</l>
     <l n="649">Cloro il mio famigliar, che 'nfino allora</l>
     <l n="650">per fuggire il calor del mezogiorno</l>
     <l n="651">solo rimaso al'ombra era a posarsi,</l>
     <l n="652">al rimbombo de' corni,</l>
     <l n="653">de' cacciator, de' cani e de' destrieri,</l>
     <l n="654">che tutta risentir facean la selva,</l>
     <l n="655">m'uscì sovra repente, et avea seco</l>
     <l n="656">Tigrino il mio levriero</l>
     <l n="657">più favorito e caro,</l>
     <l n="658">figlio di cagna ircana</l>
     <l n="659">e d'adultero tigre, onde commisto</l>
     <l n="660">di due varie nature e di due semi</l>
     <l n="661">nacque parto bastardo,</l>
     <l n="662">generoso, spedito, audace, e forte.</l>
     <l n="663">Ala preda vicina</l>
     <l n="664">il veltro coraggioso</l>
     <l n="665">tende l'orecchie e 'l freno,</l>
     <l n="666">che 'l morso gli ritien, scotendo, chiede</l>
     <l n="667">al suo rettor la libertà del collo.</l>
     <l n="668">Et io di sudor molle, e tutto stanco</l>
     <l n="669">da così lunga fuga,</l>
     <l n="670">anelando et ansando,</l>
     <l n="671">senza saver, che dove</l>
     <l n="672">al'alta mia tempesta</l>
     <l n="673">ritrovar spero il porto,</l>
     <l n="674">il naufragio m'attende,</l>
     <l n="675">alfin colà trepidamente arrivo;</l>
     <l n="676">e conosciuto il cortigian mio fido,</l>
     <l n="677">fermo immobile in lui lo sguardo e 'l piede.</l>
     <l n="678">D'articolar le voci</l>
     <l n="679">ben allor io mi sforzo,</l>
     <l n="680">e di dirgli: "Deh porgi</l>
     <l n="681">al tuo Signor soccorso".</l>
     <l n="682">Ma, lasso, ale preghiere</l>
     <l n="683">mancano le parole,</l>
     <l n="684">e la lingua impedita</l>
     <l n="685">non sa chiedere aita.</l>
     <l n="686">Pur con gli atti ragiono, e pur gemendo</l>
     <l n="687">pietosamente il mio bisogno esprimo.</l>
     <l n="688">Non discorre tant'oltre, e non intende</l>
     <l n="689">quelle mutole note il servo incauto,</l>
     <l n="690">ma vedutomi fermo,</l>
     <l n="691">scioglie al'avido can ratto il collare,</l>
     <l n="692">prezioso monil, già di tua mano</l>
     <l n="693">(se ti soviene, o madre,)</l>
     <l n="694">testo d'oro e d'argento,</l>
     <l n="695">e riccamato di rubini e perle.</l>
     <l n="696">Innanzi al fresco e libero seguace,</l>
     <l n="697">a rifuggir m'affretto.</l>
     <l n="698">Misero, ma che prò? Troppo ho vicini</l>
     <l n="699">i famelici cani, i quai scherniti</l>
     <l n="700">dala spoglia fallace et irritati</l>
     <l n="701">dala sdegnosa Dea, con rabbia insana</l>
     <l n="702">arrotan contro me de' morsi ingordi</l>
     <l n="703">l'armi aguzze e pungenti.</l>
     <l n="704">Fu Tigrino il primiero,</l>
     <l n="705">che nel fianco sinistro il dente infisse.</l>
     <l n="706">Orecchione il secondo</l>
     <l n="707">m'azzannò ne l'orecchio.</l>
     <l n="708">Sotto la strozza m'afferrò Lionzo,</l>
     <l n="709">e Saetta e Maldente</l>
     <l n="710">mi ferir l'altr'orecchio e l'altro fianco.</l>
     <l n="711">Giunser Ciaffo, Tizzon, Lampo e Licisca,</l>
     <l n="712">poi Tanaglia, Moschin, Vespa, e Volante</l>
     <l n="713">con altri cento e cento,</l>
     <l n="714">ond'a tanto furor convien ch'io ceda,</l>
     <l n="715">e caggio al suol su le ginocchia, e tutto</l>
     <l n="716">quinci e quindi stracciato a brano a brano</l>
     <l n="717">sotto il rabbioso assalto alfin mi stendo.</l>
     <l n="718">Ecco intanto il drappello</l>
     <l n="719">de' Cavalier ministri,</l>
     <l n="720">che, perché sia del gioco e del trastullo</l>
     <l n="721">il lor principe a parte,</l>
     <l n="722">tengon l'impeto a bada</l>
     <l n="723">del popolo latrante,</l>
     <l n="724">et empiendo di spirto i rauchi avori</l>
     <l n="725">gridan per tutto il bosco,</l>
     <l n="726">"Atteone, Atteone".</l>
     <l n="727">Al mio nome io sollevo</l>
     <l n="728">la sanguinosa testa,</l>
     <l n="729">pur come lor dir voglia:</l>
     <l n="730">"Son io, chi mi difende? eccomi, amici".</l>
     <l n="731">Ma essi, in cui smarrita</l>
     <l n="732">ha la notizia antica,</l>
     <l n="733">la novella sembianza,</l>
     <l n="734">non cessan di chiamarmi.</l>
     <l n="735">Ciascun di lor si dole</l>
     <l n="736">ch'io sia quindi lontano,</l>
     <l n="737">misero, et io mi lagno</l>
     <l n="738">che son troppo presente.</l>
     <l n="739">Aspettano ch'io giunga,</l>
     <l n="740">perch'io sia l'uccisore,</l>
     <l n="741">forsennati, e non sanno</l>
     <l n="742">ch'io son quivi l'ucciso.</l>
     <l n="743">Infuriò dele canine brame</l>
     <l n="744">l'ingordigia natia l'offesa Dea,</l>
     <l n="745">e per doppio flagel volse che fusse</l>
     <l n="746">con tarde e lente piaghe</l>
     <l n="747">il trasformato corpo</l>
     <l n="748">squarciato a poco a poco.</l>
     <l n="749">Mentr'era il crudo stuolo</l>
     <l n="750">a strangolarmi et a spolparmi inteso,</l>
     <l n="751">meschinel, che potea</l>
     <l n="752">se non per entro la scannata gola</l>
     <l n="753">gorgogliar fievolmente</l>
     <l n="754">querula voce, e senza senso un suono?</l>
     <l n="755">Così dagli occhi languidi stillando</l>
     <l n="756">per lo volto ferin lagrime umane,</l>
     <l n="757">piangea l'ultimo fato,</l>
     <l n="758">e tra me scilinguando</l>
     <l n="759">sommormorava flebili e dolenti</l>
     <l n="760">con angoscia mortal questi lamenti:</l>
     <l n="761">"O Tiresia felice,</l>
     <l n="762">tu pur Minerva ignuda</l>
     <l n="763">a rimirar avesti.</l>
     <l n="764">Ella però non volse</l>
     <l n="765">con teco incrudelire.</l>
     <l n="766">La forma non ti tolse,</l>
     <l n="767">la morte non ti diede.</l>
     <l n="768">Perdesti i lumi, è vero,</l>
     <l n="769">ma 'l lume dela vista</l>
     <l n="770">perduto ne la fronte,</l>
     <l n="771">ti fu poi doppiamente</l>
     <l n="772">traslato ne la mente.</l>
     <l n="773">Meco assai più crudele</l>
     <l n="774">Diana (oimè) s'adira.</l>
     <l n="775">Avess'io pur la luce</l>
     <l n="776">perduta di quest'occhi;</l>
     <l n="777">e perduta l'avessi</l>
     <l n="778">pria che fatti dal Cielo</l>
     <l n="779">fussero spettatori</l>
     <l n="780">di sì crudel bellezza;</l>
     <l n="781">o chi mi tolse il volto</l>
     <l n="782">con l'umana apparenza,</l>
     <l n="783">m'avesse ancora tolto</l>
     <l n="784">l'umana intelligenza.</l>
     <l n="785">Io solo, io son quell'io,</l>
     <l n="786">che sol misero ottegno</l>
     <l n="787">fra tutte l'altre fere</l>
     <l n="788">con mostruose membra</l>
     <l n="789">consigliato discorso,</l>
     <l n="790">sol perché sia 'l mio male</l>
     <l n="791">quanto più conosciuto,</l>
     <l n="792">tanto viè più sentito.</l>
     <l n="793">Deh, s'a me non è tolto</l>
     <l n="794">il discorso e 'l consiglio,</l>
     <l n="795">fusse a voi dato ancora,</l>
     <l n="796">crudelissimi cani.</l>
     <l n="797">Fero, fero destino</l>
     <l n="798">a me concede, a voi</l>
     <l n="799">nega la mente e 'l senno.</l>
     <l n="800">Per far viè più crudeli</l>
     <l n="801">voi ne la crudeltate,</l>
     <l n="802">e me viè più infelice</l>
     <l n="803">ne l'infelicitate.</l>
     <l n="804">Cani miei, già sì fidi,</l>
     <l n="805">or ingrati e rubelli,</l>
     <l n="806">ohimè, voi d'ora in ora</l>
     <l n="807">tornate in me più fieri.</l>
     <l n="808">Mai con sì fatta rabbia</l>
     <l n="809">gli orsi e i leoni alpestri</l>
     <l n="810">assalir non vi vidi.</l>
     <l n="811">E tu, caro Tigrino,</l>
     <l n="812">pupilla del mio core,</l>
     <l n="813">e tu pur contumace</l>
     <l n="814">al mio morir congiuri?</l>
     <l n="815">Ahi quella bocca, in cui</l>
     <l n="816">spesso dopo la preda</l>
     <l n="817">baci soavi affissi,</l>
     <l n="818">or non aborre o schiva</l>
     <l n="819">di suggere il mio sangue?</l>
     <l n="820">La gola, a cui solea</l>
     <l n="821">io di mia propria mano</l>
     <l n="822">ministrar l'esca e l'onda,</l>
     <l n="823">or non ricusa o sdegna</l>
     <l n="824">di pascer le mie polpe?</l>
     <l n="825">O di signor pietoso</l>
     <l n="826">carnefici spietati,</l>
     <l n="827">chi creduto l'avrebbe?</l>
     <l n="828">Io stesso m'ho nutriti</l>
     <l n="829">i miei propri uccisori.</l>
     <l n="830">Perché mi perdonaro,</l>
     <l n="831">ne' monti e per le selve</l>
     <l n="832">le più malvage fere,</l>
     <l n="833">s'esser alfin devea</l>
     <l n="834">da' miei cari custodi</l>
     <l n="835">oltraggiato e tradito?</l>
     <l n="836">Ingolato m'avesse</l>
     <l n="837">con le fauci sanguigne</l>
     <l n="838">la famelica tigre!</l>
     <l n="839">Dissipato m'avesse</l>
     <l n="840">con l'unghie dispietate</l>
     <l n="841">l'orsa arrabbiata e cruda,</l>
     <l n="842">misero, pria ch'io fossi</l>
     <l n="843">sotto il perfido dente</l>
     <l n="844">de' domestici cani</l>
     <l n="845">condannato a morire!</l>
     <l n="846">O colli amici, o colli</l>
     <l n="847">dolci, mentr'al Ciel piacque,</l>
     <l n="848">ecco io vi lascio e lascio</l>
     <l n="849">con voi la debil vita.</l>
     <l n="850">Tu Citerone ombroso</l>
     <l n="851">narra ale Driadi amiche</l>
     <l n="852">ciò che di me vedesti.</l>
     <l n="853">E se i miei genitori</l>
     <l n="854">qua volgeranno i passi,</l>
     <l n="855">distillando da' sassi</l>
     <l n="856">dele tue ciglia alpine</l>
     <l n="857">lagrimose pruine,</l>
     <l n="858">conta deh conta loro</l>
     <l n="859">com'io mi moro".</l>
     <l n="860">Palpitante, malvivo e semimorto</l>
     <l n="861">queste cose io muggiva</l>
     <l n="862">gittando i vani e non intesi preghi,</l>
     <l n="863">ai cani inessorabili e feroci.</l>
     <l n="864">Ma come a parte a parte alfin da' miei</l>
     <l n="865">divoratori immansueti e crudi</l>
     <l n="866">trangugiato io mi fossi,</l>
     <l n="867">taccio l'istoria amara,</l>
     <l n="868">per non rinovellar dela mia morte,</l>
     <l n="869">madre, in me la memoria, in te la doglia.</l>
     <l n="870">Ciò sol ti reco a mente,</l>
     <l n="871">non lasciar insepolto al vento, al gelo</l>
     <l n="872">il tuo diletto e sviscerato cervo.</l>
     <l n="873">Va, raccogli, e componi</l>
     <l n="874">le mie sparse minugia.</l>
     <l n="875">Non soffrir che sien fatte</l>
     <l n="876">d'altri cani che miei, pastura e gioco.</l>
     <l n="877">Né dal'opra pietosa ti distorni</l>
     <l n="878">il falso pelo o la mentita faccia.</l>
     <l n="879">Sovente oggi di là dove per l'erba</l>
     <l n="880">giaccion del corpo mio l'ossa divise,</l>
     <l n="881">senza riguardo alcun passasti a caso.</l>
     <l n="882">Ma io del loco, ove la forma, e donde</l>
     <l n="883">non molto lunge poi lasciai la vita,</l>
     <l n="884">darotti un certo, et infallibil segno.</l>
     <l n="885">Tu troverai presso l'infausta pianta</l>
     <l n="886">con la faretra e le saette al suolo</l>
     <l n="887">l'autor d'ogni mio danno, arco mal teso,</l>
     <l n="888">se però l'arco e le saette ancora</l>
     <l n="889">trasformati non ha la Dea selvaggia</l>
     <l n="890">in frondosi arboscelli et arricchiti</l>
     <l n="891">di novella verdura i verdi boschi.</l>
     <l n="892">Quelle spoglie e quell'ossa insieme aduna,</l>
     <l n="893">chiudile in bianco marmo e in nere note</l>
     <l n="894">fa ch'un tal carme su scritto si legga:</l>
     <l n="895">"Qui sepolta si serba</l>
     <l n="896">d'Atteone una parte. Il più di lui</l>
     <l n="897">nel ventre de' suoi cani ebbe sepolcro,</l>
     <l n="898">quel dì che morto giacque ala fontana,</l>
     <l n="899">martire di Diana" –.</l>
     <l n="900">Ciò detto la dolente e pallid'ombra</l>
     <l n="901">con la notturna vision disparve.</l>
     <l n="902">Destossi allor la sbigottita, e quanto</l>
     <l n="903">la fuggitiva imagine l'impose</l>
     <l n="904">velocemente ad esseguir s'accinse.</l>
    </lg>
   </lg>
  </body>
 </text>
</TEI>