<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Proserpina</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">1181</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-proserpina</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Proserpina</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Proserpina</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Avea l'eterno Giove</l>
     <l n="2">per bocca del'interprete volante</l>
     <l n="3">già le ragioni e le querele udite</l>
     <l n="4">del mesto Re del'ombre,</l>
     <l n="5">ch'ardea di sdegno impaziente e d'ira,</l>
     <l n="6">non tanto perché privo</l>
     <l n="7">dela luce e del giorno il Ciel l'avesse</l>
     <l n="8">confinato sotterra</l>
     <l n="9">del cieco abisso ad abitar gli orrori,</l>
     <l n="10">quanto perch'egli solo</l>
     <l n="11">de' tre fratelli universali, a cui</l>
     <l n="12">distribuito è de' tre mondi il regno,</l>
     <l n="13">il ceruleo, l'ombroso e lo stellante,</l>
     <l n="14">fusse ancor destinato</l>
     <l n="15">in talamo gelato,</l>
     <l n="16">senza conoscer mai</l>
     <l n="17">di consorte o di padre il dolce nome,</l>
     <l n="18">sterili e sconsolati a passar gli anni.</l>
     <l n="19">Ond'armando di quante</l>
     <l n="20">chimere et altri mostri</l>
     <l n="21">l'orrido albergo accoglie</l>
     <l n="22">incontr'al Ciel le temerarie squadre,</l>
     <l n="23">e congiurando dele Furie insieme</l>
     <l n="24">la turba ribellante</l>
     <l n="25">a' danni del Tonante,</l>
     <l n="26">minacciava feroce</l>
     <l n="27">di scatenar dal carcere profondo</l>
     <l n="28">per fargli ingiuria e guerra</l>
     <l n="29">i figli dela Terra,</l>
     <l n="30">e giurava superbo</l>
     <l n="31">di voler con le tenebre tremende</l>
     <l n="32">dela notte infernale</l>
     <l n="33">smorzar il sole e subbissar le stelle.</l>
     <l n="34">Quando il Padre sovrano</l>
     <l n="35">ala madre d'Amor rivolto il ciglio,</l>
     <l n="36">sorridendo le disse:</l>
     <l n="37">– Figlia, sì come il centro</l>
     <l n="38">del cor più volte dal tuo dolce figlio</l>
     <l n="39">saettato t'apersi,</l>
     <l n="40">così gli arcani interni</l>
     <l n="41">de' più chiusi pensier convien ch'io t'apra,</l>
     <l n="42">con quanto di secreto</l>
     <l n="43">dentro l'archivio cupo</l>
     <l n="44">dele leggi immortali ha scritto il Fato.</l>
     <l n="45">L'adulta omai virginità matura</l>
     <l n="46">di Proserpina nostra, unica prole</l>
     <l n="47">dela Dea più feconda, unico sole</l>
     <l n="48">dele ninfe più belle,</l>
     <l n="49">ad Imeneo devuta,</l>
     <l n="50">al giogo marital già s'avicina.</l>
     <l n="51">Cerere combattuta</l>
     <l n="52">da preghiere importune</l>
     <l n="53">di Dei rivali e di celesti Proci,</l>
     <l n="54">che la chieggono aprova,</l>
     <l n="55">differisce le nozze.</l>
     <l n="56">Quinci Giunon, quindi Latona intanto</l>
     <l n="57">la vuol per nuora, et emuli e discordi</l>
     <l n="58">l'uno armato di spada, e l'altro d'arco,</l>
     <l n="59">ne contendon tra lor Marte et Apollo.</l>
     <l n="60">Questi Delo, et Amicla, e Cinto, e Claro,</l>
     <l n="61">quei le promette in dote</l>
     <l n="62">il Rodope e 'l Pangeo,</l>
     <l n="63">i Geloni, i Bistoni, i Traci, e i Geti.</l>
     <l n="64">Ma la madre orgogliosa</l>
     <l n="65">l'un e l'altro rifiuta,</l>
     <l n="66">e, pur tra sé dubbiosa</l>
     <l n="67">di froda e di rapina,</l>
     <l n="68">tiene in Trinacria ascosa</l>
     <l n="69">quella beltà divina,</l>
     <l n="70">e confidata assai</l>
     <l n="71">ne la rigida asprezza</l>
     <l n="72">del'erta malagevole e scoscesa,</l>
     <l n="73">ha tra le balze d'Etna e di Peloro</l>
     <l n="74">serrato il suo tesoro.</l>
     <l n="75">Stabilito ha il destino</l>
     <l n="76">che malgrado di lei la vergin bella</l>
     <l n="77">sia sposa di Plutone;</l>
     <l n="78">et or che per ventura</l>
     <l n="79">lunge è da lei la sua custode accorta,</l>
     <l n="80">oportuno n'è il tempo.</l>
     <l n="81">Sovra l'adusta cima</l>
     <l n="82">dela rupe sicana</l>
     <l n="83">vattene, o figlia, e con que' dolci inganni,</l>
     <l n="84">onde me stesso ancora</l>
     <l n="85">(non che 'l vulgo mortal) vinci e conquisti,</l>
     <l n="86">la fanciulla celeste insidia, e prendi.</l>
     <l n="87">E perché que' profondi ultimi regni</l>
     <l n="88">senza sentire i tuoi giocondi affanni,</l>
     <l n="89">anco il Ciel vi soggiace,</l>
     <l n="90">staran liberi in pace?</l>
     <l n="91">Non vive petto a Venere inaccesso,</l>
     <l n="92">né region secura</l>
     <l n="93">dagli assalti d'Amore ha l'universo.</l>
     <l n="94">Spieghi pur dunque Amore</l>
     <l n="95">ne la reggia infelice</l>
     <l n="96">del'odio e del dolore</l>
     <l n="97">l'insegna vincitrice.</l>
     <l n="98">Mollisca a dolce colpo</l>
     <l n="99">di lasciva saetta</l>
     <l n="100">del Tiranno severo,</l>
     <l n="101">c'ha ne l'Erebo impero, il cor di ferro.</l>
     <l n="102">Provino omai l'Erinni</l>
     <l n="103">se di Cocito è più cocente e forte</l>
     <l n="104">l'ardor dea tua fiamma.</l>
     <l n="105">E dican laggiù poi</l>
     <l n="106">l'anime tormentate</l>
     <l n="107">se tormento han gli abissi,</l>
     <l n="108">che le pene amorose in parte agguagli.</l>
     <l n="109">Manca sol questa al'altre spoglie illustri</l>
     <l n="110">del tuo trionfo eterno:</l>
     <l n="111">il trionfar dell'espugnato Inferno –.</l>
     <l n="112">Qui tace e Citerea,</l>
     <l n="113">senz'altro indugio, ambiziosa e lieta,</l>
     <l n="114">ch'ancor questo trofeo</l>
     <l n="115">del'altre palme al cumulo s'aggiunga,</l>
     <l n="116">di rendere al suo scettro</l>
     <l n="117">tributario Acheronte,</l>
     <l n="118">del paterno precetto</l>
     <l n="119">accelera l'effetto.</l>
     <l n="120">Vassene là dov'Etna</l>
     <l n="121">tra scogli al ciel precipitosi e rotti</l>
     <l n="122">sporge l'arsiccio capo.</l>
     <l n="123">Etna perpetuo incarco</l>
     <l n="124">al corpo smisurato,</l>
     <l n="125">al busto fulminato</l>
     <l n="126">del'orgoglioso Encelado, che spira</l>
     <l n="127">con aneliti orrendi</l>
     <l n="128">zolfo rovente e dala gola erutta</l>
     <l n="129">sospir di fumo e vomiti di foco;</l>
     <l n="130">e qualor furioso</l>
     <l n="131">scote l'ampia cervice, o cangia fianco</l>
     <l n="132">sotto il gran peso stanco,</l>
     <l n="133">e dal destro si volge o dal sinistro,</l>
     <l n="134">l'isola infin dal fondo</l>
     <l n="135">tutta si svelle, e con terribil moto</l>
     <l n="136">nuotan le torri e le città tremanti.</l>
     <l n="137">Del'ispida pendice</l>
     <l n="138">la costa inaccessibile si pote</l>
     <l n="139">ben misurar con l'occhio,</l>
     <l n="140">non superar col piede.</l>
     <l n="141">Una parte si vede</l>
     <l n="142">frondeggiar, verdeggiar d'arbori eccelse,</l>
     <l n="143">un'altra arida, et arsa</l>
     <l n="144">mille torbidi globi</l>
     <l n="145">di fervidi vapori in alto essala,</l>
     <l n="146">peròche 'l cavo ventre</l>
     <l n="147">dela montagna alpestra,</l>
     <l n="148">d'incendio vivo inestinguibil fonte,</l>
     <l n="149">con sempiterno fomite nutrica</l>
     <l n="150">gorgo bollente di fiammelle oscure,</l>
     <l n="151">che con bombi tonanti</l>
     <l n="152">sfidan le stelle e vanno,</l>
     <l n="153">quasi fosche comete,</l>
     <l n="154">di nere macchie ad annebbiare il giorno.</l>
     <l n="155">Ma se ben dal'un lato</l>
     <l n="156">con sfavillanti ardori</l>
     <l n="157">la voragine cupa avampa e fuma,</l>
     <l n="158">dal'altro in larghe falde</l>
     <l n="159">di condensati algori</l>
     <l n="160">incanutisce la nevosa bruma;</l>
     <l n="161">e le fiamme ale nevi</l>
     <l n="162">serbano fede in guisa,</l>
     <l n="163">che da tanto calor securo il ghiaccio</l>
     <l n="164">tra le faville indura,</l>
     <l n="165">e l'innocente arsura</l>
     <l n="166">sempre difesa da secreto gelo,</l>
     <l n="167">dele rupi vicine</l>
     <l n="168">lambisce le pruine.</l>
     <l n="169">Da qual fontana original derivi</l>
     <l n="170">scaturigin sì grande</l>
     <l n="171">di focosi torrenti,</l>
     <l n="172">qual forza arroti i sassi e le spelonche</l>
     <l n="173">con crollo formidabile tormenti,</l>
     <l n="174">e qual perpetua inconsumabil esca</l>
     <l n="175">ala fame vorace</l>
     <l n="176">di cotanta fornace</l>
     <l n="177">basti a somministrar cibo e pastura,</l>
     <l n="178">occulta è di Natura</l>
     <l n="179">meraviglia e possanza,</l>
     <l n="180">ch'apieno altrui di penetrar non lice.</l>
     <l n="181">O sia perch'alcun groppo</l>
     <l n="182">di venti prigionieri</l>
     <l n="183">trapassando per entro</l>
     <l n="184">le vie chiuse e nascoste</l>
     <l n="185">di quelle vote e concave caverne,</l>
     <l n="186">e discorrendo le torture anguste</l>
     <l n="187">e gli obliqui meati</l>
     <l n="188">de' macigni forati,</l>
     <l n="189">mentre libertà cerca e per sentiero</l>
     <l n="190">di sì feroci spiriti incapace</l>
     <l n="191">dal cavernoso carcere impedita</l>
     <l n="192">tenta aprirsi l'uscita,</l>
     <l n="193">furia sdegnoso e rugge,</l>
     <l n="194">e con l'impeto insano</l>
     <l n="195">de' ruinosi soffi</l>
     <l n="196">fa scoppiar gli antri, e move</l>
     <l n="197">di turbini infocati alte tempeste.</l>
     <l n="198">O sia perché fors'anco</l>
     <l n="199">celatamente trapelando il mare</l>
     <l n="200">per le sulfuree vene,</l>
     <l n="201">e per l'interne viscere del monte,</l>
     <l n="202">trae qualità da quelle</l>
     <l n="203">sotterranee miniere,</l>
     <l n="204">sì ch'alterato intepidisce e ferve,</l>
     <l n="205">e fa tutte bollir l'acque e le pietre,</l>
     <l n="206">che poi fumanti e calde</l>
     <l n="207">mandan per le fessure</l>
     <l n="208">dela pomice alpina aliti ardenti.</l>
     <l n="209">Quinci avien, dunque, ch'Etna</l>
     <l n="210">dala bocca profonda</l>
     <l n="211">del'aperto spiraglio</l>
     <l n="212">lunghi tratti vibrando</l>
     <l n="213">di neri fiati, e di vermiglie lingue,</l>
     <l n="214">con un fremito roco</l>
     <l n="215">mormora, e porge al foco</l>
     <l n="216">alimento immortal, che non s'estingue.</l>
     <l n="217">Ben di quel loco, dove</l>
     <l n="218">il zoppo sposo suo tien la fucina,</l>
     <l n="219">Venere spesso a dimorarvi avezza,</l>
     <l n="220">avea piena contezza,</l>
     <l n="221">onde quivi ne viene e quivi giunta</l>
     <l n="222">ne l'ora, che la notte</l>
     <l n="223">già con rapide rote</l>
     <l n="224">a scender cominciava</l>
     <l n="225">del suo negro sentier verso la meta,</l>
     <l n="226">ne le riposte e solitarie case</l>
     <l n="227">dela Dea dele spiche</l>
     <l n="228">entra tacitamente e proprio agli orti,</l>
     <l n="229">dov'alberga Vertunno, i passi drizza.</l>
     <l n="230">Vertunno dele selve e de' giardini</l>
     <l n="231">cultor famoso e celebrato nume,</l>
     <l n="232">cui dele roze piante in guardia è data</l>
     <l n="233">la frondosa famiglia.</l>
     <l n="234">Questi, quantunque possa</l>
     <l n="235">mentir qual più gli piace abito e forma,</l>
     <l n="236">però ch'a suo talento</l>
     <l n="237">or di pelo e d'artiglio</l>
     <l n="238">veste le membra, arma le branche, e d'orso,</l>
     <l n="239">di leon, di cinghial sembianza prende,</l>
     <l n="240">or in pastor si cangia,</l>
     <l n="241">or in ninfa si muta, et or diviene</l>
     <l n="242">arbore, or fonte, or sasso,</l>
     <l n="243">et or rapida fiamma, or nembo lieve</l>
     <l n="244">rassembra, et or repente</l>
     <l n="245">si dilegua, disciolto in aria, in aura.</l>
     <l n="246">Non volse a questa volta</l>
     <l n="247">al'amorosa dea punto celarsi,</l>
     <l n="248">ma ne la propria e natural sua vera</l>
     <l n="249">imagine costante</l>
     <l n="250">le comparve davante,</l>
     <l n="251">strana effigie per certo,</l>
     <l n="252">e stranio sì, ma grazioso mostro.</l>
     <l n="253">Contiene il corpo tutto</l>
     <l n="254">d'ogni ragion di frutto</l>
     <l n="255">commessi insieme in rustica figura</l>
     <l n="256">fantastica mistura.</l>
     <l n="257">D'un gran popone è fabricato a spicchi</l>
     <l n="258">il globo dela testa.</l>
     <l n="259">Due poma casolane</l>
     <l n="260">dipinte d'un rossor ridente e fresco</l>
     <l n="261">compongono le guance.</l>
     <l n="262">Ufficio d'occhi e di palpebre fanno</l>
     <l n="263">due nespole acerbette,</l>
     <l n="264">tra cui di naso in vece</l>
     <l n="265">grossa e piramidal pera discende.</l>
     <l n="266">Di sotto s'apre e fende</l>
     <l n="267">nel loco dela bocca</l>
     <l n="268">punica buccia e de' purpurei grani</l>
     <l n="269">scopre le gemme in un giocondo riso.</l>
     <l n="270">Fraghe, cornie e cirege</l>
     <l n="271">son le labra vermiglie, e nel sovrano</l>
     <l n="272">quasi rigido pel, col guscio verde</l>
     <l n="273">s'attraversa di nocchie irsuta coppia.</l>
     <l n="274">Una matura pesca</l>
     <l n="275">forma il mento, e formato</l>
     <l n="276">d'un susin di Damasco infuor si sporge</l>
     <l n="277">il groppo dela gola.</l>
     <l n="278">Ne l'una e l'altra tempia</l>
     <l n="279">tien duo non anco aperti</l>
     <l n="280">di pungente castagno ispidi ricci;</l>
     <l n="281">e quinci e quindi per orecchie ha fitte</l>
     <l n="282">d'una noce divisa ambe le scorze.</l>
     <l n="283">Scusano lunghe zucche e gambe e braccia;</l>
     <l n="284">e radici, e carote</l>
     <l n="285">ne le mani e ne' piè spuntano in dita.</l>
     <l n="286">Di cocomero è il ventre e di cotogna</l>
     <l n="287">son le ginocchia, e tra le cosce pende</l>
     <l n="288">fatto d'un cedrolotto</l>
     <l n="289">noderoso e ritorto, il membro osceno.</l>
     <l n="290">Di serpollo ha la barba,</l>
     <l n="291">di finocchio la chioma,</l>
     <l n="292">e le silvestri e boscherecce spoglie</l>
     <l n="293">son erbe, e fronde, e foglie.</l>
     <l n="294">Or da costui cortesemente accolta</l>
     <l n="295">la Dea del terzo giro</l>
     <l n="296">in tal guisa gli parla:</l>
     <l n="297">– O di quanto Natura</l>
     <l n="298">partorisce e nutrica</l>
     <l n="299">fecondissimo padre;</l>
     <l n="300">benigno de' tesori,</l>
     <l n="301">che dal prodigo seno</l>
     <l n="302">l'ampia terra diffonde,</l>
     <l n="303">dispensiero e ministro;</l>
     <l n="304">Dio possente e ferace,</l>
     <l n="305">dal cui vigor vivace</l>
     <l n="306">virtù generativa</l>
     <l n="307">traggon radici e semi;</l>
     <l n="308">per cui ne' folti boschi</l>
     <l n="309">e negli aperti campi</l>
     <l n="310">allignano le barbe,</l>
     <l n="311">crescono le cortecce,</l>
     <l n="312">verdeggiano le fronde;</l>
     <l n="313">e da cui solo impara</l>
     <l n="314">la commun madre antica</l>
     <l n="315">a stabilire i tronchi,</l>
     <l n="316">a copular gl'innesti,</l>
     <l n="317">a dilatare i rami,</l>
     <l n="318">a germinare i fiori,</l>
     <l n="319">a maturare i frutti;</l>
     <l n="320">se mai per me, se mai</l>
     <l n="321">per opra del mio figlio,</l>
     <l n="322">quando più desperato</l>
     <l n="323">languivi per colei,</l>
     <l n="324">ch'or fatta è tua consorte,</l>
     <l n="325">pervenir ti fu dato</l>
     <l n="326">a fin de' tuoi desiri,</l>
     <l n="327">e dopo lunghi pianti</l>
     <l n="328">goduto aver sovienti</l>
     <l n="329">amorose dolcezze;</l>
     <l n="330">e se pur ciò che nasce</l>
     <l n="331">e ciò che si produce</l>
     <l n="332">per pianure e per monti,</l>
     <l n="333">per foreste e per valli,</l>
     <l n="334">dovunque del tuo regno</l>
     <l n="335">il dominio si stende,</l>
     <l n="336">è sol nostra mercede;</l>
     <l n="337">del tuo favor deh tanto</l>
     <l n="338">prestami, ch'oggi io possa</l>
     <l n="339">effettuar, non senza</l>
     <l n="340">comandamento espresso</l>
     <l n="341">del mio gran genitore,</l>
     <l n="342">qualche impresa d'amore.</l>
     <l n="343">Io so ch'assai sovente</l>
     <l n="344">per questi ameni poggi,</l>
     <l n="345">dove solingo alloggi,</l>
     <l n="346">uscir suole a diporto</l>
     <l n="347">Proserpina gentile.</l>
     <l n="348">Chiama la tua Pomona,</l>
     <l n="349">chiama Favonio, e Clori,</l>
     <l n="350">e vinta la natura</l>
     <l n="351">e del tempo, e del loco,</l>
     <l n="352">di novella verdura</l>
     <l n="353">vesti l'ignudo colle;</l>
     <l n="354">fa che vezzoso, molle,</l>
     <l n="355">fruttifero e fiorito</l>
     <l n="356">con lusinghiero invito</l>
     <l n="357">doppiamente l'alletti,</l>
     <l n="358">fuor d'ogni usato stile</l>
     <l n="359">misto ad ottobre, aprile.</l>
     <l n="360">Risguarda intanto, e taci,</l>
     <l n="361">che qui tosto vedrai</l>
     <l n="362">spettacol violento,</l>
     <l n="363">che, bench'a prima vista</l>
     <l n="364">potrà recar spavento,</l>
     <l n="365">sortirà poscia effetto</l>
     <l n="366">di gioia e di diletto –.</l>
     <l n="367">Più oltre dir non volse,</l>
     <l n="368">e del'inganno ordito</l>
     <l n="369">la bella Dea d'amor seco sorrise.</l>
     <l n="370">Ver le secrete stanze</l>
     <l n="371">dela malcauta giovane rinchiusa</l>
     <l n="372">volge le piante, e sorta innanzi l'alba</l>
     <l n="373">e tutta intenta a' bei lavor del'ago</l>
     <l n="374">con picciol lume a vigilar la trova.</l>
     <l n="375">Trovò ch'allora apunto</l>
     <l n="376">giungeano a visitarla</l>
     <l n="377">le due vergini dee, Palla e Diana,</l>
     <l n="378">l'una in guerra possente e l'altra in caccia:</l>
     <l n="379">questa ale fere, e quella</l>
     <l n="380">agli uomini tremenda.</l>
     <l n="381">Lascia imperfetta l'opra</l>
     <l n="382">la semplicetta, e tinta</l>
     <l n="383">di vergognosa porpora le gote,</l>
     <l n="384">corre veloce a reverirle, e china</l>
     <l n="385">or l'una, or l'altra umilemente abbraccia.</l>
     <l n="386">Poiché furo più volte</l>
     <l n="387">iterate tra loro</l>
     <l n="388">le cortesi accoglienze,</l>
     <l n="389">divisando e cianciando</l>
     <l n="390">in lieti motti e 'n bei discorsi entraro;</l>
     <l n="391">e quella, a cui son sacre</l>
     <l n="392">le rose e i mirti e le colombe e i cigni,</l>
     <l n="393">per dar commodo tempo</l>
     <l n="394">al'essecuzion del gran disegno,</l>
     <l n="395">con varie fole e parolette a bada</l>
     <l n="396">trattenea la brigata.</l>
     <l n="397">Già con alti nitriti</l>
     <l n="398">fugavano le stelle</l>
     <l n="399">i destrier di colui che 'l dì conduce;</l>
     <l n="400">e da' confini eoi</l>
     <l n="401">la lampa orientale</l>
     <l n="402">vibrava già la sua rosata luce,</l>
     <l n="403">i cui raggi sereni,</l>
     <l n="404">quasi di foco e d'oro</l>
     <l n="405">tremolanti baleni,</l>
     <l n="406">ferian del vicin mar l'umido argento,</l>
     <l n="407">e del golfo di Scilla,</l>
     <l n="408">che folgorava a' bei purpurei lampi</l>
     <l n="409">dela sorgente face,</l>
     <l n="410">saettando le sponde,</l>
     <l n="411">le fiammelle scherzar facean per l'onde;</l>
     <l n="412">quando uscì passeggiando ala frescura</l>
     <l n="413">del'aura mattutina</l>
     <l n="414">per la vaga collina</l>
     <l n="415">il divin drappelletto, onor del cielo,</l>
     <l n="416">dico la saggia diva,</l>
     <l n="417">la casta, e la lasciva,</l>
     <l n="418">e con esse colei, che dì bellezza</l>
     <l n="419">ad alcuna di lor punto non cede,</l>
     <l n="420">mosse arditetta il piede.</l>
     <l n="421">Con loro accompagnossi</l>
     <l n="422">vezzosa comitiva</l>
     <l n="423">di ninfe e semidee.</l>
     <l n="424">Quante Oreadi e Napee,</l>
     <l n="425">quante Naiadi e Driadi alberga e nutre</l>
     <l n="426">Pachinno e Lilibeo,</l>
     <l n="427">quante in grembo n'accoglie</l>
     <l n="428">con la sua dolce e placida Aretusa</l>
     <l n="429">l'innamorato, e peregrino Alfeo,</l>
     <l n="430">ala nobil quadriglia</l>
     <l n="431">fecer coda e corona.</l>
     <l n="432">Stupir l'abitatrici</l>
     <l n="433">del'inospita spiaggia al gran prodigio</l>
     <l n="434">del trasformato monte, appo il cui lembo</l>
     <l n="435">deposta in tutto del'orror natio</l>
     <l n="436">la deserta incultura,</l>
     <l n="437">videro al'improviso</l>
     <l n="438">pullular meraviglie, e d'ognintorno,</l>
     <l n="439">contro l'antico e natural costume,</l>
     <l n="440">già decrepito l'anno,</l>
     <l n="441">mutar le chiome squallide e canute,</l>
     <l n="442">e con la gioventute</l>
     <l n="443">insieme aver la viriltà congiunta.</l>
     <l n="444">Quindi rivolta al'adunanza bella</l>
     <l n="445">in tal suon la favella allor disciolse</l>
     <l n="446">la reina di Pafo e d'Amatunta:</l>
     <l n="447">– Ecco sereno e chiaro</l>
     <l n="448">oggi il ciel ne promette</l>
     <l n="449">il più giolivo, il più festivo giorno,</l>
     <l n="450">che mai dal grembo uscisse</l>
     <l n="451">del'indico Oceano.</l>
     <l n="452">Et ecco, emula al ciel, di novo manto</l>
     <l n="453">la terra rivestita</l>
     <l n="454">ne sorride e n'invita</l>
     <l n="455">agiatamente a spaziar per questa</l>
     <l n="456">deliziosa falda.</l>
     <l n="457">Or andianne sorelle,</l>
     <l n="458">pria che l'aria, che suda ai novi albori,</l>
     <l n="459">al sol, che già si leva,</l>
     <l n="460">le fresche brine intepidite asciughi,</l>
     <l n="461">mentre che 'l mio Lucifero versando</l>
     <l n="462">stille di nettar puro</l>
     <l n="463">dal vaso innargentato,</l>
     <l n="464">il sitibondo prato</l>
     <l n="465">bagna di vivi e rugiadosi umori,</l>
     <l n="466">a coglier poma e fiori –.</l>
     <l n="467">Ciò detto, ella primiera</l>
     <l n="468">s'invia verso là dove</l>
     <l n="469">del'insidia amorosa il laccio è teso.</l>
     <l n="470">La sua leggiadra vesta</l>
     <l n="471">è d'un drappo contesta</l>
     <l n="472">d'argento e seta del color del mare</l>
     <l n="473">quando tranquillo appare.</l>
     <l n="474">Ceruleo è il cinto e in mezo al sen l'affibbia,</l>
     <l n="475">fatta a branchiglio, una turchese intera.</l>
     <l n="476">Copre il piè bianco un borsacchin cilestro,</l>
     <l n="477">e su l'omero destro</l>
     <l n="478">ad un fermaglio di zaffir scolpito</l>
     <l n="479">dal'industre marito</l>
     <l n="480">con lunghe crespe attiensi</l>
     <l n="481">dilicato oltremodo e sottil velo,</l>
     <l n="482">del'azurro del cielo</l>
     <l n="483">tinto e tessuto in argentina trama,</l>
     <l n="484">ch'apunto com'un mar gonfio da' venti</l>
     <l n="485">l'ondeggia intorno, e le svolazza al tergo.</l>
     <l n="486">Cotta di lucid'ostro,</l>
     <l n="487">tempestata per tutto</l>
     <l n="488">di fiamme d'oro il purpurino campo,</l>
     <l n="489">e negli estremi lembi</l>
     <l n="490">pur d'aurea banda in triplicata lista</l>
     <l n="491">fregiata intorno intorno,</l>
     <l n="492">l'arnese è di colei, ch'adora Atene.</l>
     <l n="493">Sotto rigido usbergo asconde e copre</l>
     <l n="494">le candide mammelle,</l>
     <l n="495">e con ferro oltraggioso a sì bell'oro</l>
     <l n="496">aggrava il biondo crin d'elmo pesante,</l>
     <l n="497">al cui terso diamante</l>
     <l n="498">serto s'attorce d'intrecciato olivo,</l>
     <l n="499">e per cimier tra le vermiglie piume</l>
     <l n="500">porta il notturno augel, ch'aborre il lume.</l>
     <l n="501">D'asta acuta e forbita arma la destra,</l>
     <l n="502">e ne la manca imbraccia</l>
     <l n="503">il rigoroso scudo,</l>
     <l n="504">in cui Medusa effigiata al vivo</l>
     <l n="505">con chiome d'angui attorte</l>
     <l n="506">spira spavento e morte.</l>
     <l n="507">Del'arciera di Delo</l>
     <l n="508">la portatura e la beltà, bench'abbia</l>
     <l n="509">alquanto in sé di ruvidezza in vista,</l>
     <l n="510">qual però si conviene</l>
     <l n="511">a bella cacciatrice e non guerrera,</l>
     <l n="512">più mansueta e men feroce sembra.</l>
     <l n="513">Al'etate, ale membra,</l>
     <l n="514">al'aria, ale fattezze</l>
     <l n="515">in tutto rappresenta</l>
     <l n="516">la fraterna sembianza.</l>
     <l n="517">Gli occhi ha di Febo, et ha di Febo il volto,</l>
     <l n="518">in amboduo risplende un lume istesso;</l>
     <l n="519">sol gli distingue il sesso.</l>
     <l n="520">Verde spoglia leggiera</l>
     <l n="521">di lubrico zendado,</l>
     <l n="522">che con cintola d'oro al sen si lega,</l>
     <l n="523">scorciata in su 'l ginocchio,</l>
     <l n="524">là dove in due divisa</l>
     <l n="525">un botton di smeraldo la sospende,</l>
     <l n="526">infino al petto la succinge, e lascia</l>
     <l n="527">ambe le poppe, ambe le braccia ignude.</l>
     <l n="528">Disprezzate le chiome</l>
     <l n="529">senza ritegno alcun volan per l'aure;</l>
     <l n="530">e l'attraversa e preme</l>
     <l n="531">l'arco la spalla, e la faretra il fianco.</l>
     <l n="532">Tra lor ne vien, non già di lor men bella</l>
     <l n="533">l'inclita verginella,</l>
     <l n="534">ch'or dela genitrice</l>
     <l n="535">è delizia e letizia, e 'n breve fia</l>
     <l n="536">grave del'infelice angoscia e pena.</l>
     <l n="537">È d'un giallo amariglio</l>
     <l n="538">sparso di fiori azurri</l>
     <l n="539">l'abito che l'ammanta; e la cintura,</l>
     <l n="540">che lo stringe nel sen, tocca d'argento.</l>
     <l n="541">Sovra tela d'or fin, tra fiore e fiore</l>
     <l n="542">è trinciata la gonna, e i trinci e i tagli</l>
     <l n="543">sono insieme congiunti</l>
     <l n="544">con groppi di rubini e d'altre gemme,</l>
     <l n="545">la cui luce abbagliar potrebbe altrui,</l>
     <l n="546">se non fusse maggiore</l>
     <l n="547">l'alto splendore e 'l lampeggiar celeste</l>
     <l n="548">di colei che la veste.</l>
     <l n="549">Stan le dorate trecce</l>
     <l n="550">con un semplice nastro</l>
     <l n="551">di serpi a guisa, attortigliate in orbi,</l>
     <l n="552">e nel sommo del capo</l>
     <l n="553">fan dele cime estreme un aureo fiocco,</l>
     <l n="554">da cui pendon puntali</l>
     <l n="555">di perle orientali.</l>
     <l n="556">Giunge la bella schiera</l>
     <l n="557">nel loco destinato</l>
     <l n="558">al gran furto amoroso, e passo passo</l>
     <l n="559">nel giardin di Vertunno entra a diletto.</l>
     <l n="560">Quadratura leggiadra</l>
     <l n="561">in quattro spazi il bel giardin comparte,</l>
     <l n="562">e nel bel dritto mezo</l>
     <l n="563">sotto un gran padiglion di verdi fronde</l>
     <l n="564">sorge vaga fontana,</l>
     <l n="565">in cui di puro e candido alabastro</l>
     <l n="566">ha di Natura il simulacro inciso,</l>
     <l n="567">che, per cento mammelle, in vece d'acque</l>
     <l n="568">(per opra di Lieo,</l>
     <l n="569">che dela Dea d'amor fu sempre amico)</l>
     <l n="570">in bel vaso lucente</l>
     <l n="571">versa di vin purpureo ampi canali;</l>
     <l n="572">e di basso rilievo in su la base</l>
     <l n="573">tien del Tempo, e del'Anno,</l>
     <l n="574">dela Notte e del Giorno,</l>
     <l n="575">e del'Ore, e del Sol, che le divide,</l>
     <l n="576">l'imagini scolpite.</l>
     <l n="577">Da' quattro lati in piedi</l>
     <l n="578">dele quattro Stagion le statue stanno,</l>
     <l n="579">e ciascuna rivolta</l>
     <l n="580">col tergo al fonte e con la fronte agli orti</l>
     <l n="581">del superbo verzier risguarda un quadro.</l>
     <l n="582">Ciascun quadro de' quattro</l>
     <l n="583">sacro ad una di lor comprende e chiude</l>
     <l n="584">di quanto ella dispensa il fiore, e 'l meglio.</l>
     <l n="585">Quanto mai di pomposo</l>
     <l n="586">spiegan Pesto e Pancaia, Ibla et Himetto,</l>
     <l n="587">e quanto d'odorato</l>
     <l n="588">si scote dale corna</l>
     <l n="589">il celeste Monton, che 'l maggio adorna,</l>
     <l n="590">fiorisce nel quartier di Primavera.</l>
     <l n="591">In quel d'Autunno poi</l>
     <l n="592">tutto ciò che di dolce</l>
     <l n="593">Bacco nutrisce, e, ciò che di soave</l>
     <l n="594">del loco istesso il Giardinier conserva,</l>
     <l n="595">con pieno e largo cumulo s'accoglie,</l>
     <l n="596">sìche le piante in arco</l>
     <l n="597">curvan le braccia ala soverchia soma</l>
     <l n="598">del'uve e dele poma.</l>
     <l n="599">E quel che più s'ammira</l>
     <l n="600">è che la stagion fredda e la cocente</l>
     <l n="601">a dispetto del Cane e del Centauro</l>
     <l n="602">tra gli ardori e tra i ghiacci</l>
     <l n="603">i lor doni, i lor frutti</l>
     <l n="604">vernarecci et estivi</l>
     <l n="605">vi tengon sempre freschi e sempre vivi.</l>
     <l n="606">Ogni angolo a traverso</l>
     <l n="607">fendon tre vie, che quasi linee al centro,</l>
     <l n="608">vanno il fonte a ferir per dritta riga;</l>
     <l n="609">onde il giardin listato</l>
     <l n="610">da dodici sentieri,</l>
     <l n="611">sembra stella divisa in tanti raggi.</l>
     <l n="612">Sono i viali tutti</l>
     <l n="613">di pampinose pergole coverti,</l>
     <l n="614">e di ciascun viale in su l'entrata</l>
     <l n="615">per un arco si passa, a cui di sopra</l>
     <l n="616">sta d'un mese del'anno</l>
     <l n="617">da divino scarpel l'effigie sculta</l>
     <l n="618">con quel segno del cielo in marmo espresso,</l>
     <l n="619">che signoreggia in esso.</l>
     <l n="620">Va per l'ombrose alee</l>
     <l n="621">quinci e quindi vagando,</l>
     <l n="622">a prova depredando il prato e 'l bosco</l>
     <l n="623">la sollecita truppa, in guisa apunto</l>
     <l n="624">d'un essame di pecchie</l>
     <l n="625">qualora il re del'ingegnose squadre</l>
     <l n="626">i suoi minuti esserciti commove,</l>
     <l n="627">che da' faggi e dal'elci,</l>
     <l n="628">dentro i cui cavi tronchi hanno ricetto,</l>
     <l n="629">sussurrando per l'erba</l>
     <l n="630">vanno a rapir le lagrimette prime</l>
     <l n="631">dale melate cime,</l>
     <l n="632">e del timo, e del citiso, e del nardo.</l>
     <l n="633">Cotal né più né meno</l>
     <l n="634">sembra l'illustre e generoso coro.</l>
     <l n="635">Qual l'amaraco molle</l>
     <l n="636">sceglie e distingue da' men degni germi,</l>
     <l n="637">qual del'incorrottibile amaranto,</l>
     <l n="638">qual del tenero acanto il gambo spoglia.</l>
     <l n="639">Altra in vaghe catene</l>
     <l n="640">va la fosca viola</l>
     <l n="641">innanellando al candidetto giglio.</l>
     <l n="642">Altra lega et intesse</l>
     <l n="643">il giacinto sanguigno e 'l biondo croco</l>
     <l n="644">al narciso vermiglio.</l>
     <l n="645">Quella di bei ligustri</l>
     <l n="646">porta cinte le tempie,</l>
     <l n="647">questa di fresche rose</l>
     <l n="648">va stellata la fronte.</l>
     <l n="649">Cintia istessa non sprezza e non ricusa</l>
     <l n="650">di raffrenar con ghirlandette umili</l>
     <l n="651">la libertà dele fugaci chiome.</l>
     <l n="652">L'istessa dea del'armi e dele trombe</l>
     <l n="653">con quella destra bellicosa e forte,</l>
     <l n="654">con cui schiere scompiglia e rocche atterra,</l>
     <l n="655">già deposta la lancia,</l>
     <l n="656">volta a' morbidi studi,</l>
     <l n="657">tratta insoliti scherzi et insegnando</l>
     <l n="658">ai folgoranti arnesi</l>
     <l n="659">il rigor marzial placar alquanto,</l>
     <l n="660">et al'aspra celata</l>
     <l n="661">lasciar l'orror, che la circonda e veste,</l>
     <l n="662">le sue purpuree creste</l>
     <l n="663">lascivamente effeminata infiora.</l>
     <l n="664">Lussureggia e di Flora</l>
     <l n="665">tra i pacifici rami</l>
     <l n="666">e le penne guerriere i fregi implica.</l>
     <l n="667">Ma più d'ogni altra a vaneggiar intenta</l>
     <l n="668">la troppo baldanzosa</l>
     <l n="669">donzella di Sicania, in oblio posti</l>
     <l n="670">i materni ricordi, or empie, or vota</l>
     <l n="671">d'odorifere foglie ampi panieri,</l>
     <l n="672">or prende ad innaspar filze di fiori,</l>
     <l n="673">e con fatal prodigio</l>
     <l n="674">di futuri imenei,</l>
     <l n="675">de' suoi casi ignorante e mal presaga,</l>
     <l n="676">la chioma virginal sen'incorona.</l>
     <l n="677">Fregia il ricco pavese</l>
     <l n="678">del bel pratel dipinto a più colori</l>
     <l n="679">di fiorami per terra,</l>
     <l n="680">e di semplici rari, e d'erbe elette</l>
     <l n="681">un riccamo gentil, composto ad arte,</l>
     <l n="682">in cui groppi e figure</l>
     <l n="683">d'aviticchiati cori,</l>
     <l n="684">caratteri e scritture</l>
     <l n="685">d'amorosi concetti</l>
     <l n="686">non presentano al'occhio altro ch'amori.</l>
     <l n="687">D'amori e di trastulli,</l>
     <l n="688">di lascivie e di vezzi</l>
     <l n="689">lusinghevoli oggetti,</l>
     <l n="690">dovunque il passo mova,</l>
     <l n="691">dovunque il guardo fermi,</l>
     <l n="692">l'offeriscono innanzi</l>
     <l n="693">gl'incalmi naturali</l>
     <l n="694">dele palme e degli alni,</l>
     <l n="695">i nodi maritali</l>
     <l n="696">dele viti e degli olmi.</l>
     <l n="697">E più qualor passando</l>
     <l n="698">dai vermigli roseti ai verdi arbusti,</l>
     <l n="699">l'alte spalliere, e i pastini ben culti</l>
     <l n="700">de' frondosi boschetti</l>
     <l n="701">di mirar si compiace,</l>
     <l n="702">da' cui rami pendenti aranci osceni,</l>
     <l n="703">grossi limoni e smisurati cedri,</l>
     <l n="704">non saprei dir per quale</l>
     <l n="705">virtute occulta et artificio ignoto</l>
     <l n="706">di strania agricoltura,</l>
     <l n="707">o per qual di Natura</l>
     <l n="708">giocosa industria e capriccioso scherzo,</l>
     <l n="709">figurando in se stessi</l>
     <l n="710">di gran membra virili</l>
     <l n="711">prodigiose forme,</l>
     <l n="712">fanno con provocar ne' riguardanti</l>
     <l n="713">il diletto del gusto, onta ala vista.</l>
     <l n="714">Stava dritto in disparte</l>
     <l n="715">il barbuto Itifallo,</l>
     <l n="716">il vermiglio figliuolo</l>
     <l n="717">di Bromio e di Ciprigna,</l>
     <l n="718">il robusto custode</l>
     <l n="719">del campo e dela vigna,</l>
     <l n="720">l'ortolano sfacciato</l>
     <l n="721">in Lampsaco adorato.</l>
     <l n="722">Et ignudo la testa,</l>
     <l n="723">fumante il volto e più che vampa acceso,</l>
     <l n="724">col naso enfiato e con le luci rosse,</l>
     <l n="725">mentre tanta beltà quivi mirava,</l>
     <l n="726">la sua falce vibrava.</l>
     <l n="727">Stupisce, e pensa, e tace</l>
     <l n="728">la vergine inesperta in mirar quelle</l>
     <l n="729">(spettacolo ancor novo agli occhi suoi)</l>
     <l n="730">inusitate e sconosciute cose.</l>
     <l n="731">Ma le più sagge dee, Trivia e Minerva,</l>
     <l n="732">ch'intendon forse meglio</l>
     <l n="733">di quel sozzo villano</l>
     <l n="734">il malvagio pensiero,</l>
     <l n="735">e di que' frutti indegni</l>
     <l n="736">l'impudico mistero,</l>
     <l n="737">di modesto rossor tinte la guancia,</l>
     <l n="738">e colme il cor di vergognoso scorno,</l>
     <l n="739">chinano i lumi a terra,</l>
     <l n="740">giran gli sguardi altrove,</l>
     <l n="741">e si fan con le man coverchio al viso.</l>
     <l n="742">Sen'accorge, e di riso</l>
     <l n="743">tra se medesma, e di piacer ne brilla</l>
     <l n="744">del'alato fanciul la madre astuta;</l>
     <l n="745">ma come ad altro intenda,</l>
     <l n="746">dissimula, et intanto</l>
     <l n="747">del'aguato d'Amor l'essito aspetta.</l>
     <l n="748">Mentre in questi sollazzi</l>
     <l n="749">s'essercita ciascuna, ecco con novo</l>
     <l n="750">repentino fragor mugghiar gli abissi,</l>
     <l n="751">e 'nfin dale radici</l>
     <l n="752">la sua base profonda</l>
     <l n="753">scoter per tutto il dirupato scoglio.</l>
     <l n="754">Tremano i colli e l'isola vacilla,</l>
     <l n="755">né la cagion di strepito sì grande</l>
     <l n="756">altra che Vener sola,</l>
     <l n="757">in cui mista al timor serpe la gioia,</l>
     <l n="758">ancor v'ha chi comprenda.</l>
     <l n="759">Già per gli opachi e tenebrosi calli</l>
     <l n="760">dele terrene grotte</l>
     <l n="761">l'Arbitro dela notte,</l>
     <l n="762">ammonito da Giove, il camin piglia.</l>
     <l n="763">Su per le vaste membra</l>
     <l n="764">del'oppresso gigante</l>
     <l n="765">passan l'orride rote,</l>
     <l n="766">che ne stride e ne geme, e rotto l'ossa</l>
     <l n="767">dal grave piè de' corridori oscuri,</l>
     <l n="768">tenta il corso impedirgli e move e vibra</l>
     <l n="769">per afferrargli almen l'asse del carro</l>
     <l n="770">(quantunque invan) le serpentine sferze.</l>
     <l n="771">Quasi occulto soldato,</l>
     <l n="772">che per ascose e sotterranee mine</l>
     <l n="773">con passo taciturno entra repente</l>
     <l n="774">nel chiuso forte e nel guardato muro</l>
     <l n="775">ad assalire il cittadin securo,</l>
     <l n="776">viensene cautamente</l>
     <l n="777">per le secrete e desviate buche</l>
     <l n="778">del giogo erto e sublime</l>
     <l n="779">del'antico Saturno il terzo erede.</l>
     <l n="780">Guado non v'ha, né porta,</l>
     <l n="781">varco non v'ha, né via,</l>
     <l n="782">ch'a sì fiero passaggio adito dia.</l>
     <l n="783">D'ognintorno alte rupi, aspre ruine</l>
     <l n="784">opposte incontro a' suoi desir focosi</l>
     <l n="785">gli contendono il passo.</l>
     <l n="786">Allora il duro sasso,</l>
     <l n="787">sdegnoso del'indugio,</l>
     <l n="788">fiede col grave suo dentato scettro,</l>
     <l n="789">et ecco immantenente</l>
     <l n="790">spezzarsi i marmi, e la montagna aprirsi.</l>
     <l n="791">Del'alto Mongibello</l>
     <l n="792">risonaro le cave.</l>
     <l n="793">Stupì Vulcano, e timidi i Ciclopi</l>
     <l n="794">l'incudi abbandonando,</l>
     <l n="795">i fulmini gittando,</l>
     <l n="796">fuggiro agli antri più remoti et ermi.</l>
     <l n="797">Tosto ch'al'aria apparve</l>
     <l n="798">l'instigator feroce</l>
     <l n="799">dela bruna quadriga,</l>
     <l n="800">discolorossi il cielo,</l>
     <l n="801">e 'l grande Atlante, che 'l sostenta e folce,</l>
     <l n="802">de' tartarei destrieri apena uditi</l>
     <l n="803">i funesti nitriti,</l>
     <l n="804">fu per deporre il suo stellato incarco.</l>
     <l n="805">Inorridiro et adombraro usciti</l>
     <l n="806">al bel lume superno</l>
     <l n="807">i cavalli d'Averno,</l>
     <l n="808">già lungo tempo avezzi</l>
     <l n="809">ad esser di caligine nutriti,</l>
     <l n="810">e stupidi e smarriti</l>
     <l n="811">al novello splendore</l>
     <l n="812">d'altro mondo migliore</l>
     <l n="813">torser le briglie, e col timone obliquo</l>
     <l n="814">s'arretraro sbuffando</l>
     <l n="815">per far ritorno ale magioni ombrose.</l>
     <l n="816">Ma poscia che ferir le nere terga</l>
     <l n="817">dala rigida verga si sentiro,</l>
     <l n="818">più lievi che saette</l>
     <l n="819">qualor fuor dela noce le dischiava</l>
     <l n="820">del'arco fuggitivo</l>
     <l n="821">il faretrato e sagittario Parto,</l>
     <l n="822">precipitaro impetuosi il volo.</l>
     <l n="823">Dale bocche anelanti</l>
     <l n="824">essalan fiati, che sulfurei e foschi</l>
     <l n="825">corrompon l'aure e fanno</l>
     <l n="826">del'auree stelle impallidir la luce;</l>
     <l n="827">e da' freni sonanti</l>
     <l n="828">mandan di calde bave</l>
     <l n="829">e di livide schiume</l>
     <l n="830">stille sanguigne ad infettar l'arene.</l>
     <l n="831">Veggionsi in un momento,</l>
     <l n="832">quasi tocchi dal'uggia</l>
     <l n="833">o percossi dal turbo,</l>
     <l n="834">da quel tosco letal subito offesi,</l>
     <l n="835">i fioretti languire,</l>
     <l n="836">i prati inaridire,</l>
     <l n="837">l'uve appassite, i pampini sfrondati,</l>
     <l n="838">i frutti scolorati. Allor correndo</l>
     <l n="839">dansi tutte a fuggire</l>
     <l n="840">le sbigottite Ninfe,</l>
     <l n="841">e Proserpina misera e dolente</l>
     <l n="842">ecco rapidamente è alfin rapita;</l>
     <l n="843">e portata a gran corso</l>
     <l n="844">dal ferrugineo carro,</l>
     <l n="845">non sa, se non piangendo,</l>
     <l n="846">ale compagne dee chiedere aita.</l>
     <l n="847">Svela Bellona ardita</l>
     <l n="848">allor del torvo e pallido Gorgone</l>
     <l n="849">il mostruoso aspetto, e seco quella,</l>
     <l n="850">che Triforme s'appella,</l>
     <l n="851">dà di piglio agli strali,</l>
     <l n="852">et incurvando il suo cornuto nervo,</l>
     <l n="853">fassi incontro al Rettor di Flegetonte</l>
     <l n="854">con una luna in mano, e l'altra in fronte.</l>
     <l n="855">In ambedue commune</l>
     <l n="856">la pudicizia offesa</l>
     <l n="857">l'irrita al'armi e le commove al'ira,</l>
     <l n="858">et ambedue del predator fellone</l>
     <l n="859">l'audacia e l'insolenza</l>
     <l n="860">sì grave oltraggio a vendicar le tira,</l>
     <l n="861">né curan, pur che si disturbi e vieti</l>
     <l n="862">sacrilegio sì rio,</l>
     <l n="863">d'aver riguardo al zio.</l>
     <l n="864">– O de l'afflitto e tribulato mondo</l>
     <l n="865">temerario signor (Pallade disse)</l>
     <l n="866">de' tre germani il più perverso e crudo,</l>
     <l n="867">con quai profani stimuli e con quali</l>
     <l n="868">stolte facelle il cor t'accese e punse</l>
     <l n="869">la rabbia del'Eumenidi superbe?</l>
     <l n="870">Et onde avien che violar presumi</l>
     <l n="871">con le nebbie pestifere di Lete</l>
     <l n="872">questo puro seren del nostro cielo?</l>
     <l n="873">Fuggi gli alberghi altrui felici e lieti,</l>
     <l n="874">vanne ala sede a te devuta, e lascia</l>
     <l n="875">la per te troppo preziosa preda.</l>
     <l n="876">Son le fetide Arpie, l'Idre e le Sfingi,</l>
     <l n="877">son le Furie di te, degne consorti. –</l>
     <l n="878">Così dicendo, il viperino teschio</l>
     <l n="879">gli oppone agli occhi, e col ferrato calce</l>
     <l n="880">del tronco minaccioso</l>
     <l n="881">i veloci corsier fiede e ritarda.</l>
     <l n="882">E ben avrebbe a forza</l>
     <l n="883">al'atto ingiurioso</l>
     <l n="884">dal tartareo ladron fatto contrasto,</l>
     <l n="885">se non che 'l re delo stellato Olimpo</l>
     <l n="886">dal ciel vibrando il colorato lampo,</l>
     <l n="887">e torcendo da manca</l>
     <l n="888">con pacifico tratto</l>
     <l n="889">del folgore immortal l'ali vermiglie,</l>
     <l n="890">quel già lassù conchiuso</l>
     <l n="891">maritaggio fatal, benché furtivo,</l>
     <l n="892">fermò col tuono, et approvò col cenno</l>
     <l n="893">per genero Plutone;</l>
     <l n="894">et Imeneo cantando</l>
     <l n="895">tra le nubi serene</l>
     <l n="896">fe' scintillar la sua dorata face.</l>
     <l n="897">Cedon non senza sdegno e senza doglia</l>
     <l n="898">le Dee confuse, e rallentato l'arco</l>
     <l n="899">con tai gemiti e gridi</l>
     <l n="900">dietro le pianse, e le parlò da lunge</l>
     <l n="901">la figlia di Latona.</l>
     <l n="902">– Prendi dal nostro ufficioso affetto</l>
     <l n="903">l'estremo vale e l'ultimo saluto,</l>
     <l n="904">o quant'amata, sfortunata suora;</l>
     <l n="905">né dele paludose e torbid'acque,</l>
     <l n="906">ch'a passar duro fato oggi ti sforza,</l>
     <l n="907">la memoria di noi, l'amor, la fede</l>
     <l n="908">sia mai possente a cancellar l'oblio.</l>
     <l n="909">Soccorrerti ne vieta e ne contende</l>
     <l n="910">il paterno rispetto, e 'l gran decreto</l>
     <l n="911">del Motor dele sfere, ale cui leggi</l>
     <l n="912">vuolsi ubbidir, né ripugnar si pote.</l>
     <l n="913">Da maggior forza di più alto impero</l>
     <l n="914">confessiamo esser vinte, e 'n sì reo caso</l>
     <l n="915">nulla abbiam di difenderti possanza.</l>
     <l n="916">Ti tradisce il destino, il Ciel crudele</l>
     <l n="917">s'arma a' tuoi danni, il genitore istesso</l>
     <l n="918">spietatamente incontr'a te congiura.</l>
     <l n="919">Misera, e qual fortuna empia e proterva</l>
     <l n="920">al'amate sorelle, oimè, t'invola?</l>
     <l n="921">e ti toglie ale stelle? e ti condanna</l>
     <l n="922">ad abitar ne le perdute case?</l>
     <l n="923">a conversar con le sepolte genti?</l>
     <l n="924">Or non più no, per le sue selve errante</l>
     <l n="925">tender le reti, o balestrare il dardo</l>
     <l n="926">mai di vederti il gran Partenio speri.</l>
     <l n="927">Omai securo insuperbisca, e frema</l>
     <l n="928">il cinghiale spumante, et impunito</l>
     <l n="929">il rabbioso leon per tutto scorra.</l>
     <l n="930">Te del'alto Taigeta i boschi e i sassi,</l>
     <l n="931">te del frondoso Menalo le ripe</l>
     <l n="932">piangeran lungamente, e sospirata</l>
     <l n="933">sempre sarai dal mio sacrato Cinto. –</l>
     <l n="934">Intanto lagrimosa</l>
     <l n="935">sovra il carro volante</l>
     <l n="936">verso le bolge orribili discende</l>
     <l n="937">del'eleusina Dea l'alta speranza,</l>
     <l n="938">e battendosi il petto,</l>
     <l n="939">diffonde in un co' capei d'oro ai venti</l>
     <l n="940">questi vani lamenti:</l>
     <l n="941">– Deh perché pria non aventasti in questa</l>
     <l n="942">povera testa il fulmine pungente,</l>
     <l n="943">onnipotente e sempiterno Padre,</l>
     <l n="944">che tra le squadre misere e malnate</l>
     <l n="945">senza pietate lunge dal tuo impero</l>
     <l n="946">al'Orco nero discacciarmi in gola?</l>
     <l n="947">Ahi, chi m'invola ala mia patria riva?</l>
     <l n="948">Ahi, chi mi priva del'usata pace?</l>
     <l n="949">Così ti piace? né ti scalda il petto</l>
     <l n="950">paterno affetto al mio sì giusto pianto?</l>
     <l n="951">Qual colpa tanto abominanda, o Giove,</l>
     <l n="952">a ciò ti move? o che del mal, ch'io porto</l>
     <l n="953">a sì gran torto, dir si possa degna?</l>
     <l n="954">Quando l'insegna a' danni dele stelle</l>
     <l n="955">l'alme rubelle dispiegaro in alto,</l>
     <l n="956">nel folle assalto a minacciare il polo</l>
     <l n="957">con l'empio stuolo io non alzai la fronte,</l>
     <l n="958">né monte a monte impor già mi vedesti</l>
     <l n="959">contro i celesti tuoi stellati giri.</l>
     <l n="960">Perché t'adiri? e perché fai che 'n preda</l>
     <l n="961">or si conceda al'infernal Tiranno</l>
     <l n="962">con tanto inganno l'alta tua nipote,</l>
     <l n="963">ch'avrà per dote il non veder mai lume?</l>
     <l n="964">Fuor del costume di quante infelici</l>
     <l n="965">da predatrici man rapite furo,</l>
     <l n="966">cui pur il puro è dato aere sereno</l>
     <l n="967">godere almeno, e 'l ciel commune e 'l sole.</l>
     <l n="968">Quel che non suole altrui giamai negarsi,</l>
     <l n="969">dai fati scarsi a me sola si toglie.</l>
     <l n="970">Per doppie doglie l'onestà mia cara,</l>
     <l n="971">e dela chiara luce a un punto insieme</l>
     <l n="972">perdo ogni speme. O madre sventurata,</l>
     <l n="973">sì ben guardata avermi a che ti vale?</l>
     <l n="974">Qual torre, o quale inespugnabil sito,</l>
     <l n="975">qual ben munito cinto, o chiusa terra</l>
     <l n="976">il passo serra a un ardimento insano?</l>
     <l n="977">Celasti invano ai desiosi amanti</l>
     <l n="978">i miei sembianti, timida e 'ndovina</l>
     <l n="979">dela rapina, a cui non fu riparo.</l>
     <l n="980">Nulla giovaro i sassi alpestri e l'onde,</l>
     <l n="981">ch'arman le sponde al'isola del foco.</l>
     <l n="982">Securo loco non fu l'aspro lido</l>
     <l n="983">del nostro nido dala froda stolta</l>
     <l n="984">di chi m'ha tolta ala magion diletta.</l>
     <l n="985">Già, già m'aspetta il baratro più basso,</l>
     <l n="986">già, già vi lasso, o sole, o cielo, o mondo,</l>
     <l n="987">o del giocondo e dolce albergo usato</l>
     <l n="988">terreno amato, adio per sempre, adio –.</l>
     <l n="989">Da sì pietose e flebili querele</l>
     <l n="990">(quantunque fier) l'innamorato Auriga</l>
     <l n="991">mover si sente, e de' suoi primi amori</l>
     <l n="992">comincia omai (dal'agghiacciato petto</l>
     <l n="993">non più mai sparsi) ad essalar sospiri.</l>
     <l n="994">Indi in sembiante affabile e benigno</l>
     <l n="995">i turgidetti e rosseggianti lumi,</l>
     <l n="996">d'amorose rugiade umidi e gravi,</l>
     <l n="997">terge col manto affumigato e bruno,</l>
     <l n="998">e con tai voci il suo dolor consola:</l>
     <l n="999">– Tempra, tempra il cordoglio, idol mio caro,</l>
     <l n="1000">né più col pianto amaro far oltraggi</l>
     <l n="1001">ai dolcissimi raggi de' begli occhi.</l>
     <l n="1002">Lascia pensier sì sciocchi, e non temere</l>
     <l n="1003">che fra tenebre nere ognor sepolta</l>
     <l n="1004">la luce ti sia tolta. Un più bel sole</l>
     <l n="1005">di quel che scorrer suole il cerchio torto,</l>
     <l n="1006">laggiù, dov'io ti porto, avampa e gira.</l>
     <l n="1007">Altra terra si mira, havvi altri monti</l>
     <l n="1008">con altri fiumi e fonti, altri arboscelli.</l>
     <l n="1009">Etna di fior sì belli e sì odorati</l>
     <l n="1010">i suoi sterili prati non ha pieni,</l>
     <l n="1011">come quei che gli ameni ampi giardini</l>
     <l n="1012">degli Elisi divini e gloriosi,</l>
     <l n="1013">di spirti aventurosi almi soggiorni,</l>
     <l n="1014">rendono sempre adorni, il cui bel verde</l>
     <l n="1015">mai non secca, o disperde amore o bruma.</l>
     <l n="1016">Oimè, qual mi consuma incendio novo?</l>
     <l n="1017">E pur del mal ch'io provo, ho l'esca in braccio.</l>
     <l n="1018">O mio soave impaccio e caro peso,</l>
     <l n="1019">quella fiamma, ond'acceso arde il mio core,</l>
     <l n="1020">del'infernale ardore è più cocente.</l>
     <l n="1021">Ma tanta gioia sente, infra le pene,</l>
     <l n="1022">che nel mal che sostene, arde beato.</l>
     <l n="1023">Io non so dir qual fato il re d'Averno,</l>
     <l n="1024">signor del foco eterno, oggi destina</l>
     <l n="1025">in questa sua rapina a tal ventura,</l>
     <l n="1026">che deggia ad altra arsura esser soggetto.</l>
     <l n="1027">Ma di tanto diletto ho piena l'alma,</l>
     <l n="1028">che m'è dolce la salma, e l'arco crudo</l>
     <l n="1029">del pargoletto ignudo io non incolpo.</l>
     <l n="1030">Convien che lodi il colpo e benedica</l>
     <l n="1031">quella cara nemica, per cui moro.</l>
     <l n="1032">Ringrazio lo stral d'oro, ond'uscì piaga,</l>
     <l n="1033">che m'uccide e m'appaga, e bench'io viva</l>
     <l n="1034">ne la tartarea riva, e 'l mio soggiorno</l>
     <l n="1035">lontan sempre dal giorno stia nascosto</l>
     <l n="1036">ne l'antro più riposto e più profondo</l>
     <l n="1037">del tenebroso mondo, entro il cui seno</l>
     <l n="1038">raggio di ciel sereno unqua non piove,</l>
     <l n="1039">io non invidio a Giove il paradiso,</l>
     <l n="1040">peròche 'l tuo bel viso ha tanta luce</l>
     <l n="1041">ch'un chiaro sol conduce ai foschi orrori</l>
     <l n="1042">e porta alti splendori al regno cieco.</l>
     <l n="1043">Vienne, vientene meco e non languire.</l>
     <l n="1044">Scusa il soverchio ardire: Amor mi sforza.</l>
     <l n="1045">La ragion dela forza è forte oppressa;</l>
     <l n="1046">e perdona a te stessa il fallo mio,</l>
     <l n="1047">perché quando vid'io cosa sì bella,</l>
     <l n="1048">subito il cor di quella si compiacque.</l>
     <l n="1049">Amor di furto nacque, et è guerriero,</l>
     <l n="1050">guerreggia armato arciero, e tratta il dardo.</l>
     <l n="1051">Deve più che codardo esser audace.</l>
     <l n="1052">Ahi ch'io non son rapace, anzi rapito.</l>
     <l n="1053">Or che dirà Cocito di Plutone</l>
     <l n="1054">quando in bella prigione trionfante,</l>
     <l n="1055">fatto in un punto amante insieme, e ladro</l>
     <l n="1056">d'un bel volto leggiadro, fia che veda</l>
     <l n="1057">che di lui la sua preda è predatrice?</l>
     <l n="1058">O Erebo felice, o Furie, o mostri,</l>
     <l n="1059">o de' penosi chiostri alme inquiete,</l>
     <l n="1060">ecco pur oggi avrete alcun riposo</l>
     <l n="1061">ne lo stato doglioso, che v'afflige.</l>
     <l n="1062">Ogni spirto di Stige or fia contento.</l>
     <l n="1063">Farà pausa il tormento, o pallid'ombre,</l>
     <l n="1064">laggiù dannate, e sgombre d'uman velo,</l>
     <l n="1065">sarà l'Abisso un Cielo, e tutta festa</l>
     <l n="1066">la mia reggia funesta e lagrimosa,</l>
     <l n="1067">poiché di tanta sposa io son consorte!</l>
     <l n="1068">Su su ferrate porte, oscure soglie,</l>
     <l n="1069">ala diletta moglie il passo aprite,</l>
     <l n="1070">di cui per grazia Dite è fatto degno.</l>
     <l n="1071">Ecco del basso regno io t'incorono.</l>
     <l n="1072">Prendi lo scettro e 'l trono. A ogni cenno</l>
     <l n="1073">ubbidir qui ti denno anco le Parche;</l>
     <l n="1074">e bench'inique, e carche il cor crudele</l>
     <l n="1075">del veleno e del fiele de' serpenti,</l>
     <l n="1076">umili e reverenti, e con dimesse</l>
     <l n="1077">fronti le Furie istesse, empie sorelle,</l>
     <l n="1078">ti serviran d'ancelle. A piè venirti</l>
     <l n="1079">vedrai superbi spirti, alteri regi,</l>
     <l n="1080">deposti i fasti e i fregi, e 'nsieme misti</l>
     <l n="1081">con la turba de' tristi e de' mendici</l>
     <l n="1082">tra poveri infelici, ignudi, abietti</l>
     <l n="1083">attender da' tuoi detti la sentenza,</l>
     <l n="1084">o rigore, o clemenza, o premio, o pena.</l>
     <l n="1085">Or a tuo senno affrena, ordina, e reggi,</l>
     <l n="1086">comanda, impon le leggi, e sciogli, e lega.</l>
     <l n="1087">Nulla omai ti si nega; il tutto puoi.</l>
     <l n="1088">Sia poter ciò che vuoi –.</l>
     <l n="1089">Qui tace, e contro l'uso</l>
     <l n="1090">de l'implacabil sua fiera natura</l>
     <l n="1091">con serenato ciglio</l>
     <l n="1092">dela corte temuta entra la soglia.</l>
     <l n="1093">Gli assorge in su l'entrata</l>
     <l n="1094">il vasto Flegetonte,</l>
     <l n="1095">a cui da tutto il volto</l>
     <l n="1096">piovono incendi, e dala barba scorre</l>
     <l n="1097">di cocenti ruscelli orrida brina.</l>
     <l n="1098">Concorre in folta calca</l>
     <l n="1099">quinci e quindi la plebe</l>
     <l n="1100">de' cornuti ministri.</l>
     <l n="1101">Altri i destrier già stanchi,</l>
     <l n="1102">sciolti da' curvi gioghi,</l>
     <l n="1103">per le brune campagne a pascer mena;</l>
     <l n="1104">altri di verdi rami il suolo asperge,</l>
     <l n="1105">altri di rose colte</l>
     <l n="1106">nel giardin de' beati</l>
     <l n="1107">le piume infiora, ove s'appresta a corre</l>
     <l n="1108">altro fior più gentile il re del centro.</l>
     <l n="1109">Vien tosto a visitarla</l>
     <l n="1110">dagli elisi palagi eletta schiera</l>
     <l n="1111">di sagge donne, e nobili matrone,</l>
     <l n="1112">che con ragioni argute</l>
     <l n="1113">mitigando il dolor, che la tormenta,</l>
     <l n="1114">le rannodano in fronte i crini sparsi.</l>
     <l n="1115">Pronuba allor la Notte,</l>
     <l n="1116">dipinta il sen di lampeggianti stelle,</l>
     <l n="1117">la conduce, ov'in breve</l>
     <l n="1118">in braccio accor la deve</l>
     <l n="1119">del notturno marito ombroso letto.</l>
     <l n="1120">Scusan negli archi, e ne le mura appese,</l>
     <l n="1121">e d'ognintorno accese</l>
     <l n="1122">dela camera opaca</l>
     <l n="1123">le tede furiali,</l>
     <l n="1124">fiaccole maritali.</l>
     <l n="1125">Giubila e si trastulla</l>
     <l n="1126">il paese de' morti.</l>
     <l n="1127">Rompon del'aria mesta</l>
     <l n="1128">i silenzi lugubri</l>
     <l n="1129">di canzon disusate allegri accenti.</l>
     <l n="1130">Velato il crin canuto</l>
     <l n="1131">di palustri ghirlande</l>
     <l n="1132">il vecchio passaggier del'onde nere,</l>
     <l n="1133">del'onde, che quel dì scorsero latte,</l>
     <l n="1134">move cantando a lenta voga il remo.</l>
     <l n="1135">Più l'urna di Minosso</l>
     <l n="1136">le sorti irretrattabili non volge;</l>
     <l n="1137">del popol flagellato</l>
     <l n="1138">ogni gemito tace. Ale percosse</l>
     <l n="1139">d'Aletto e di Megera</l>
     <l n="1140">il Tartaro crudel più non risona.</l>
     <l n="1141">E tra lieti conviti</l>
     <l n="1142">da' passati martiri</l>
     <l n="1143">intente a pasteggiar, respiran l'ombre.</l>
     <l n="1144">Poiché sollecitata</l>
     <l n="1145">da sproni acuti di gelose cure,</l>
     <l n="1146">e da fredde paure</l>
     <l n="1147">d'auguri infausti, e di funesti sogni</l>
     <l n="1148">perturbata la mente,</l>
     <l n="1149">ritornò dele biade</l>
     <l n="1150">l'inventrice dolente</l>
     <l n="1151">dale solenni e strepitose pompe</l>
     <l n="1152">dele feste d'Eleusi,</l>
     <l n="1153">e di Sicilia in su la spiaggia ingrata,</l>
     <l n="1154">dentro il solito tetto</l>
     <l n="1155">il deposito caro</l>
     <l n="1156">non ritrovò del già commesso pegno;</l>
     <l n="1157">dir con quai strida, e quanti</l>
     <l n="1158">dolorosi lamenti il Ciel offese,</l>
     <l n="1159">come recisi in Flegra</l>
     <l n="1160">duo cipressi gemelli</l>
     <l n="1161">levogli in alto, e con le chiome sciolte,</l>
     <l n="1162">ricercando ogni parte, il mondo scorse,</l>
     <l n="1163">e come moderando</l>
     <l n="1164">de' draghi alati e mansueti i freni,</l>
     <l n="1165">l'aprica arena, e la canuta polve</l>
     <l n="1166">d'aurea messe feconda</l>
     <l n="1167">rese fertile, e bionda,</l>
     <l n="1168">non fia mia cura. Altra più dotta Musa</l>
     <l n="1169">con miglior plettro in altro stil ne canti.</l>
     <l n="1170">Narrar gli affanni e i pianti</l>
     <l n="1171">d'una madre, che perde</l>
     <l n="1172">l'amata prole, et orba</l>
     <l n="1173">d'ogni suo ben si lagna e s'addolora,</l>
     <l n="1174">impossibil mi fora.</l>
     <l n="1175">Quindi al pensier pietoso</l>
     <l n="1176">quanto si tace, imaginar ne lascio;</l>
     <l n="1177">e del greco pennello</l>
     <l n="1178">imitator novello,</l>
     <l n="1179">con l'accorto velame</l>
     <l n="1180">d'un silenzio facondo</l>
     <l n="1181">quelch'esprimer non so, copro et ascondo.</l>
    </lg>
   </lg>
  </body>
 </text>
</TEI>