<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Europa</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">552</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-europa</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Europa</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Europa</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In quella parte apunto</l>
     <l n="2">del'anno giovinetto,</l>
     <l n="3">che 'l sol con dolce e temperato raggio</l>
     <l n="4">scioglie in liquida fuga ai pigri fiumi</l>
     <l n="5">dai ceppi di cristallo il piè d'argento;</l>
     <l n="6">e l'aure tepidette</l>
     <l n="7">genitrici di fiori,</l>
     <l n="8">gravide di virtù maschia e feconda,</l>
     <l n="9">figliando van de' coloriti parti</l>
     <l n="10">gli odorati concetti;</l>
     <l n="11">la pittrice del mondo,</l>
     <l n="12">dico l'alma Natura,</l>
     <l n="13">miniando le piagge</l>
     <l n="14">di verde e perso, e di vermiglio e rancio,</l>
     <l n="15">parea ritrar volesse</l>
     <l n="16">ne' fior le stelle, e ne la terra il cielo;</l>
     <l n="17">e dela gran maestra</l>
     <l n="18">i pennelli e i colori</l>
     <l n="19">eran aure e rugiade, erbette e fiori.</l>
     <l n="20">Quando al fresco discesa</l>
     <l n="21">del bel mattin su la sidonia riva</l>
     <l n="22">con le compagne sue, secondo l'uso,</l>
     <l n="23">del gran re de' Fenici era la figlia.</l>
     <l n="24">Qui lungo i salsi flutti,</l>
     <l n="25">quasi di turco drappo aureo lavoro,</l>
     <l n="26">o serica testura</l>
     <l n="27">d'etiopica tela,</l>
     <l n="28">era trapunto in mille guise un prato.</l>
     <l n="29">E qui peròche insieme</l>
     <l n="30">l'allettavano aprova</l>
     <l n="31">l'odor de' fiori e 'l mormorio del'acque,</l>
     <l n="32">con la schiera seguace il piè ritenne.</l>
     <l n="33">Avea ciascuna in man di vario intaglio</l>
     <l n="34">da ricettare i fior vago canestro,</l>
     <l n="35">ma la vergine altera</l>
     <l n="36">era scelta a portar càlato d'oro,</l>
     <l n="37">del gran fabro di Lenno alta fatica.</l>
     <l n="38">Spaziando sen giva</l>
     <l n="39">per la stagion fiorita</l>
     <l n="40">la bella giovinetta,</l>
     <l n="41">desiosa d'ordire</l>
     <l n="42">ghirlande e serti ale dorate chiome;</l>
     <l n="43">e con la man di latte</l>
     <l n="44">scegliendo ad uno ad uno</l>
     <l n="45">fra le tenere gemme i più bei fregi,</l>
     <l n="46">se ne colmava il grembo, e 'l grembo colmo</l>
     <l n="47">tutto votava poi ne l'aureo vaso.</l>
     <l n="48">Sotto il bel piè ridea</l>
     <l n="49">tutto il popol de' fiori,</l>
     <l n="50">e sì come a lor Dea, chini e devoti,</l>
     <l n="51">movendo tra se stessi</l>
     <l n="52">ambiziose gare,</l>
     <l n="53">quasi d'arabi incensi</l>
     <l n="54">le fean de' propri odor votive offerte.</l>
     <l n="55">L'immortale amaranto,</l>
     <l n="56">vago d'esser reciso</l>
     <l n="57">dala nova d'Amor Parca innocente,</l>
     <l n="58">parea da man sì bella amar la morte.</l>
     <l n="59">Il pieghevole acanto</l>
     <l n="60">al'edra et ala vite</l>
     <l n="61">invidiò le braccia,</l>
     <l n="62">per far tenacemente</l>
     <l n="63">a cotanta beltà dolce catena.</l>
     <l n="64">La gentil mammoletta,</l>
     <l n="65">dal caro peso oppressa</l>
     <l n="66">di quelle vaghe piante,</l>
     <l n="67">d'amoroso pallor tinta la guancia,</l>
     <l n="68">tramortì di dolcezza in braccio al'erba.</l>
     <l n="69">Clizia d'Apollo amante,</l>
     <l n="70">per meglio vagheggiar dele due luci</l>
     <l n="71">il gemino levante,</l>
     <l n="72">levossi alta in su 'l gambo, e fu veduta</l>
     <l n="73">in un con le viole</l>
     <l n="74">a lei girarsi, e ribellarsi al Sole.</l>
     <l n="75">L'innamorato giglio,</l>
     <l n="76">iride dela terra,</l>
     <l n="77">umidetto di brine,</l>
     <l n="78">al lampo de' begli occhi</l>
     <l n="79">più pomposo divenne; accrebbe in vista</l>
     <l n="80">del bianco seno e de' cerulei lumi</l>
     <l n="81">il candido il candore,</l>
     <l n="82">il cilestro il colore.</l>
     <l n="83">Il lieto fiordaliso</l>
     <l n="84">languì d'amor soavemente anch'egli,</l>
     <l n="85">sospirò lagrimoso,</l>
     <l n="86">lagrimò sospiroso, e fur rugiade</l>
     <l n="87">le lagrimette, i sospiretti odori.</l>
     <l n="88">Il leggiadro narciso,</l>
     <l n="89">sazio omai di specchiarsi</l>
     <l n="90">nel fonte lusinghiero,</l>
     <l n="91">si fea specchio il bel volto, et invaghito</l>
     <l n="92">di sì rara beltà, col proprio essempio</l>
     <l n="93">le 'nsegnava a fuggir l'acque omicide.</l>
     <l n="94">Il vago e biondo croco</l>
     <l n="95">mandando fuor dele purpuree labra</l>
     <l n="96">odoriferi accenti,</l>
     <l n="97">con tre lingue di foco</l>
     <l n="98">supplice la pregava</l>
     <l n="99">per grazia a corlo et a raccorlo in seno.</l>
     <l n="100">Il canuto ligustro,</l>
     <l n="101">che qual minuta stella</l>
     <l n="102">imbiancando del'orto il verde tetto,</l>
     <l n="103">emulo del celeste,</l>
     <l n="104">segnava in esso un bel sentier di latte,</l>
     <l n="105">fatto stella cadente,</l>
     <l n="106">precipitò dal suo fiorito cielo,</l>
     <l n="107">e di candidi fiocchi</l>
     <l n="108">tempestò lievemente il prato erboso.</l>
     <l n="109">Il giacinto vezzoso,</l>
     <l n="110">libro dela Natura,</l>
     <l n="111">ne' fogli dele foglie</l>
     <l n="112">già cancellata degli antichi lai</l>
     <l n="113">la pietosa scrittura,</l>
     <l n="114">tutto per man d'Amore</l>
     <l n="115">lineato a caratteri di sangue,</l>
     <l n="116">espresse queste note in un sorriso,</l>
     <l n="117">– Io cedo al tuo bel viso –.</l>
     <l n="118">Il papavero molle</l>
     <l n="119">alzò dal grave oblio,</l>
     <l n="120">colmo di meraviglia,</l>
     <l n="121">la sua vermiglia e sonnacchiosa testa,</l>
     <l n="122">e 'n piè risorto ad emular le rose</l>
     <l n="123">di fina grana imporporò le gote;</l>
     <l n="124">ma poi vinto e negletto</l>
     <l n="125">per gran doglia ricadde, e doppiamente</l>
     <l n="126">arrossì di vergogna, arse di scorno.</l>
     <l n="127">Alcun non fu di quella</l>
     <l n="128">adulatrice e lascivetta schiera</l>
     <l n="129">che per esser da lei mirato e colto</l>
     <l n="130">non le fesse di sé cortese invito.</l>
     <l n="131">Ma la real fanciulla</l>
     <l n="132">sdegna i plausi vulgari</l>
     <l n="133">dela plebe odorata, e corre solo</l>
     <l n="134">dove festeggia e ride</l>
     <l n="135">folgorando tra l'erba</l>
     <l n="136">l'occhio di Primavera,</l>
     <l n="137">la porpora de' prati,</l>
     <l n="138">la fenice de' fiori, ove la rosa,</l>
     <l n="139">bella figlia d'aprile,</l>
     <l n="140">sì come a lei sembiante</l>
     <l n="141">verginella e reina,</l>
     <l n="142">dentro la reggia del'ombrosa siepe,</l>
     <l n="143">su lo spinoso trono</l>
     <l n="144">del verde cespo assisa,</l>
     <l n="145">de' fior lo scettro in maestà sostiene,</l>
     <l n="146">e corteggiata intorno</l>
     <l n="147">da lasciva famiglia</l>
     <l n="148">di Zefiri ministri,</l>
     <l n="149">porta d'or la corona e d'ostro il manto.</l>
     <l n="150">Mentr'ella in cotal guisa</l>
     <l n="151">d'ogni ricchezza lor spogliava i campi,</l>
     <l n="152">e del'accolte spoglie</l>
     <l n="153">facea lavacro poi l'onda vicina,</l>
     <l n="154">videla Amor, Amor de' sommi Dei</l>
     <l n="155">unico domator, videla sciolta</l>
     <l n="156">da' suoi lacci tenaci ir per la piaggia,</l>
     <l n="157">fastosetta e superba, e tosto a Giove,</l>
     <l n="158">al gran Giove additolla. Apena in lei</l>
     <l n="159">il Monarca del ciel volge lo sguardo</l>
     <l n="160">che di tanta bellezza acceso et ebro</l>
     <l n="161">fra sé rivolge come</l>
     <l n="162">la semplicetta inganni, e come insieme</l>
     <l n="163">ala gelosa sua l'inganno celi.</l>
     <l n="164">Al'astuto Cillenio impon che cacci</l>
     <l n="165">dala montagna al lido</l>
     <l n="166">gli armenti circostanti,</l>
     <l n="167">indi subitamente</l>
     <l n="168">l'alta divinitate in tauro asconde.</l>
     <l n="169">Tauro non già vilmente in mandra nato,</l>
     <l n="170">nato al'aratro o al carro,</l>
     <l n="171">ma di fattezze nobili e d'aspetto</l>
     <l n="172">superbo, e non feroce.</l>
     <l n="173">Biondo è il color del manto,</l>
     <l n="174">ma fosca è l'ampia fronte,</l>
     <l n="175">il cui fosco però rischiara e fregia</l>
     <l n="176">argentata cometa.</l>
     <l n="177">Oscuro ha l'occhio e 'l ciglio,</l>
     <l n="178">ma lieto in vista e baldanzoso il guardo.</l>
     <l n="179">Magro il piè, breve l'unghia,</l>
     <l n="180">ma largo il fianco, e spazioso il collo.</l>
     <l n="181">Nere sì, ma lucenti,</l>
     <l n="182">qual di Cintia non piena</l>
     <l n="183">soglion le corna apunto,</l>
     <l n="184">due ossa eguali et egualmente aguzze</l>
     <l n="185">fan curve in picciol arco</l>
     <l n="186">onorato diadema al nobil capo.</l>
     <l n="187">Dal mento in giù gli scende</l>
     <l n="188">infino a mezza gamba la giogaia,</l>
     <l n="189">la cui tremula pelle</l>
     <l n="190">il ginocchio in andando offende e sferza.</l>
     <l n="191">Che non puoi? che non fai</l>
     <l n="192">sagittario fanciullo? ecco quel grande,</l>
     <l n="193">che regnò tra le stelle, erra tra' buoi.</l>
     <l n="194">La man, che dianzi il folgore sostenne,</l>
     <l n="195">stampa or l'orme ferine; e quella testa,</l>
     <l n="196">ch'ebbe in ciel la corona, or tien le corna.</l>
     <l n="197">Viensene al pasco a passo tardo e lento,</l>
     <l n="198">fatto giovenco Giove,</l>
     <l n="199">né porta ale donzelle</l>
     <l n="200">col suo venir spavento, anzi spirando</l>
     <l n="201">da' celesti suoi fiati aura divina,</l>
     <l n="202">degl'intrecciati fiori</l>
     <l n="203">l'odor vince e confonde. A' piè d'Europa</l>
     <l n="204">piega l'alta cervice, il tergo abbassa,</l>
     <l n="205">e par che quasi, de' begli occhi fatto</l>
     <l n="206">idolatra, l'adori.</l>
     <l n="207">Dale lusinghe insidiose intanto</l>
     <l n="208">la Vergine delusa</l>
     <l n="209">con gran festa l'accoglie; il collo e 'l dorso,</l>
     <l n="210">soave al maneggiar, tocca scherzando,</l>
     <l n="211">gli orna di fior le tempie,</l>
     <l n="212">gli fa vezzi ale nari,</l>
     <l n="213">liscia la fronte e con sottil zendado</l>
     <l n="214">dala bocca talor terge la spuma,</l>
     <l n="215">talora il bacia; e quegli</l>
     <l n="216">le si corca appo il lembo,</l>
     <l n="217">con la vista le ride,</l>
     <l n="218">con la coda l'applaude e sparge intorno</l>
     <l n="219">muggiti soavissimi e canori;</l>
     <l n="220">e più gradisce et ama</l>
     <l n="221">dala semplice man gli offerti fiori</l>
     <l n="222">che de' suoi tanti altari</l>
     <l n="223">le vittime e gli odori.</l>
     <l n="224">Ond'ella intenta al fanciullesco gioco</l>
     <l n="225">parla al'amiche ninfe: – O voi, s'avete,</l>
     <l n="226">fide e care compagne,</l>
     <l n="227">di meco qui pargoleggiar vaghezza,</l>
     <l n="228">venite, ove n'alletta</l>
     <l n="229">questo gentil meraviglioso mostro,</l>
     <l n="230">questo torel cortese,</l>
     <l n="231">in cui vive (cred'io)</l>
     <l n="232">amoroso intelletto,</l>
     <l n="233">et a cui del'umano,</l>
     <l n="234">(tranne sol la favella) altro non manca.</l>
     <l n="235">Vedete che bel seggio</l>
     <l n="236">mansueto n'appresta. Omai qui tutte</l>
     <l n="237">(ché tutte n'accorrà su l'ampie terga)</l>
     <l n="238">cavalchiam per diletto –.</l>
     <l n="239">Così dice ridendo, e mentre l'altre</l>
     <l n="240">indugiano a ciò far, sovra gli salta.</l>
     <l n="241">Gli omeri allor le porge</l>
     <l n="242">lo Dio sagace et al'amata soma</l>
     <l n="243">oh come volentier sotto si stende.</l>
     <l n="244">Sorge in piè poich'è carco, e passo passo</l>
     <l n="245">verso il mar si ritragge, indi a gran corso</l>
     <l n="246">sollecitato e spinto</l>
     <l n="247">dagli amorosi stimuli pungenti,</l>
     <l n="248">quasi rapido pesce alfin guizzando,</l>
     <l n="249">entra ne l'acque, e l'acque</l>
     <l n="250">non estinser però quelle cocenti,</l>
     <l n="251">ond'acceso avea 'l cor, fiamme amorose.</l>
     <l n="252">E come potean mai le fiamme tue</l>
     <l n="253">estinguersi in quell'acque,</l>
     <l n="254">dale cui bianche spume</l>
     <l n="255">nacque colei, da cui nascesti, Amore?</l>
     <l n="256">Sbigottita, tremante e già pentita</l>
     <l n="257">d'aver sestessa al mentitor creduta,</l>
     <l n="258">di quel celeste adultero fugace</l>
     <l n="259">la giovane gentile il tergo preme.</l>
     <l n="260">Con la sinistra mano al corno attiensi,</l>
     <l n="261">l'altra stende ala groppa e talor anco</l>
     <l n="262">dela lubrica gonna alza e raccorcia</l>
     <l n="263">oltre il dever la rugiadosa falda.</l>
     <l n="264">Talor per non cader, per non bagnarsi,</l>
     <l n="265">l'ignude piante in sé ristretta accoglie;</l>
     <l n="266">quindi rivolta al'arenosa sponda</l>
     <l n="267">chiama la madre ad alta voce indarno,</l>
     <l n="268">e chiede indarno ale compagne aita.</l>
     <l n="269">Sovra l'orlo del mar l'afflitte ancelle</l>
     <l n="270">pallide in volto e lagrimose in atto</l>
     <l n="271">ver l'ignoto amator, quasi bramando</l>
     <l n="272">per a volo seguirla, i vanni e l'ali,</l>
     <l n="273">stendon la man da lunge e volgon gli occhi,</l>
     <l n="274">e con querule strida e meste note</l>
     <l n="275">risonar fan l'arena, Europa Europa.</l>
     <l n="276">Iva la bella Europa,</l>
     <l n="277">sparsa le bionde trecce, il mar solcando.</l>
     <l n="278">Del'animata nave</l>
     <l n="279">era Amor il nocchiero,</l>
     <l n="280">et ella stessa e passaggiera e merce.</l>
     <l n="281">Erano remi le taurine braccia,</l>
     <l n="282">era timone il corno, e vela il velo,</l>
     <l n="283">che 'ngravidato e gonfio</l>
     <l n="284">di placid'aura e di secondo vento,</l>
     <l n="285">la portava veloce.</l>
     <l n="286">Sciolsesi in questa il vago lembo, ond'ella</l>
     <l n="287">sovra i cerulei campi</l>
     <l n="288">fuor del discinto sen pioggia di rose</l>
     <l n="289">seminava per tutto, e fatta quasi</l>
     <l n="290">primavera del mare,</l>
     <l n="291">riccamava di fior l'umido letto;</l>
     <l n="292">e quel sol di beltà su 'l tauro assiso</l>
     <l n="293">era apunto qual suole</l>
     <l n="294">apparire a' mortali in Tauro il sole.</l>
     <l n="295">Scherzavano dintorno</l>
     <l n="296">al'imagine bella,</l>
     <l n="297">cui facea specchio il mar tranquillo, accesi</l>
     <l n="298">di novo e dolce foco</l>
     <l n="299">anco i gelidi pesci;</l>
     <l n="300">et al chiaro balen, che feria l'onde,</l>
     <l n="301">correan bramosi e vaghi</l>
     <l n="302">d'imprigionarsi entro l'aurate fila</l>
     <l n="303">dela rete del crin lucido e crespo.</l>
     <l n="304">Amor con l'ali tese,</l>
     <l n="305">precursor del viaggio,</l>
     <l n="306">come destrier per fren traea ridendo</l>
     <l n="307">d'una dele sue corde il toro avinto,</l>
     <l n="308">e talor per ischerno</l>
     <l n="309">quasi con verga pastoral, con l'arco</l>
     <l n="310">oltre ratto il cacciava.</l>
     <l n="311">Mirò Nereo da lunge</l>
     <l n="312">fatta del gran tonante</l>
     <l n="313">una fanciulla auriga,</l>
     <l n="314">et additolla ale marine Dee.</l>
     <l n="315">Le Nereidi ballando</l>
     <l n="316">sovra i curvi delfini,</l>
     <l n="317">con versi fescenini</l>
     <l n="318">que' novelli imenei cantar s'udiro.</l>
     <l n="319">Udì Triton del trasformato amante</l>
     <l n="320">i bugiardi muggiti, e rimugghiando</l>
     <l n="321">dai cavi antri profondi, gli rispose</l>
     <l n="322">con la conca ritorta</l>
     <l n="323">il gran Nettuno istesso</l>
     <l n="324">spianando il varco al predator felice,</l>
     <l n="325">sorse da 'l cupo gorgo</l>
     <l n="326">col tridente a bandir venti e tempeste.</l>
     <l n="327">A sì novo spettacolo e sì strano</l>
     <l n="328">gli occhi girò meravigliando a caso</l>
     <l n="329">greco nocchier, che 'n cavo pin fendea</l>
     <l n="330">dela vasta Anfitrite il molle seno,</l>
     <l n="331">ond'arrestato al picciol legno il volo,</l>
     <l n="332">in questi accenti il suo stupor diffuse:</l>
     <l n="333">– Occhi miei, che vedete?</l>
     <l n="334">Fia sogno, o ver? qual disusato è questo</l>
     <l n="335">navigio aulterino?</l>
     <l n="336">Chi vide mai? dove s'intese, o quando,</l>
     <l n="337">che nuotator cornuto</l>
     <l n="338">golfo ondoso varcasse? e come trita</l>
     <l n="339">con piè securo i calli</l>
     <l n="340">del'indomito mar, selvaggio bue?</l>
     <l n="341">Con qual vomere, o rastro</l>
     <l n="342">ara i liquidi solchi animal rozo,</l>
     <l n="343">avvezzo a coltivar rustiche glebe?</l>
     <l n="344">Errasti audace toro,</l>
     <l n="345">toro inesperto e mal'accorto, errasti.</l>
     <l n="346">Non fu da Giove fatta</l>
     <l n="347">navigabil la terra,</l>
     <l n="348">né 'l mar segnò giamai tratto di rota.</l>
     <l n="349">Non van per l'erbe i pesci,</l>
     <l n="350">né van per l'onde i tori.</l>
     <l n="351">Non è Glauco bifolco,</l>
     <l n="352">non è Nereo arator. Proteo è pastore,</l>
     <l n="353">ma di spumosi e non lanosi armenti.</l>
     <l n="354">Il lor pascolo è il musco;</l>
     <l n="355">né v'ha montagna, o selva,</l>
     <l n="356">dove avaro cultor semini e pianti</l>
     <l n="357">per speme di raccor frutto dal flutto.</l>
     <l n="358">Frutto del mare è l'alga, e seme è l'onda,</l>
     <l n="359">e queste immense e mobili campagne</l>
     <l n="360">non villan, ma nocchiero</l>
     <l n="361">col legno sega, e non col ferro rompe.</l>
     <l n="362">Ma come avien che tu sostenga e porti</l>
     <l n="363">vergine peregrina,</l>
     <l n="364">leggiadro peso ala robusta schiena?</l>
     <l n="365">Hanno anco i tori innamorati appreso</l>
     <l n="366">a rapir le donzelle?</l>
     <l n="367">O pure il Re del'acque</l>
     <l n="368">presa forma di fiume</l>
     <l n="369">(che tal rassembri ala cornuta fronte)</l>
     <l n="370">furtivamente adduce</l>
     <l n="371">al'algosa magion sì dolce preda?</l>
     <l n="372">È forse Galatea, Doride, o Teti,</l>
     <l n="373">ch'alcun mostro del mar doma et affrena?</l>
     <l n="374">È forse Citerea, che (come suole)</l>
     <l n="375">su 'l dorso di Triton siede e cavalca?</l>
     <l n="376">Forse Cintia disciolto</l>
     <l n="377">dal freddo carro suo l'un de' giovenchi,</l>
     <l n="378">non contenta del cielo</l>
     <l n="379">va trattando del mar l'umide vie?</l>
     <l n="380">O pur Cerere bella,</l>
     <l n="381">dele spiche inventrice,</l>
     <l n="382">nel ceruleo elemento a provar viene</l>
     <l n="383">il bidente e la marra? Or s'egli è vero,</l>
     <l n="384">tu Nettuno, che fai, che con la nave</l>
     <l n="385">terrestre agricoltor, non passi in terra?</l>
     <l n="386">Così seco parlava</l>
     <l n="387">stupido in vista il navigante argivo.</l>
     <l n="388">Ma tutto intanto al caro furto inteso,</l>
     <l n="389">lieto del bell'acquisto,</l>
     <l n="390">l'ingordo involator poco l'ascolta,</l>
     <l n="391">e per l'alto ne porta il suo tesoro.</l>
     <l n="392">Già di sotto e di sovra,</l>
     <l n="393">sol cielo e mare intorniava in tutto</l>
     <l n="394">la bella donna, et ella</l>
     <l n="395">quando non vide alfin che stelle et onde,</l>
     <l n="396">lacerandosi il crin, battendo il seno,</l>
     <l n="397">in queste voci flebili e pietose</l>
     <l n="398">doleasi amaramente:</l>
     <l n="399">– Dove, dove mi porti</l>
     <l n="400">troppo ahi pur troppo ardito</l>
     <l n="401">e temerario tauro?</l>
     <l n="402">Chi se' tu, nel cui petto</l>
     <l n="403">tanta regna baldanza,</l>
     <l n="404">che senza temer punto</l>
     <l n="405">l'altissima del'acque</l>
     <l n="406">profondità vorace,</l>
     <l n="407">varchi con piede asciutto</l>
     <l n="408">pelago periglioso,</l>
     <l n="409">che formidabil fora</l>
     <l n="410">a ben spalmata nave?</l>
     <l n="411">Lassa, che fai? che speri?</l>
     <l n="412">Chi fia per questi campi</l>
     <l n="413">la tua guida, il maestro?</l>
     <l n="414">Oimè, qual erba, o cibo</l>
     <l n="415">troverai, che ti pasca?</l>
     <l n="416">E come e donde avrai</l>
     <l n="417">onda dolce da bere?</l>
     <l n="418">Certo (quant'io mi creda)</l>
     <l n="419">certo alcun dio tu sei,</l>
     <l n="420">che la divina forma</l>
     <l n="421">di roza spoglia ammanti,</l>
     <l n="422">peròch'ala sembianza,</l>
     <l n="423">et agli atti et al'opre</l>
     <l n="424">non rassembri terreno.</l>
     <l n="425">Ma s'è ver che sii tale,</l>
     <l n="426">perché cose fai meco</l>
     <l n="427">di deitate indegne?</l>
     <l n="428">Oh padre, oh patria a dio,</l>
     <l n="429">scherzi miei vani e folli,</l>
     <l n="430">dove per voi son giunta!</l>
     <l n="431">Vegghio (è pur vero) e piango,</l>
     <l n="432">o pur è sogno, et ombra?</l>
     <l n="433">Misera, che non senza</l>
     <l n="434">destin rigido e forte,</l>
     <l n="435">questi molli sentieri</l>
     <l n="436">il ciel crudo e nemico</l>
     <l n="437">valicar mi consente.</l>
     <l n="438">Pavento e m'indovino</l>
     <l n="439">non so che d'infelice,</l>
     <l n="440">perduti ho i fior già colti,</l>
     <l n="441">et or di perder temo</l>
     <l n="442">quel fior, che più s'apprezza.</l>
     <l n="443">Dunque, al'unica erede</l>
     <l n="444">di Fenicia e di Tiro</l>
     <l n="445">o fia sepolcro il mare,</l>
     <l n="446">o fia marito un toro?</l>
     <l n="447">Oh quanto, oh quanto meglio</l>
     <l n="448">torrei d'errar ignuda</l>
     <l n="449">tra le leonze irate,</l>
     <l n="450">e dele membra mie</l>
     <l n="451">pascer l'ingorde tigri,</l>
     <l n="452">che di Pasife infame</l>
     <l n="453">rinovando in me stessa</l>
     <l n="454">l'essempio immondo e sozzo,</l>
     <l n="455">dele profane voglie</l>
     <l n="456">d'un vilissimo bruto</l>
     <l n="457">esser fatta rapina.</l>
     <l n="458">Sommo Signore e padre</l>
     <l n="459">del procelloso mondo,</l>
     <l n="460">vaghe ninfe del'acque,</l>
     <l n="461">squamosi umidi numi,</l>
     <l n="462">voi Dei, voi tutte Dee,</l>
     <l n="463">deh pregate, vi prego,</l>
     <l n="464">questo stranio animale</l>
     <l n="465">(se pur i crudi tori</l>
     <l n="466">odono i preghi altrui)</l>
     <l n="467">che perdonando omai</l>
     <l n="468">ala tenera etate,</l>
     <l n="469">di ricondur gli piaccia</l>
     <l n="470">ale paterne case</l>
     <l n="471">la vergine innocente.</l>
     <l n="472">Muti pesci, acque sorde,</l>
     <l n="473">lidi sonori e scogli,</l>
     <l n="474">antri solinghi e rupi,</l>
     <l n="475">del mio dubbioso stato</l>
     <l n="476">pietà vi prenda; e voi,</l>
     <l n="477">aure amiche e cortesi,</l>
     <l n="478">ala mia cara antica</l>
     <l n="479">genitrice portate</l>
     <l n="480">queste lacere chiome</l>
     <l n="481">e questi ultimi miei</l>
     <l n="482">angosciosi sospiri.</l>
     <l n="483">Poi con roco sussurro</l>
     <l n="484">ditele mormorando:</l>
     <l n="485">"La tua diletta Europa</l>
     <l n="486">in balia d'un rapace</l>
     <l n="487">tauro crudele, e suo</l>
     <l n="488">forse futuro sposo,</l>
     <l n="489">lunge dal patrio porto</l>
     <l n="490">vassene tragittata</l>
     <l n="491">in peregrina arena".</l>
     <l n="492">E tu Borea gentile,</l>
     <l n="493">se 'n te viva si serba</l>
     <l n="494">del'amata e rapita</l>
     <l n="495">attica Ninfa bella</l>
     <l n="496">la memoria soave,</l>
     <l n="497">levami su le penne,</l>
     <l n="498">e rendi il caro pegno</l>
     <l n="499">ala patria, ai parenti.</l>
     <l n="500">Ah taci, stolta, ah taci,</l>
     <l n="501">sostien la voce incauta!</l>
     <l n="502">ah vuoi tu forse ancora</l>
     <l n="503">dopo 'l tauro feroce</l>
     <l n="504">provar d'Amor acceso</l>
     <l n="505">l'infuriato vento?</l>
     <l n="506">Ma tu, Giove, che miri</l>
     <l n="507">dal sommo dele stelle</l>
     <l n="508">il miserabil caso,</l>
     <l n="509">ché non porgi soccorso</l>
     <l n="510">al mio grave periglio?</l>
     <l n="511">Questi et altri lamenti</l>
     <l n="512">gittava invan l'addolorata; et era</l>
     <l n="513">presente al tutto Amor, che i dolci pianti</l>
     <l n="514">sorridente asciugava. Allor, baciando,</l>
     <l n="515">lusingando, e leccando</l>
     <l n="516">con la lingua il bel piè candido e scalzo,</l>
     <l n="517">con umane parole</l>
     <l n="518">le rispose il suo Vago: – Indarno temi</l>
     <l n="519">verginella malsaggia,</l>
     <l n="520">per mia cagione, precipizio, o danno.</l>
     <l n="521">Frena, frena i singulti</l>
     <l n="522">pon giù lo sdegno e 'l duolo,</l>
     <l n="523">tranquilla il core e rasserena il ciglio,</l>
     <l n="524">impara a sostener tanta fortuna.</l>
     <l n="525">Quel che premi è il gran Giove, e tu nol pensi.</l>
     <l n="526">Quel Giove, che dal cielo</l>
     <l n="527">chiami in aita, è teco.</l>
     <l n="528">Sotto questa mentita e falsa imago</l>
     <l n="529">Giove son io, che posso</l>
     <l n="530">apparir ciò che voglio.</l>
     <l n="531">La bellissima Creta,</l>
     <l n="532">mia famosa nutrice,</l>
     <l n="533">di ben cento città ricca e possente,</l>
     <l n="534">pronuba degna a sì bramate nozze,</l>
     <l n="535">vo che 'n braccio t'accolga; ivi sarai</l>
     <l n="536">di celeste marito</l>
     <l n="537">fortunata consorte e del tuo seme</l>
     <l n="538">serie verrà di generosi figli,</l>
     <l n="539">che di tutta la terra avran l'impero –.</l>
     <l n="540">Così dicendo, a Creta alfin pervenne,</l>
     <l n="541">dove deposto il desiato incarco,</l>
     <l n="542">prese altra forma e del bel fianco intatto</l>
     <l n="543">la zona virginal disciolse e scinse.</l>
     <l n="544">L'Ore il letto apprestaro, e quivi il frutto</l>
     <l n="545">colse d'amor. Poi per memoria eterna</l>
     <l n="546">Europa dal suo nome appellar volse</l>
     <l n="547">la più bella del mondo e nobil parte.</l>
     <l n="548">Il tauro allor, che fu ministro e mezo</l>
     <l n="549">de' divini diletti, in ciel traslato,</l>
     <l n="550">quivi da indi in poi cinto di stelle</l>
     <l n="551">verso Orione il destro piè distende,</l>
     <l n="552">con l'altro curvo il novo Maggio attende.</l>
    </lg>
   </lg>
  </body>
 </text>
</TEI>