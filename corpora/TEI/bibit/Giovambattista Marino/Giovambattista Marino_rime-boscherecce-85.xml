<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime boscherecce - 85</title>
    <author>Giovambattista Marino</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_rime-boscherecce-85</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime boscherecce - 85</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime boscherecce - 85</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'aspra sampogna, il cui tenor di cento</l>
     <l n="2">voci risona e cento fiati spira,</l>
     <l n="3">battendo a terra ebro di sdegno e d'ira</l>
     <l n="4">Polifemo, ond'al ciel pose spavento,</l>
    </lg>
    <lg n="2">
     <l n="5">– Poiché quest'empia, che l'altrui tormento</l>
     <l n="6">(dicea) lieta e ridente ascolta e mira,</l>
     <l n="7">sol cara ha l'armonia di chi sospira,</l>
     <l n="8">né gradisce altro suon che 'l mio lamento,</l>
    </lg>
    <lg n="3">
     <l n="9">qui spezzata rimanti e qui ti lagna</l>
     <l n="10">dal mio lato disgiunta e dal mio labro</l>
     <l n="11">cara de' miei dolor fida compagna. –</l>
    </lg>
    <lg n="4">
     <l n="12">Più non diss'egli; e 'l monte arsiccio e scabro</l>
     <l n="13">rimbombò d'urli e 'l lido e la campagna</l>
     <l n="14">tremonne, e l'antro del tartareo fabbro.</l>
    </lg>
   </lg>
  </body>
 </text>
</TEI>