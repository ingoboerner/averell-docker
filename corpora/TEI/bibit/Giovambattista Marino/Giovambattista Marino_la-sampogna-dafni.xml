<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Dafni</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">339</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-dafni</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Dafni</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Dafni</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già l'ingordo Piton, ch'avea pur dianzi</l>
     <l n="2">co' fiati ardenti, e con gli acuti fischi</l>
     <l n="3">secche le selve, impoveriti i prati,</l>
     <l n="4">uccisi i fiori, e consumate l'erbe,</l>
     <l n="5">e con la bocca e con la lingua immonda</l>
     <l n="6">distrutti i fonti, et asciugati i fiumi,</l>
     <l n="7">infette l'acque, et infamati i lidi,</l>
     <l n="8">con un bosco di strali in su la scorza</l>
     <l n="9">per man del biondo Dio giacea trafitto;</l>
     <l n="10">e 'l superbo cadavere, ch'ancora</l>
     <l n="11">l'ali e la fronte orribilmente adorno</l>
     <l n="12">d'aurate conche, e di purpuree creste,</l>
     <l n="13">e l'aspra coda, e lo scaglioso tergo</l>
     <l n="14">tinto di nera e squallida verdura,</l>
     <l n="15">la foresta arricchia di fiera pompa,</l>
     <l n="16">sciolte l'immense e smisurate spire,</l>
     <l n="17">distesi gli orbi, e rallentati i nodi,</l>
     <l n="18">sotto il suo vasto sen lo spazio intero</l>
     <l n="19">occupato tenea di cento campi.</l>
     <l n="20">Era con novi canti e novi giochi</l>
     <l n="21">di Tessaglia concorso il popol tutto</l>
     <l n="22">del grand'Apollo a celebrar gli onori.</l>
     <l n="23">Onde del crudo e formidabil mostro</l>
     <l n="24">l'orgoglioso uccisor, di tanto fasto</l>
     <l n="25">gonfio n'andò, che con oltraggio e riso</l>
     <l n="26">incominciò del Sagittario cieco</l>
     <l n="27">a sprezzar la quadrella, a schernir l'arco.</l>
     <l n="28">Arse d'insano sdegno, indi s'accinse</l>
     <l n="29">il fanciul faretrato ala vendetta,</l>
     <l n="30">e con l'armi deluse aspra ferita</l>
     <l n="31">gli fe' nel core, assai maggior di quella,</l>
     <l n="32">ch'ebbe da lui la velenosa fiera.</l>
     <l n="33">Langue ei dunque per Dafni, alpestra ninfa,</l>
     <l n="34">Dafni onor dele selve, ardor del'alme,</l>
     <l n="35">del famoso Peneo leggiadra figlia,</l>
     <l n="36">ch'al'amorose già fiamme matura,</l>
     <l n="37">da mill'amanti in maritaggio è chiesta,</l>
     <l n="38">ma nemica d'Amor segue Diana.</l>
     <l n="39">Questa infin da quel di, ch'egli l'aperse</l>
     <l n="40">l'occulto omai non tollerabil foco,</l>
     <l n="41">aspra qual aspe, i suoi lamenti aborre,</l>
     <l n="42">e 'l suo caldo pregar prendendo a scherno,</l>
     <l n="43">qual elce al'Euro, anzi qual alpe al'aura</l>
     <l n="44">stassi fredda ai sospiri, e salda ai pianti.</l>
     <l n="45">Quindi il meschin, del suo celeste carro</l>
     <l n="46">obliata la cura, egro e ramingo</l>
     <l n="47">tapinando sen va di poggio in poggio.</l>
     <l n="48">E l'ore in ciel già sue ministre ancelle</l>
     <l n="49">tutte in duri pensier dispensa e passa.</l>
     <l n="50">Un dì fra molti, ove di fronde spesse</l>
     <l n="51">spandea fresca verdura opaco ombraggio,</l>
     <l n="52">mentre che 'n grembo ala nutrice erbetta</l>
     <l n="53">in su 'l caldo maggior giacean gli armenti,</l>
     <l n="54">poich'ebbe assai la desiata traccia</l>
     <l n="55">senza pace trovar cercata indarno,</l>
     <l n="56">posò pensoso e taciturno il fianco,</l>
     <l n="57">se non ch'ad or ad or, languido e tronco</l>
     <l n="58">mandava fuor del'angoscioso petto</l>
     <l n="59">qualche sospiro; e così stato alquanto</l>
     <l n="60">quasi da grave sonno alfin riscosso,</l>
     <l n="61">in fioca voce i suoi pensier distinse,</l>
     <l n="62">e disse cose, ch'ad udir le fere</l>
     <l n="63">lasciaro gli antri, e gli augelletti intorno</l>
     <l n="64">tacquero intenti; il vago fiume a freno</l>
     <l n="65">del suo limpido piè ritenne il corso,</l>
     <l n="66">e per pietà da' più riposti gorghi</l>
     <l n="67">uscir su 'l margo, e sospirar le Ninfe.</l>
     <l n="68">Ninfe deh voi, che da' vicini fonti</l>
     <l n="69">tutto quant'ei parlò pietose udiste,</l>
     <l n="70">piacciavi a me le dolorose note</l>
     <l n="71">oggi ridir, perché lasciar ne possa</l>
     <l n="72">in qualche scorza di crescente faggio</l>
     <l n="73">ala futura età memoria eterna.</l>
     <l n="74">– Amor (dicea) ti cedo,</l>
     <l n="75">e cedati pur meco ogni altro Nume.</l>
     <l n="76">Appo le tue saette</l>
     <l n="77">son le mie (tel confesso) ottuse e tarde.</l>
     <l n="78">Vinto mi chiamo, anzi perdon ti cheggio,</l>
     <l n="79">et aita e pietà ti cheggio insieme.</l>
     <l n="80">Lasso me, ch'io son fatto</l>
     <l n="81">tra nemici possenti</l>
     <l n="82">di disfida mortal steccato orrendo.</l>
     <l n="83">Sospirando e piangendo</l>
     <l n="84">gli occhi e 'l cor fan battaglia,</l>
     <l n="85">e con pugna crudele</l>
     <l n="86">contendon chi di lor sia che m'uccida.</l>
     <l n="87">Il cor dagli occhi offeso</l>
     <l n="88">versa per acciecargli</l>
     <l n="89">(come pur troppo audaci) acque correnti.</l>
     <l n="90">Gli occhi dal cor traditi</l>
     <l n="91">mandano un fiero ardore</l>
     <l n="92">per consumare e 'ncenerire il core.</l>
     <l n="93">In sì duro contrasto</l>
     <l n="94">di guerrieri discordi</l>
     <l n="95">senza giamai morir, morir mi sento.</l>
     <l n="96">Morrò (se 'l ver pavento)</l>
     <l n="97">e contro il gran decreto</l>
     <l n="98">del Fato e dele Parche,</l>
     <l n="99">ch'innasparo al mio fil linea infinita.</l>
     <l n="100">Mancando alfin la vita</l>
     <l n="101">poco ho d'andare a rimanerne ucciso,</l>
     <l n="102">ch'esser non può che lungamente duri</l>
     <l n="103">regno tanto diviso.</l>
     <l n="104">Chi fia, se tu non sei,</l>
     <l n="105">tu, che del'universo,</l>
     <l n="106">anzi di Giove istesso hai sommo impero,</l>
     <l n="107">possente a soggiogar questa rubella,</l>
     <l n="108">che nulla teme il tuo valor sovrano?</l>
     <l n="109">Spesso, ma sempre invano,</l>
     <l n="110">quant'io languisco a raccontar le presi.</l>
     <l n="111">Se le dico talor ch'ardo per lei,</l>
     <l n="112">qual debitor ritroso,</l>
     <l n="113">ch'altrui pagar ricusi,</l>
     <l n="114">pertinace risponde</l>
     <l n="115">che 'l mio mal non intende.</l>
     <l n="116">Ahi, di tante mie doglie</l>
     <l n="117">mercede indegna e ricompensa ingrata!</l>
     <l n="118">Dunque nega colei, c'ha vita e senso,</l>
     <l n="119">quel che sente e comprende.</l>
     <l n="120">Qual cosa più insensata?</l>
     <l n="121">O anime selvagge che vivete</l>
     <l n="122">sotto l'aspre cortecce</l>
     <l n="123">di queste querce antiche,</l>
     <l n="124">e mille avete e mill'età non solo</l>
     <l n="125">di pastori e di fere,</l>
     <l n="126">ma di Fauni, e di Ninfe anco sepolte,</l>
     <l n="127">ditele quante volte</l>
     <l n="128">intenerite al suon dele mie voci,</l>
     <l n="129">sospiraste sussurri,</l>
     <l n="130">lagrimaste rugiade?</l>
     <l n="131">Valli, montagne e piagge,</l>
     <l n="132">de' miei lunghi lamenti ascoltatrici,</l>
     <l n="133">sassi forati e cavi</l>
     <l n="134">dal'acque di quest'occhi;</l>
     <l n="135">ruscelletti e torrenti,</l>
     <l n="136">che 'n su gli ardori estivi</l>
     <l n="137">sovente ale mie lagrime crescete;</l>
     <l n="138">fioretti, erbette e fronde,</l>
     <l n="139">secche da' miei sospiri,</l>
     <l n="140">dite, ditele quale</l>
     <l n="141">sia 'l mio pianto e 'l mio male,</l>
     <l n="142">poiché da' miei sospir l'anima avete.</l>
     <l n="143">Odimi o bella, e se tra i cespi ombrosi</l>
     <l n="144">di queste macchie folte</l>
     <l n="145">da me forse t'ascondi,</l>
     <l n="146">non disdegnar le mie querele umili.</l>
     <l n="147">Non son, qual forse credi,</l>
     <l n="148">povero pastorel, vilian bifolco,</l>
     <l n="149">che dal'agna, o dal bue traendo latte,</l>
     <l n="150">mendicando la spica,</l>
     <l n="151">il cibo si procacci, onde si vive.</l>
     <l n="152">Son dela quarta sfera</l>
     <l n="153">principe glorioso,</l>
     <l n="154">dele stelle vaganti,</l>
     <l n="155">dele ferme e costanti,</l>
     <l n="156">monarca universal; son di Natura</l>
     <l n="157">il ministro maggior, dela via torta</l>
     <l n="158">il peregrino eterno,</l>
     <l n="159">che dal primo oriente</l>
     <l n="160">infaticabilmente</l>
     <l n="161">corro sempre a toccar l'ultimo occaso;</l>
     <l n="162">del tesor dela luce</l>
     <l n="163">il dispensier fecondo,</l>
     <l n="164">l'occhio destro del mondo; il chiaro lume,</l>
     <l n="165">che con certa misura</l>
     <l n="166">l'ore divido e dò la vita al giorno;</l>
     <l n="167">quel Dio grande et illustre,</l>
     <l n="168">ch'ebbi la cuna in Delo,</l>
     <l n="169">lo scettro in Pindo, et ho la reggia in Cielo.</l>
     <l n="170">Or a tal son condotto,</l>
     <l n="171">ch'ardendo a un raggio sol de' tuoi begli occhi</l>
     <l n="172">il mio splendor di roza spoglia ammanto.</l>
     <l n="173">Ardo misero tanto</l>
     <l n="174">ch'io che son degli ardori il fonte vivo,</l>
     <l n="175">al'ardor di quel foco, onde sfavillo,</l>
     <l n="176">in acqua mi distillo.</l>
     <l n="177">Io quel, quell'io, che presto</l>
     <l n="178">ale luci minori</l>
     <l n="179">quant'elle han di beltà, da te la prendo.</l>
     <l n="180">Io, io, che porgo agli elementi, ai misti</l>
     <l n="181">quella virtù ferace,</l>
     <l n="182">quel nutrimento, ond'hanno essere e vita,</l>
     <l n="183">per te sol vivo, e da te sol ricevo</l>
     <l n="184">l'efficacia, e la forza.</l>
     <l n="185">Ogni creata cosa</l>
     <l n="186">gioisce al mio apparire,</l>
     <l n="187">languisce al dipartire.</l>
     <l n="188">Me lodano operando,</l>
     <l n="189">salutano cantando,</l>
     <l n="190">adorano tacendo</l>
     <l n="191">uomini, augelli, e fere.</l>
     <l n="192">Fera crudel, tu stessa</l>
     <l n="193">che sospirar mi fai, per me respiri.</l>
     <l n="194">Da me quegli occhi avari,</l>
     <l n="195">che mi privan di luce, hanno la luce.</l>
     <l n="196">L'aquila in me s'affisa,</l>
     <l n="197">io ne la tua bellezza.</l>
     <l n="198">Clizia a me si rivolge,</l>
     <l n="199">io solo a te mi giro,</l>
     <l n="200">ond'al sol d'un bel volto</l>
     <l n="201">par quasi fatto un elitropio il sole.</l>
     <l n="202">Non giace selva in terra,</l>
     <l n="203">non sorge pianta in selva,</l>
     <l n="204">non cresce ramo in pianta,</l>
     <l n="205">non spunta fronda in ramo,</l>
     <l n="206">non ride fiore in fronda,</l>
     <l n="207">non nasce frutto in fiore,</l>
     <l n="208">non vive seme in frutto,</l>
     <l n="209">né sostanza vital si chiude in seme,</l>
     <l n="210">il cui fertil vigor da me non piova.</l>
     <l n="211">Io da te traggo, o mia terrena dea,</l>
     <l n="212">anzi prima e fatal d'ogni mio moto</l>
     <l n="213">virtù regolatrice,</l>
     <l n="214">l'alimento e 'l calore,</l>
     <l n="215">sì come ancor ne traggo</l>
     <l n="216">il tormento e 'l dolore.</l>
     <l n="217">Forse sprezzi et aborri i pianti miei</l>
     <l n="218">perché vergine sei?</l>
     <l n="219">Anzi convien che 'n terra</l>
     <l n="220">sì come in ciel si vede,</l>
     <l n="221">per produr frutto di divina prole,</l>
     <l n="222">congiunto anco si veggia</l>
     <l n="223">con la Vergine il Sole –.</l>
     <l n="224">Così Febo dicea, quand'egli vide</l>
     <l n="225">scompagnata e solinga, a lento passo</l>
     <l n="226">l'orgogliosetta sua scender dal monte,</l>
     <l n="227">che giunta al loco, ov'ei sedea soletto,</l>
     <l n="228">subito visto il malgradito amante,</l>
     <l n="229">torcendo il piè, precipitossi in fuga;</l>
     <l n="230">e spaventata, e con la bionda chioma</l>
     <l n="231">tutta in un fascio abbandonata al tergo</l>
     <l n="232">per la fiorita e verdeggiante riva</l>
     <l n="233">di pieno corso accelerò lo scampo.</l>
     <l n="234">Cols'egli il tempo e, dal suo seggio sorto,</l>
     <l n="235">veloce sì la seguitò, che parve</l>
     <l n="236">non arcier ma saetta, e per quel bosco</l>
     <l n="237">lagrimando a cald'occhi ivale dietro.</l>
     <l n="238">Ma la donzella fuggitiva e sorda</l>
     <l n="239">non volgea pure a risguardarlo il viso,</l>
     <l n="240">e le preghiere sue curava tanto,</l>
     <l n="241">quanto i lamenti suol, quanto le strida</l>
     <l n="242">dela turba mortal curar la Morte.</l>
     <l n="243">Non lasciava però l'acceso Dio</l>
     <l n="244">dela fugace vergine la pesta,</l>
     <l n="245">anzi con maggior furia e maggior fretta</l>
     <l n="246">più l'incalzava, e tuttavia correndo</l>
     <l n="247">la prese a lusingar con questi accenti:</l>
     <l n="248">– Ferma il passo, o verginella</l>
     <l n="249">Dafni bella,</l>
     <l n="250">perché fuggi il fido amante?</l>
     <l n="251">Ah, fia ver che non ti pieghi</l>
     <l n="252">a' miei preghi?</l>
     <l n="253">Ferma, oimè, ferma le piante.</l>
     <l n="254">Non fuggir, deh volgi almeno</l>
     <l n="255">il sereno</l>
     <l n="256">del bel ciglio al mio tormento.</l>
     <l n="257">Non fuggir almen sì sciolta,</l>
     <l n="258">Dafni ascolta,</l>
     <l n="259">fuggi poi, ch'io son contento.</l>
     <l n="260">Se sapessi, o giovinetta,</l>
     <l n="261">ritrosetta,</l>
     <l n="262">quale e quanto è il tuo seguace,</l>
     <l n="263">forse a lui gli occhi celesti</l>
     <l n="264">volgeresti</l>
     <l n="265">men superba e men fugace.</l>
     <l n="266">Io son quel, che 'ntorno intorno</l>
     <l n="267">porto il giorno</l>
     <l n="268">per l'obliquo alto viaggio;</l>
     <l n="269">benché 'l sol del tuo bel volto</l>
     <l n="270">m'abbia tolto</l>
     <l n="271">ogni vanto et ogni raggio.</l>
     <l n="272">Son arcier di chiara prova,</l>
     <l n="273">ma che giova,</l>
     <l n="274">se d'Amor lo stral m'impiaga?</l>
     <l n="275">So curar ogni aspro male,</l>
     <l n="276">ma che vale,</l>
     <l n="277">s'ho nel cor sì larga piaga?</l>
     <l n="278">Ferman l'onde le mie note,</l>
     <l n="279">ma non pote</l>
     <l n="280">te fermar plettro canoro.</l>
     <l n="281">Io maggior lume del cielo</l>
     <l n="282">dio di Delo,</l>
     <l n="283">qual mia dea, te sola adoro.</l>
     <l n="284">Guarda, o Dafni, che 'l piè bianco</l>
     <l n="285">omai stanco</l>
     <l n="286">non s'incontri in alcun sasso;</l>
     <l n="287">o nol punga a mezo il corso</l>
     <l n="288">fiero morso</l>
     <l n="289">di ria serpe; arresta il passo.</l>
     <l n="290">Ostinata, ove ne vai?</l>
     <l n="291">Ché non hai</l>
     <l n="292">fermo il piè, sì come il core?</l>
     <l n="293">Forse a farti ir sì leggera,</l>
     <l n="294">bella fera,</l>
     <l n="295">l'ali sue t'ha date Amore?</l>
     <l n="296">T'ho pur giunta, o ninfa avara,</l>
     <l n="297">Dafni cara.</l>
     <l n="298">Ahi, che veggio? ove se' ita?</l>
     <l n="299">Dura scorza, invida fronde</l>
     <l n="300">mi nasconde</l>
     <l n="301">lo mio bene e la mia vita.</l>
     <l n="302">Dunque Dafni, Dafni amata</l>
     <l n="303">trasformata</l>
     <l n="304">in vil tronco or ti vegg'io?</l>
     <l n="305">Stelle inique, fati rei,</l>
     <l n="306">qui vorrei</l>
     <l n="307">per morir non esser dio.</l>
     <l n="308">Or poich'altro non mi lice,</l>
     <l n="309">infelice,</l>
     <l n="310">godrò l'ombra de' tuoi rami.</l>
     <l n="311">Del tuo verde il capo biondo</l>
     <l n="312">mi circondo,</l>
     <l n="313">non puoi far, ch'io pur non t'ami.</l>
     <l n="314">La radice d'esta pianta</l>
     <l n="315">che t'ammanta,</l>
     <l n="316">avrò sempre in mezo al petto,</l>
     <l n="317">et ognor co' vivi fiumi</l>
     <l n="318">de' miei lumi</l>
     <l n="319">irrigarla ti prometto –.</l>
     <l n="320">Non disse più, però ch'alfin s'accorse</l>
     <l n="321">esser cangiata in trionfale alloro</l>
     <l n="322">colei che 'n volto uman tanto gli piacque,</l>
     <l n="323">e vide mezo ancor tra biondo e verde</l>
     <l n="324">l'oro del crespo crin moversi al'aura,</l>
     <l n="325">e sentì nel toccar l'amato legno</l>
     <l n="326">sotto la viva e tenerella buccia</l>
     <l n="327">tremar le vene e palpitar le fibre.</l>
     <l n="328">Colà fermossi, e con sospiri e pianti</l>
     <l n="329">tra le braccia la strinse, e mille e mille</l>
     <l n="330">vani le porse, e 'ntempestivi baci.</l>
     <l n="331">Indi de' sacri et onorati fregi</l>
     <l n="332">del novello arboscel cinto la fronte,</l>
     <l n="333">coronatane ancor l'aurata cetra,</l>
     <l n="334">del'avorio facondo in atto mesto</l>
     <l n="335">sospeso il peso al'omero chiomato</l>
     <l n="336">e col dolce arco dala destra mosso</l>
     <l n="337">tutte scorrendo le loquaci fila,</l>
     <l n="338">cantò l'istoria dolorosa e trista</l>
     <l n="339">de' suoi lugubri e sventurati amori.</l>
    </lg>
   </lg>
  </body>
 </text>
</TEI>