<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime boscherecce - 65</title>
    <author>Giovambattista Marino</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_rime-boscherecce-65</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime boscherecce - 65</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime boscherecce - 65</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Questo che d'aspri velli irsuto ciglio</l>
     <l n="2">da l'una a l'altra tempia arco mi face;</l>
     <l n="3">questo torto baston ch'a piè mi giace</l>
     <l n="4">d'uman sangue e ferin tutto vermiglio;</l>
    </lg>
    <lg n="2">
     <l n="5">questo mastin che 'l minaccioso artiglio</l>
     <l n="6">sprezza de l'orsa e de la tigre audace,</l>
     <l n="7">o ninfa quanto bella, empia e fugace,</l>
     <l n="8">qual ti move a schernir folle consiglio?</l>
    </lg>
    <lg n="3">
     <l n="9">Misero, che l'orror del mio sembiante</l>
     <l n="10">non fuggi tu, ma 'l giovinetto infido</l>
     <l n="11">segui, cui pose Amor l'ali a le piante. –</l>
    </lg>
    <lg n="4">
     <l n="12">E così detto in su 'l deserto lido</l>
     <l n="13">di Galatea lo sventurato amante</l>
     <l n="14">ferì le stelle d'un doglioso strido.</l>
    </lg>
   </lg>
  </body>
 </text>
</TEI>