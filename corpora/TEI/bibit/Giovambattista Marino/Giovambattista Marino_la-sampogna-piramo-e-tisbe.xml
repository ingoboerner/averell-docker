<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Piramo e Tisbe</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">1498</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-piramo-e-tisbe</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Piramo e Tisbe</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Piramo e Tisbe</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Voglio pianger cantando</l>
     <l n="2">di Piramo e di Tisbe</l>
     <l n="3">e gli amori e la morte.</l>
     <l n="4">Ascoltino il mio canto</l>
     <l n="5">sol gli amanti fedeli,</l>
     <l n="6">ch'uditor, che spregiasse</l>
     <l n="7">un vero amor gentile,</l>
     <l n="8">faria languir lo stile.</l>
     <l n="9">Prendi Musa selvaggia</l>
     <l n="10">la tua flebil siringa,</l>
     <l n="11">e narra il fiero caso</l>
     <l n="12">de' duo malnati, in cui</l>
     <l n="13">una gioia immatura</l>
     <l n="14">partorì doglia eterna.</l>
     <l n="15">E se dipinger vuoi</l>
     <l n="16">quanto conviensi, al vivo</l>
     <l n="17">questa istoria pietosa,</l>
     <l n="18">lascia le proprie tue</l>
     <l n="19">dolci parole usate,</l>
     <l n="20">e chiedile dolenti</l>
     <l n="21">ala mia sorte trista.</l>
     <l n="22">E tu Ninfa celeste,</l>
     <l n="23">da cui pende, a cui sola</l>
     <l n="24">questa vita soggiace,</l>
     <l n="25">e sotto i cui begli occhi</l>
     <l n="26">il perderla è guadagno,</l>
     <l n="27">del tuo favor deh tanto</l>
     <l n="28">prestami, quanto esprima</l>
     <l n="29">del'infelice coppia</l>
     <l n="30">i tragici accidenti,</l>
     <l n="31">i cui duri tormenti</l>
     <l n="32">furo al mondo i maggiori,</l>
     <l n="33">eccetto i miei dolori.</l>
     <l n="34">Ne la città, che cinse</l>
     <l n="35">di sì mirabil muro</l>
     <l n="36">l'ambiziosa erede</l>
     <l n="37">del magnanimo Nino,</l>
     <l n="38">nacquero pari entrambo</l>
     <l n="39">di bellezza e d'etate</l>
     <l n="40">due care e nobil alme,</l>
     <l n="41">fanciulla e garzonetto;</l>
     <l n="42">e nacque al nascer loro</l>
     <l n="43">Amor con essi insieme,</l>
     <l n="44">che l'amorosa fede</l>
     <l n="45">tenne in lor sempre viva</l>
     <l n="46">dala cuna al sepolcro.</l>
     <l n="47">Pose tanto in costoro</l>
     <l n="48">di grazia e di vaghezza</l>
     <l n="49">cortesia di Natura,</l>
     <l n="50">che non è meraviglia,</l>
     <l n="51">s'a l'altre doti intenta,</l>
     <l n="52">non lasciò loco in loro</l>
     <l n="53">capace di ventura.</l>
     <l n="54">Piramo ei nome avea,</l>
     <l n="55">ella Tisbe era detta.</l>
     <l n="56">Il giovane n'ardea,</l>
     <l n="57">n'ardea la giovinetta.</l>
     <l n="58">Eran su l'età fresca</l>
     <l n="59">pargoletti et acerbi,</l>
     <l n="60">ma là dove mancava</l>
     <l n="61">la grandezza de' corpi,</l>
     <l n="62">supplivano de' cori</l>
     <l n="63">le piaghe smisurate;</l>
     <l n="64">e 'l difetto degli anni</l>
     <l n="65">empiva amor adulto,</l>
     <l n="66">amor intempestivo,</l>
     <l n="67">ch'ai lor crescenti ardori</l>
     <l n="68">diè di se stesso tanto,</l>
     <l n="69">che l'un voler da l'altro</l>
     <l n="70">giamai non si disgiunse.</l>
     <l n="71">Non stampavano ancora</l>
     <l n="72">d'orme perfette il suolo,</l>
     <l n="73">quando la viva stampa</l>
     <l n="74">dele bellezze amate</l>
     <l n="75">portaro impressa al core.</l>
     <l n="76">Quasi in un tempo istesso</l>
     <l n="77">aprir gli occhi ala luce</l>
     <l n="78">del publico pianeta,</l>
     <l n="79">et ai lampi novelli</l>
     <l n="80">del'amorosa face.</l>
     <l n="81">Gli lavaro in un punto</l>
     <l n="82">miste ai bagni materni</l>
     <l n="83">l'acque de' propri pianti.</l>
     <l n="84">Erano apena sciolti</l>
     <l n="85">dale tenaci fasce,</l>
     <l n="86">che più tenacemente</l>
     <l n="87">gli strinse aurea catena.</l>
     <l n="88">Cominciavano apena</l>
     <l n="89">a respirare a l'aura,</l>
     <l n="90">quando fur ben avezzi</l>
     <l n="91">a sospirar d'amore.</l>
     <l n="92">Quelle tenere membra,</l>
     <l n="93">che poteano mal ferme</l>
     <l n="94">reggersi in su le piante,</l>
     <l n="95">imparavano omai</l>
     <l n="96">a sostenere il peso</l>
     <l n="97">dele dolci fatiche.</l>
     <l n="98">Quelle lingue lattanti,</l>
     <l n="99">ch'esprimeano indistinti</l>
     <l n="100">bamboleggiando i detti,</l>
     <l n="101">sapean chiedere aita</l>
     <l n="102">ale pene de l'alma.</l>
     <l n="103">Tra quella casa e questa</l>
     <l n="104">era il confin traposto</l>
     <l n="105">d'una sottil parete,</l>
     <l n="106">ma questo cor da quello</l>
     <l n="107">divider non potea</l>
     <l n="108">intoppo ingiurioso.</l>
     <l n="109">Vivean col muro in mezo,</l>
     <l n="110">termine degli alberghi,</l>
     <l n="111">ma senza mezo o meta</l>
     <l n="112">consumavansi amando.</l>
     <l n="113">Se disuniva i corpi</l>
     <l n="114">confine invido avaro,</l>
     <l n="115">l'anime desiose</l>
     <l n="116">copulava la fede.</l>
     <l n="117">Ei la mirava al sole,</l>
     <l n="118">ma temea di sua vista</l>
     <l n="119">restar privo ale stelle.</l>
     <l n="120">Similemente in lei</l>
     <l n="121">temperava il diletto</l>
     <l n="122">il continuo sospetto,</l>
     <l n="123">che di perderlo avea.</l>
     <l n="124">Et egli et ella aprova</l>
     <l n="125">l'ore chiedeano al Cielo</l>
     <l n="126">tanto lunghe ala gioia,</l>
     <l n="127">quanto corte ala speme.</l>
     <l n="128">Con altri fanciulletti</l>
     <l n="129">ivano essercitando</l>
     <l n="130">gli scherzi puerili,</l>
     <l n="131">ma con loro giocando</l>
     <l n="132">fieramente scherzava</l>
     <l n="133">un fanciul cieco, e nudo.</l>
     <l n="134">Questi usava con essi,</l>
     <l n="135">coetaneo e compagno,</l>
     <l n="136">e ben ciascun di loro</l>
     <l n="137">(tranne la benda e l'ale)</l>
     <l n="138">potea parergli eguale.</l>
     <l n="139">O Tisbe e che sentiva</l>
     <l n="140">qualor più del costume</l>
     <l n="141">tardava un sol momento</l>
     <l n="142">Piramo a comparire;</l>
     <l n="143">e quale anco al'incontro</l>
     <l n="144">Piramo rimanea,</l>
     <l n="145">se Tisbe oltre l'usato</l>
     <l n="146">aspettar si facea.</l>
     <l n="147">O come vendicata</l>
     <l n="148">l'un contro l'altro avrebbe</l>
     <l n="149">la colpa del'indugio,</l>
     <l n="150">se colpa esser potesse</l>
     <l n="151">colà dove la pena</l>
     <l n="152">l'un per l'altro sofferta</l>
     <l n="153">avrebbe volentieri.</l>
     <l n="154">Le parole di foco,</l>
     <l n="155">che formavan sovente,</l>
     <l n="156">onde s'udia talvolta</l>
     <l n="157">sfavillar la favella,</l>
     <l n="158">non mentite, non finte,</l>
     <l n="159">e non eran ragioni</l>
     <l n="160">d'artificio composte,</l>
     <l n="161">ma naturali e pure,</l>
     <l n="162">quai le dettava apunto</l>
     <l n="163">simplicità d'affetto,</l>
     <l n="164">sol di quel mel condite,</l>
     <l n="165">che chiudean tra le labra,</l>
     <l n="166">uscian da' penetrali</l>
     <l n="167">del'alme innamorate.</l>
     <l n="168">Del'un la lingua Amore,</l>
     <l n="169">del'altra Amor la voce</l>
     <l n="170">move, articola e scioglie.</l>
     <l n="171">Amor in amboduo</l>
     <l n="172">vive e soggiorna. Or vedi</l>
     <l n="173">se chi per lui ragiona,</l>
     <l n="174">sa con accenti accorti</l>
     <l n="175">per lei risponder anco.</l>
     <l n="176">Non toglie intanto o scema</l>
     <l n="177">al'empia Gelosia</l>
     <l n="178">già l'impeto o la forza</l>
     <l n="179">la debil fanciullezza.</l>
     <l n="180">Rimira, osserva e spia</l>
     <l n="181">dove va il suo diletto,</l>
     <l n="182">e con cui s'accompagna,</l>
     <l n="183">invida la donzella,</l>
     <l n="184">non voglio dir gelosa,</l>
     <l n="185">che di ciò l'assecura</l>
     <l n="186">il saver d'esser bella.</l>
     <l n="187">Ma l'esser bella tanto,</l>
     <l n="188">tanto solo le giova,</l>
     <l n="189">quanto a Piramo piace.</l>
     <l n="190">Piramo, che la mira,</l>
     <l n="191">e la brama e l'adora,</l>
     <l n="192">stima d'esserne indegno,</l>
     <l n="193">né degno al mondo stima</l>
     <l n="194">occhio uman di mirarla.</l>
     <l n="195">Tutto il tempo perduto,</l>
     <l n="196">che 'n altro si dispensa,</l>
     <l n="197">che 'n parlarsi e mirarsi</l>
     <l n="198">vaneggiando e ridendo,</l>
     <l n="199">soglion con larga usura</l>
     <l n="200">risarcirlo piangendo.</l>
     <l n="201">Ridean, contenti e lieti</l>
     <l n="202">de' fanciulleschi amori</l>
     <l n="203">i vecchi genitori,</l>
     <l n="204">e quasi di sì fatti</l>
     <l n="205">amoretti vezzosi</l>
     <l n="206">pareano innamorati;</l>
     <l n="207">e di tanta strettezza</l>
     <l n="208">assai spesso per gioco</l>
     <l n="209">divisavano insieme,</l>
     <l n="210">onde senza divieto</l>
     <l n="211">durò per qualche giorni</l>
     <l n="212">di quell'età, che certo</l>
     <l n="213">per lor furo i migliori,</l>
     <l n="214">questa vita felice.</l>
     <l n="215">Ma giunti, ove fan gli anni</l>
     <l n="216">più vigorosi e fermi</l>
     <l n="217">d'amor negli altrui petti</l>
     <l n="218">le faville più vive,</l>
     <l n="219">sentiro in sé cangiarsi</l>
     <l n="220">i trastulli in affanni,</l>
     <l n="221">e quegli scherzi primi</l>
     <l n="222">in veri incendi e gravi</l>
     <l n="223">d'insopportabil fiamma.</l>
     <l n="224">E Fortuna rubella,</l>
     <l n="225">viè più in donar cortese,</l>
     <l n="226">che 'n conservar costante,</l>
     <l n="227">in su 'l dolce fiorire</l>
     <l n="228">del bel frutto promesso</l>
     <l n="229">portò tempesta amara.</l>
     <l n="230">Nacquero tra' parenti</l>
     <l n="231">inimicizie e risse,</l>
     <l n="232">onde quanto ne' figli</l>
     <l n="233">regnava amore e pace,</l>
     <l n="234">tanto i padri discordi</l>
     <l n="235">nutriro odio e disdegno.</l>
     <l n="236">Quinci avenne che tosto</l>
     <l n="237">fu lor vietato l'uso</l>
     <l n="238">dela cara e soave</l>
     <l n="239">domestichezza antica,</l>
     <l n="240">et ala verginella,</l>
     <l n="241">afflitta e sconsolata</l>
     <l n="242">dal paterno precetto</l>
     <l n="243">fu circoscritta e tolta</l>
     <l n="244">del sospirato oggetto</l>
     <l n="245">la vision beata.</l>
     <l n="246">Ahi stolto, ma chi chiuse</l>
     <l n="247">l'occasion d'un male,</l>
     <l n="248">viè maggior non pensando</l>
     <l n="249">l'aperse al danno estremo.</l>
     <l n="250">Entra il misero amante</l>
     <l n="251">in novelli martiri,</l>
     <l n="252">né gli sente già meno</l>
     <l n="253">l'altra misera, in cui</l>
     <l n="254">non è punto minore</l>
     <l n="255">la rabbia del'ardore.</l>
     <l n="256">Ella al'amor paterno</l>
     <l n="257">quantunque per natura</l>
     <l n="258">obligata si senta,</l>
     <l n="259">non è però, che d'ira</l>
     <l n="260">contro chi la produsse</l>
     <l n="261">tra sestessa non frema;</l>
     <l n="262">perché di quell'amore,</l>
     <l n="263">che verso lui la strinse</l>
     <l n="264">più naturale assai</l>
     <l n="265">è quel, che l'arde il core.</l>
     <l n="266">– Padre (dicea) non padre,</l>
     <l n="267">ma capital nemico,</l>
     <l n="268">posciach'ala pietate</l>
     <l n="269">e paterna et umana</l>
     <l n="270">contradice e repugna</l>
     <l n="271">la tua gran feritate;</l>
     <l n="272">tu, che 'l mio ben mi togli,</l>
     <l n="273">come non ti ricordi,</l>
     <l n="274">né pensi che colei</l>
     <l n="275">che viva hai sotterrata,</l>
     <l n="276">crudele, è quella istessa</l>
     <l n="277">che 'n vita hai generata?</l>
     <l n="278">Qual barbarica rabbia</l>
     <l n="279">giunse a sì fatto segno,</l>
     <l n="280">che struggesse il suo sangue?</l>
     <l n="281">Qual serpente, o qual fera</l>
     <l n="282">vive armata cotanto</l>
     <l n="283">di veleno e d'orgoglio,</l>
     <l n="284">ch'ala sua propria prole</l>
     <l n="285">procuri strazio e morte?</l>
     <l n="286">S'agli animali istessi,</l>
     <l n="287">a cui manca ragione,</l>
     <l n="288">ragione in ciò non manca,</l>
     <l n="289">dimmi, donde imparasti</l>
     <l n="290">d'incenerire un core,</l>
     <l n="291">che tu stesso creasti?</l>
     <l n="292">Perché l'esser mi desti,</l>
     <l n="293">s'esser devevi autore</l>
     <l n="294">del mio mortal feretro?</l>
     <l n="295">Perché titol t'usurpi</l>
     <l n="296">così dolce e pietoso,</l>
     <l n="297">s'incrudelir t'aggrada</l>
     <l n="298">ne le viscere tue?</l>
     <l n="299">Se per onore il fai,</l>
     <l n="300">vano pensier ti move,</l>
     <l n="301">ch'io disonor non veggio</l>
     <l n="302">più dannoso o più grave,</l>
     <l n="303">ch'una vita dolente,</l>
     <l n="304">tanto più che non ponno</l>
     <l n="305">semplici sguardi e cenni,</l>
     <l n="306">parolette e sorrisi,</l>
     <l n="307">recar biasmo, o vergogna.</l>
     <l n="308">Né sotto il ciel si trova</l>
     <l n="309">la maggior crudeltate,</l>
     <l n="310">che separar due alme,</l>
     <l n="311">che sono un'alma sola.</l>
     <l n="312">Se 'l fai per risanarmi</l>
     <l n="313">del'incurabil piaga</l>
     <l n="314">che mi sento nel fianco,</l>
     <l n="315">squarcia, sbranami il core,</l>
     <l n="316">dov'ha fatto radice</l>
     <l n="317">la passion profonda,</l>
     <l n="318">che 'l voler ne l'infermo</l>
     <l n="319">saldar una ferita</l>
     <l n="320">con riaprirne un'altra</l>
     <l n="321">assai più penetrante,</l>
     <l n="322">è rimedio indiscreto</l>
     <l n="323">di medico ignorante. –</l>
     <l n="324">Piramo in questo mentre</l>
     <l n="325">lontan dal suo bel foco</l>
     <l n="326">non ardea senza gelo.</l>
     <l n="327">Gelava di timore</l>
     <l n="328">temendo pur non fusse</l>
     <l n="329">questo divorzio oblio;</l>
     <l n="330">onde sentiasi il seno,</l>
     <l n="331">amatore inesperto,</l>
     <l n="332">percosso e lacerato</l>
     <l n="333">da martelli e da chiodi,</l>
     <l n="334">spine, vipere e sferze,</l>
     <l n="335">amorosi flagelli</l>
     <l n="336">d'animo desperato.</l>
     <l n="337">Tanto fuor di se stesso,</l>
     <l n="338">quanto dentro al suo duolo,</l>
     <l n="339">– Lasso, lasso (dicea)</l>
     <l n="340">più ch'amor è il mio male.</l>
     <l n="341">Io amo, s'altri amaro.</l>
     <l n="342">S'altrui disgiunse amore</l>
     <l n="343">dal'amate bellezze,</l>
     <l n="344">io ne vivo disgiunto.</l>
     <l n="345">Ma 'l male, oimè, ch'io soffro,</l>
     <l n="346">paragon non ritrova!</l>
     <l n="347">Perché chi fece al mondo</l>
     <l n="348">giamai maggior acquisto,</l>
     <l n="349">perdita mai non fece</l>
     <l n="350">di tanto ben, quant'io.</l>
     <l n="351">La beltà, ch'io sospiro,</l>
     <l n="352">mirar senza godere,</l>
     <l n="353">dico solo il mirarla</l>
     <l n="354">è maggior gloria assai,</l>
     <l n="355">che di color, cui lice</l>
     <l n="356">godere e possedere;</l>
     <l n="357">onde quanto è maggiore</l>
     <l n="358">la gloria che perdei,</l>
     <l n="359">tanto è maggior la pena</l>
     <l n="360">del'averla perduta.</l>
     <l n="361">Dove sei Tisbe mia?</l>
     <l n="362">Crederesti tu mai</l>
     <l n="363">ben mio, che 'l mio morire</l>
     <l n="364">cominciò da quell'ora,</l>
     <l n="365">che lasciai di vederti?</l>
     <l n="366">In quel punto che diede</l>
     <l n="367">principio iniqua sorte</l>
     <l n="368">ala tua dipartita,</l>
     <l n="369">ebbe fin la mia vita.</l>
     <l n="370">Ma vo meco dubbioso</l>
     <l n="371">qual sia maggior pensando,</l>
     <l n="372">il dolore e 'l martire,</l>
     <l n="373">che de' begli occhi il raggio</l>
     <l n="374">nascondendo mi dai,</l>
     <l n="375">o 'l piacer e 'l gioire,</l>
     <l n="376">che provar mi facesti</l>
     <l n="377">qualvolta ti mirai.</l>
     <l n="378">Nol so, so ben, ch'io moro,</l>
     <l n="379">se più tarda a svelarsi</l>
     <l n="380">da questa nube oscura</l>
     <l n="381">lo splendor, che m'aviva.</l>
     <l n="382">Scopri quel chiaro lampo,</l>
     <l n="383">che m'abbarbaglia e piace,</l>
     <l n="384">luce di queste luci,</l>
     <l n="385">che quantunque io ne pera</l>
     <l n="386">in qual forma, in qual vista</l>
     <l n="387">morte qualora uccide</l>
     <l n="388">può mai venir più bella? –</l>
     <l n="389">In tal guisa penando</l>
     <l n="390">languia di vita in forse</l>
     <l n="391">la coppia addolorata;</l>
     <l n="392">quella in tenebre cieche</l>
     <l n="393">di pensieri, e di doglie</l>
     <l n="394">per l'ecclisse importuna</l>
     <l n="395">del suo terreno sole;</l>
     <l n="396">questi in turbini, e piogge</l>
     <l n="397">di lagrime angosciose,</l>
     <l n="398">ch'addusse al suo sereno,</l>
     <l n="399">repentina procella;</l>
     <l n="400">et ambo rimembrando</l>
     <l n="401">le passate dolcezze,</l>
     <l n="402">perché raddoppia il male</l>
     <l n="403">la memoria del bene,</l>
     <l n="404">in sì penoso stato</l>
     <l n="405">aggiungean doglia a doglia.</l>
     <l n="406">Ma che non trova o scopre</l>
     <l n="407">Amor sagace e scaltro?</l>
     <l n="408">Qual benda può, qual velo</l>
     <l n="409">l'occhio appannargli in guisa,</l>
     <l n="410">che per tutto non miri?</l>
     <l n="411">Perché l'industria è figlia</l>
     <l n="412">dela necessitate,</l>
     <l n="413">e 'l bisogno ingegnoso</l>
     <l n="414">rende altrui spesso accorto,</l>
     <l n="415">né giamai cosa alcuna</l>
     <l n="416">dove inclina il desio</l>
     <l n="417">fa difficile Amore,</l>
     <l n="418">Tisbe, che cerca modo</l>
     <l n="419">da parlar al garzone,</l>
     <l n="420">ecco alfin lo ritrova</l>
     <l n="421">dove lo spera meno;</l>
     <l n="422">e com'egro talora</l>
     <l n="423">abbandonato in tutto</l>
     <l n="424">da' fisici più saggi,</l>
     <l n="425">quando già moribondo</l>
     <l n="426">di sanità despera,</l>
     <l n="427">un'erba a caso colta</l>
     <l n="428">gli dà salute intera,</l>
     <l n="429">così la curiosa,</l>
     <l n="430">e cauta fanciulletta,</l>
     <l n="431">mentre la morte attende,</l>
     <l n="432">da un insensibil muro</l>
     <l n="433">quella pietate ottiene,</l>
     <l n="434">che 'l petto alpestro e duro</l>
     <l n="435">del genitor le nega.</l>
     <l n="436">Nel muro, che commune</l>
     <l n="437">le due case divide,</l>
     <l n="438">pon lo sguardo e la mente,</l>
     <l n="439">e vede che sdruscito</l>
     <l n="440">in parte assai riposta</l>
     <l n="441">ne l'angol, che commette</l>
     <l n="442">dela camera avara</l>
     <l n="443">le malsane giunture,</l>
     <l n="444">apre fessura angusta.</l>
     <l n="445">Non credo già, che prima</l>
     <l n="446">quel pelo il muro avesse,</l>
     <l n="447">ma che di lei pietoso</l>
     <l n="448">in quel punto s'aprisse</l>
     <l n="449">per dar loco et uscita,</l>
     <l n="450">ond'essalar potesse</l>
     <l n="451">dela fiamma rinchiusa</l>
     <l n="452">la perigliosa arsura.</l>
     <l n="453">Quivi mentre l'accende</l>
     <l n="454">desire intolerante</l>
     <l n="455">di riveder colui,</l>
     <l n="456">che ciò non men desia,</l>
     <l n="457">eccolo, che cercando</l>
     <l n="458">pur qualch'astuta via</l>
     <l n="459">da ristorare i danni</l>
     <l n="460">dela perdita amara,</l>
     <l n="461">inaspettatamente</l>
     <l n="462">giunge a quel muro istesso</l>
     <l n="463">ne l'istesso spiraglio,</l>
     <l n="464">dove il suo ben l'attende.</l>
     <l n="465">Come nocchiero stanco</l>
     <l n="466">dopo lunga fortuna</l>
     <l n="467">volge a sereno raggio</l>
     <l n="468">di pacifica face</l>
     <l n="469">consolato la vista,</l>
     <l n="470">o come padre pio</l>
     <l n="471">figlio creduto estinto</l>
     <l n="472">in sanguinosa rissa</l>
     <l n="473">con lieti occhi piangenti</l>
     <l n="474">vivo, e sano rimira;</l>
     <l n="475">con tal affetto apunto</l>
     <l n="476">s'incontraro i desiri</l>
     <l n="477">de' duo, ne le cui brame</l>
     <l n="478">l'indugio del conforto</l>
     <l n="479">facea maggior la gioia.</l>
     <l n="480">Vedelo Tisbe, e 'n dubbio</l>
     <l n="481">tra 'l sì e 'l no, se sia</l>
     <l n="482">o pur non sia quel desso,</l>
     <l n="483">colui, ch'ella ognor vede</l>
     <l n="484">lontano con la mente,</l>
     <l n="485">or di veder presente</l>
     <l n="486">agli occhi suoi non crede.</l>
     <l n="487">Stupido, et incapace</l>
     <l n="488">di tanto bene offerto</l>
     <l n="489">Piramo in lei s'affissa.</l>
     <l n="490">Stupor, letizia, angoscia,</l>
     <l n="491">sospir, gemiti, e cenni,</l>
     <l n="492">confusion d'affetti</l>
     <l n="493">dolcemente penosi,</l>
     <l n="494">parosismi amorosi,</l>
     <l n="495">estasi repentine,</l>
     <l n="496">sovrasalti, accidenti,</l>
     <l n="497">pasimi, svenimenti,</l>
     <l n="498">tenerezze, languori,</l>
     <l n="499">alterar di colori,</l>
     <l n="500">palpitar, sbigottire,</l>
     <l n="501">segni, motivi, e sensi</l>
     <l n="502">facili da sentire</l>
     <l n="503">impossibili a dire,</l>
     <l n="504">parlano in lor tacendo;</l>
     <l n="505">e ragionando l'alme,</l>
     <l n="506">ammutiscon le bocche,</l>
     <l n="507">perch'agli eccessi immensi</l>
     <l n="508">degli estremi diletti</l>
     <l n="509">fansi di foco i petti,</l>
     <l n="510">ma di ghiaccio le lingue.</l>
     <l n="511">Poic'hanno ai cupid'occhi</l>
     <l n="512">alquanto sodisfatto,</l>
     <l n="513">ecco Piramo piglia</l>
     <l n="514">pur la parola e dice:</l>
     <l n="515">– Con qual groppo tenace</l>
     <l n="516">colui, che 'l cor mi lega,</l>
     <l n="517">or dela lingua ancora</l>
     <l n="518">la libertà m'annoda?</l>
     <l n="519">E chi tronca le note</l>
     <l n="520">a quel che mi rapisce</l>
     <l n="521">impeto violento,</l>
     <l n="522">sìch'io voglio, né vaglio</l>
     <l n="523">esprimer ciò che sento?</l>
     <l n="524">Benché quand'anco avessi</l>
     <l n="525">spedita la favella,</l>
     <l n="526">picciola parte e breve</l>
     <l n="527">de' sentimenti miei</l>
     <l n="528">distinguer non saprei.</l>
     <l n="529">Che congiura crudele</l>
     <l n="530">d'Amor e di Fortuna?</l>
     <l n="531">Ch'un sì rigido muro</l>
     <l n="532">difenda e proibisca</l>
     <l n="533">agli occhi il contemplare,</l>
     <l n="534">e ch'un freno sì duro</l>
     <l n="535">contenda et impedisca</l>
     <l n="536">ala lingua il parlare,</l>
     <l n="537">ecco pur vi riveggio</l>
     <l n="538">luci, che mi beate.</l>
     <l n="539">Ecco, ho pur tempo, e loco</l>
     <l n="540">da disfogar alquanto</l>
     <l n="541">le faville del core.</l>
     <l n="542">Cessino affanni e guai,</l>
     <l n="543">poiché più nulla omai</l>
     <l n="544">da desiar m'avanza;</l>
     <l n="545">né più (così m'appago</l>
     <l n="546">del ben, che mi contenta)</l>
     <l n="547">di desiar desio.</l>
     <l n="548">Oimè, s'io mi rivolgo</l>
     <l n="549">alo stato dolente,</l>
     <l n="550">in cui dianzi mi vidi</l>
     <l n="551">privo de' tuoi begli occhi,</l>
     <l n="552">e contemplo il presente,</l>
     <l n="553">in cui ti miro e parlo,</l>
     <l n="554">vita del viver mio,</l>
     <l n="555">paragonando insieme</l>
     <l n="556">col tormento il diletto,</l>
     <l n="557">non umano intelletto,</l>
     <l n="558">non è senso mortale</l>
     <l n="559">che di questa, o di quella</l>
     <l n="560">passion senza modo</l>
     <l n="561">le dismisure estreme</l>
     <l n="562">di giudicar presuma.</l>
     <l n="563">E s'ala lontananza,</l>
     <l n="564">infallibile tocco</l>
     <l n="565">d'ogni amor vero e fido,</l>
     <l n="566">vuoi la mia fé provare,</l>
     <l n="567">l'oro è basso metallo</l>
     <l n="568">per poterlo agguagliare.</l>
     <l n="569">Ma ciò si taccia, e mentre</l>
     <l n="570">Amor tanta ventura</l>
     <l n="571">al tuo fedel concede,</l>
     <l n="572">ceda agli occhi la lingua.</l>
     <l n="573">Occhi miei lieti e paghi,</l>
     <l n="574">voi, cui dato è godere</l>
     <l n="575">quell'oggetto felice,</l>
     <l n="576">per crescere il piacere</l>
     <l n="577">ingannate voi stessi,</l>
     <l n="578">imaginando intanto</l>
     <l n="579">di non avere almeno</l>
     <l n="580">a perderlo sì tosto –.</l>
     <l n="581">La vergine a quel dire</l>
     <l n="582">dir non so che volea.</l>
     <l n="583">Cominciò mille volte,</l>
     <l n="584">altrettante ristette,</l>
     <l n="585">e 'n ciò chiaro mostrava,</l>
     <l n="586">che tanto non sapea</l>
     <l n="587">dir d'amar, quanto amava.</l>
     <l n="588">– È possibil (dicea)</l>
     <l n="589">ch'abbi tu tanti giorni</l>
     <l n="590">senza sentir favilla</l>
     <l n="591">del foco, che mi strugge,</l>
     <l n="592">indugiato a vedermi?</l>
     <l n="593">O la memoria forse</l>
     <l n="594">discortese e sleale</l>
     <l n="595">ha trascurato l'uso</l>
     <l n="596">talor di visitarmi</l>
     <l n="597">almen con la membranza?</l>
     <l n="598">Ma favelliam pur d'altro;</l>
     <l n="599">ciò non cercar mi giova,</l>
     <l n="600">peròch'ad alma posta</l>
     <l n="601">tra credenza e sospetto</l>
     <l n="602">sempre il dubbio del male</l>
     <l n="603">porta minor tormento,</l>
     <l n="604">che non fa la certezza.</l>
     <l n="605">Quante volte temendo</l>
     <l n="606">d'averti già perduto</l>
     <l n="607">per altra, oimè, più cara,</l>
     <l n="608">ma men fedele amante,</l>
     <l n="609">solo al'altrui bellezza</l>
     <l n="610">tutta recai la colpa</l>
     <l n="611">del'incostanza tua?</l>
     <l n="612">Quante volte affidata</l>
     <l n="613">da speme lusinghiera,</l>
     <l n="614">ti figurava poi</l>
     <l n="615">il più fido e costante</l>
     <l n="616">del'amoroso regno?</l>
     <l n="617">Di' tu, Piramo, or quale</l>
     <l n="618">d'amor fu maggior segno?</l>
     <l n="619">Dirai che fu maggiore</l>
     <l n="620">fidar ne la tua fede,</l>
     <l n="621">ma io questo ti nego,</l>
     <l n="622">perché raro si vede</l>
     <l n="623">se non sol colà, dove</l>
     <l n="624">mancò talvolta amore,</l>
     <l n="625">sovrabondar fidanza.</l>
     <l n="626">Comunque però sia,</l>
     <l n="627">o ch'io speri o desperi</l>
     <l n="628">o confidi o diffidi,</l>
     <l n="629">o mi viva o mi mora,</l>
     <l n="630">o mi manchi allegrezza,</l>
     <l n="631">o m'avanzi tristezza,</l>
     <l n="632">più che me stessa io t'amo.</l>
     <l n="633">S'udrai tal volta a caso</l>
     <l n="634">celebrar mai fermezza,</l>
     <l n="635">credi ch'esser non pote</l>
     <l n="636">altra, se non la mia.</l>
     <l n="637">Ma già partir conviemmi;</l>
     <l n="638">ahi, con qual core il dico?</l>
     <l n="639">Lassa, il poter partire</l>
     <l n="640">dal tuo cospetto è quanto</l>
     <l n="641">poter viver partendo.</l>
     <l n="642">Mira, Piramo, mira</l>
     <l n="643">come preste e veloci</l>
     <l n="644">passan volando in breve</l>
     <l n="645">del tuo commercio l'ore;</l>
     <l n="646">e con che lento passo</l>
     <l n="647">il pigro andar trattiene</l>
     <l n="648">un solo, un sol momento</l>
     <l n="649">dela tua dura absenza.</l>
     <l n="650">Ti lascio, io vado, io parto.</l>
     <l n="651">Che hai ben mio? che senti?</l>
     <l n="652">Sarà presto il ritorno.</l>
     <l n="653">Par ti s'oscuri il giorno</l>
     <l n="654">quand'io da te sparisco:</l>
     <l n="655">rimanti, ah, perché piagni?</l>
     <l n="656">Lascia il pianto, se m'ami,</l>
     <l n="657">che ogni stilla de' rivi,</l>
     <l n="658">che spargono i tuoi lumi,</l>
     <l n="659">è un mare di martiri,</l>
     <l n="660">che mi sommerge l'alma</l>
     <l n="661">nel fondo del'angosce. –</l>
     <l n="662">Diss'egli – Anima cara –</l>
     <l n="663">ma non passò più oltre,</l>
     <l n="664">ch'un singhiozzo profondo</l>
     <l n="665">gli tagliò la parola.</l>
     <l n="666">Ella che lo consola,</l>
     <l n="667">e 'l prega che non pianga,</l>
     <l n="668">non men piangendo versa</l>
     <l n="669">lagrime sconsolate.</l>
     <l n="670">Per casa intanto s'ode</l>
     <l n="671">non so che di scompiglio,</l>
     <l n="672">onde convien malgrado,</l>
     <l n="673">ch'a spedirsi sien presti.</l>
     <l n="674">S'accomiatan con gli occhi,</l>
     <l n="675">occhi con occhi soli,</l>
     <l n="676">soli sguardi con sguardi,</l>
     <l n="677">che questi d'amor sono</l>
     <l n="678">i saluti e i congedi.</l>
     <l n="679">Poiché sono in disparte</l>
     <l n="680">l'un dal'altro divisi,</l>
     <l n="681">contener non si sanno</l>
     <l n="682">su la speranza, c'hanno</l>
     <l n="683">di tosto rivedersi.</l>
     <l n="684">Apena son partiti,</l>
     <l n="685">che dal'indugio stanchi</l>
     <l n="686">al ritornar pensando</l>
     <l n="687">discorron tra se stessi,</l>
     <l n="688">e dice ciascun d'essi:</l>
     <l n="689">– Che refrigerio scarso</l>
     <l n="690">si dona a tanto foco?</l>
     <l n="691">Perché durò sì poco</l>
     <l n="692">quella volubil ora</l>
     <l n="693">dela dolce dimora,</l>
     <l n="694">del cui piacer fugace</l>
     <l n="695">gustato, e non goduto,</l>
     <l n="696">al desiderio fora</l>
     <l n="697">il secolo un minuto? –</l>
     <l n="698">Quindi al'usato foro</l>
     <l n="699">pur si traean da capo.</l>
     <l n="700">Quando l'un vi veniva,</l>
     <l n="701">l'altro apunto arrivava:</l>
     <l n="702">mai né l'uno aspettava,</l>
     <l n="703">né l'altro differiva.</l>
     <l n="704">Senza alcun altro aviso</l>
     <l n="705">la volontà fervente,</l>
     <l n="706">amor impaziente</l>
     <l n="707">gli agguagliava del pari,</l>
     <l n="708">a guisa di due rote</l>
     <l n="709">d'oriuol ben temprato</l>
     <l n="710">che con alterni giri</l>
     <l n="711">volgendosi egualmente</l>
     <l n="712">danno al moto commune</l>
     <l n="713">regolata misura;</l>
     <l n="714">o pur come due cetre</l>
     <l n="715">armoniche e concordi,</l>
     <l n="716">che concertate insieme</l>
     <l n="717">in un tuono conforme,</l>
     <l n="718">con concento sonoro</l>
     <l n="719">si rispondon tra loro.</l>
     <l n="720">Oh quante volte, oh quante</l>
     <l n="721">maledicean quel muro,</l>
     <l n="722">biasmavan quel macigno</l>
     <l n="723">discortese e maligno,</l>
     <l n="724">ch'era al libero corso</l>
     <l n="725">de' lor desir focosi</l>
     <l n="726">freno, incontro e riparo.</l>
     <l n="727">Quante ancora in pregaro,</l>
     <l n="728">che quell'impedimento</l>
     <l n="729">rimovesse sol tanto,</l>
     <l n="730">che bastasse ad unire</l>
     <l n="731">volto con volto almeno,</l>
     <l n="732">se non seno con seno.</l>
     <l n="733">– Ahi pietra, ahi dura pietra,</l>
     <l n="734">(dicea Tisbe talora)</l>
     <l n="735">perché perché contendi</l>
     <l n="736">al'edra innamorata,</l>
     <l n="737">che non viva abbracciata</l>
     <l n="738">col tronco amato e caro?</l>
     <l n="739">Che se tra noi non fusse</l>
     <l n="740">un sì fatto ritegno,</l>
     <l n="741">foran viè più tenaci</l>
     <l n="742">di quel ch'Apollo diede</l>
     <l n="743">al suo fugace alloro,</l>
     <l n="744">verso colui ch'adoro</l>
     <l n="745">gli abbracciamenti, e i baci. –</l>
     <l n="746">– Ahi, sasso, ahi duro sasso,</l>
     <l n="747">(dicea Piramo ancora)</l>
     <l n="748">donar dono imperfetto,</l>
     <l n="749">far grazia non intera</l>
     <l n="750">non è, non è larghezza</l>
     <l n="751">di generosa mano.</l>
     <l n="752">Sostien ch'io goder possa</l>
     <l n="753">quel ben che mi mostrasti.</l>
     <l n="754">Non lasciar che si dica,</l>
     <l n="755">ch'a donar cominciasti,</l>
     <l n="756">e poi pentito, e fatto</l>
     <l n="757">di liberale avaro,</l>
     <l n="758">in su 'l meglio mancasti. –</l>
     <l n="759">Così dicean sovente,</l>
     <l n="760">e sovente piangendo</l>
     <l n="761">tentavan d'ammollire</l>
     <l n="762">di quel duro intervallo</l>
     <l n="763">le selci rigorose</l>
     <l n="764">con mille baci e mille;</l>
     <l n="765">con baci, che mandati</l>
     <l n="766">dagli avidi desiri,</l>
     <l n="767">su l'ali eran portati</l>
     <l n="768">da' fervidi sospiri,</l>
     <l n="769">peròche quella bocche,</l>
     <l n="770">che 'l muro dividea,</l>
     <l n="771">l'affetto congiungea.</l>
     <l n="772">Questo desir cocente</l>
     <l n="773">cotanto in lor s'acrebbe,</l>
     <l n="774">che non avendo morso</l>
     <l n="775">la ragion da frenarlo,</l>
     <l n="776">e stimando follia</l>
     <l n="777">il senso innebriato</l>
     <l n="778">mirarsi e non godersi,</l>
     <l n="779">per loro ultima doglia</l>
     <l n="780">presero alfin partito</l>
     <l n="781">di trovarsi soletti</l>
     <l n="782">pur quella notte istessa</l>
     <l n="783">ala fonte del Moro.</l>
     <l n="784">Sfortunato consiglio,</l>
     <l n="785">in cui chiara pur troppo</l>
     <l n="786">sua qualità mostraro</l>
     <l n="787">amore e giovinezza;</l>
     <l n="788">ond'ebbe invida sorte</l>
     <l n="789">occasion ben presta</l>
     <l n="790">di schernir la speranza.</l>
     <l n="791">Miseri, a cui quel giorno</l>
     <l n="792">infelice et infausto,</l>
     <l n="793">ch'a sì lunghe procelle</l>
     <l n="794">devea portar lo scampo,</l>
     <l n="795">portò crudele e forte</l>
     <l n="796">il naufragio, e la morte.</l>
     <l n="797">Vivean senza riposo,</l>
     <l n="798">et a questo et a quella</l>
     <l n="799">già rincresceva il die,</l>
     <l n="800">fastidiva la luce.</l>
     <l n="801">Desiavan la notte,</l>
     <l n="802">sospiravan le stelle,</l>
     <l n="803">riprendevano il sole,</l>
     <l n="804">ch'iva tardi a corcarsi,</l>
     <l n="805">bestemmiavano il tempo,</l>
     <l n="806">che per rapir le gioie</l>
     <l n="807">era lieve al fuggire,</l>
     <l n="808">ma per recarle altrui</l>
     <l n="809">era zoppo al venire.</l>
     <l n="810">Né sapeano i meschini,</l>
     <l n="811">che quell'ora fatale,</l>
     <l n="812">ch'Amor lor ritardava,</l>
     <l n="813">Atropo accelerava.</l>
     <l n="814">Tra le dilazioni</l>
     <l n="815">quanto il desir più avampa,</l>
     <l n="816">tanto il timor più gela.</l>
     <l n="817">Tutti i perigli, e i casi</l>
     <l n="818">di sciagura, e di danno,</l>
     <l n="819">che succeder potranno,</l>
     <l n="820">fansi a Piramo innanzi,</l>
     <l n="821">pensa se la fanciulla</l>
     <l n="822">sarà costante, e salda;</l>
     <l n="823">se lascerà dormendo,</l>
     <l n="824">ingannarsi dal sonno;</l>
     <l n="825">se fia che sen'accorga</l>
     <l n="826">l'un e l'altro parente;</l>
     <l n="827">s'altra importuna gente</l>
     <l n="828">scontrerà per camino;</l>
     <l n="829">s'avravvi alcun vicino,</l>
     <l n="830">che 'n su l'uscir la veggia.</l>
     <l n="831">Tisbe altrettanto ondeggia</l>
     <l n="832">tra dubbiosi pensieri,</l>
     <l n="833">rivolgendo pur seco</l>
     <l n="834">alcuna rea ventura</l>
     <l n="835">che quell'affar disturbi,</l>
     <l n="836">verrà, che s'attraversi;</l>
     <l n="837">o se non altro, forse,</l>
     <l n="838">faccia del'idol suo</l>
     <l n="839">intepidir nel core</l>
     <l n="840">il reciproco ardore,</l>
     <l n="841">perché meno altrui crede,</l>
     <l n="842">e meno s'assecura</l>
     <l n="843">del'altrui vera fede,</l>
     <l n="844">chi l'have in sé maggiore.</l>
     <l n="845">Quindi riprega Amore</l>
     <l n="846">ch'accorciando le lunghe</l>
     <l n="847">i sovrastanti rischi</l>
     <l n="848">agevolar gli piaccia.</l>
     <l n="849">Già l'ombra dela terra</l>
     <l n="850">per tutto intorno intorno</l>
     <l n="851">abbracciato avea 'l mondo.</l>
     <l n="852">In un oblio profondo</l>
     <l n="853">sommerse eran le genti.</l>
     <l n="854">Taceano gli elementi,</l>
     <l n="855">e da silenzio grave</l>
     <l n="856">le contrade occupate</l>
     <l n="857">pareano inabitate.</l>
     <l n="858">Sol dela dea d'Atene</l>
     <l n="859">lo svergognato augello</l>
     <l n="860">con lugubri garriti</l>
     <l n="861">l'annunzio presagiva</l>
     <l n="862">de' funesti successi.</l>
     <l n="863">Giacean dal sonno oppressi</l>
     <l n="864">i trascurati padri;</l>
     <l n="865">posava la famiglia,</l>
     <l n="866">le pigre ancelle e i servi</l>
     <l n="867">su l'oziose piume</l>
     <l n="868">de' domestici impacci</l>
     <l n="869">non prendean guardia o cura;</l>
     <l n="870">quando Tisbe la prima</l>
     <l n="871">sorse pian piano, e venne</l>
     <l n="872">dela camera a l'uscio.</l>
     <l n="873">Fu Tisbe la primiera,</l>
     <l n="874">di lui più diligente,</l>
     <l n="875">non già perché 'n lei fusse</l>
     <l n="876">maggior la passione,</l>
     <l n="877">ma sol perché 'n quel sesso</l>
     <l n="878">minor naturalmente</l>
     <l n="879">suol esser la ragione.</l>
     <l n="880">Fugge il timor gelato,</l>
     <l n="881">che l'amorosa fiamma</l>
     <l n="882">lo scaccia, anzi lo scalda</l>
     <l n="883">sìch'ardisce, quant'arde.</l>
     <l n="884">Se teme pur, non teme</l>
     <l n="885">la perigliosa uscita.</l>
     <l n="886">È sol timor geloso,</l>
     <l n="887">che Piramo ala fonte</l>
     <l n="888">dopo lungo aspettarla</l>
     <l n="889">non faccia indi partita.</l>
     <l n="890">Amor figlio d'un fabro,</l>
     <l n="891">d'ogni ferrato ordigno</l>
     <l n="892">ingegniero e maestro,</l>
     <l n="893">la guida e la consiglia,</l>
     <l n="894">e per entro i serragli</l>
     <l n="895">di propria man movendo</l>
     <l n="896">secreto e taciturno</l>
     <l n="897">il chiavistel notturno,</l>
     <l n="898">fa ch'incontri ad aprire</l>
     <l n="899">quelle infelici porte</l>
     <l n="900">onde passa ala morte.</l>
     <l n="901">Passa tentone al buio</l>
     <l n="902">fuor de' paterni tetti,</l>
     <l n="903">e con piante sospese</l>
     <l n="904">per le malnote strade</l>
     <l n="905">tanto s'aggira ch'esce</l>
     <l n="906">dela muta cittade.</l>
     <l n="907">Era allora Cintia apunto</l>
     <l n="908">nel colmo del suo mese,</l>
     <l n="909">e già sorta tenea</l>
     <l n="910">il vertice del cielo,</l>
     <l n="911">onde squarciando il velo</l>
     <l n="912">del'aria tenebrosa</l>
     <l n="913">parea quasi ch'avesse</l>
     <l n="914">il suo biondo fratello</l>
     <l n="915">di luce impoverito,</l>
     <l n="916">o che si fusse quello</l>
     <l n="917">per contrafar la suora,</l>
     <l n="918">d'argento travestito.</l>
     <l n="919">Nel celeste teatro</l>
     <l n="920">le notturne sculture</l>
     <l n="921">scintillavan sì pure,</l>
     <l n="922">che la misera Tisbe,</l>
     <l n="923">che qual fato malvagio,</l>
     <l n="924">fusse in lor non sapea,</l>
     <l n="925">mirandole dicea:</l>
     <l n="926">– Ecco il ciel fatto è spia</l>
     <l n="927">de' nostri dolci furti.</l>
     <l n="928">Ne' miei casi felici</l>
     <l n="929">vogliono ancor le stelle</l>
     <l n="930">vigilar spettatrici –.</l>
     <l n="931">Le campagne e le selve</l>
     <l n="932">mezo tra chiare e fosche</l>
     <l n="933">disvelate e distinte,</l>
     <l n="934">ma scolorate e tinte</l>
     <l n="935">dala luce e dal'ombra,</l>
     <l n="936">avean dele lor spoglie</l>
     <l n="937">cangiato in nero il verde.</l>
     <l n="938">Vacillavano i rami</l>
     <l n="939">e con fievol sussurro</l>
     <l n="940">da venticel soave</l>
     <l n="941">leggiermente agitate</l>
     <l n="942">tremolavan le fronde.</l>
     <l n="943">Gareggiavano i fiori,</l>
     <l n="944">gemme e fregi del prato,</l>
     <l n="945">con le pompe e i tesori</l>
     <l n="946">del padiglion stellato;</l>
     <l n="947">onde la fresca auretta</l>
     <l n="948">spargea per l'aria mille</l>
     <l n="949">mescolanze d'odori;</l>
     <l n="950">cose ch'ai mesti cori</l>
     <l n="951">et a chiunque infermo</l>
     <l n="952">del mal d'Amor languisce</l>
     <l n="953">soglion crescer la pena.</l>
     <l n="954">Dela luna serena</l>
     <l n="955">sotto il gelido raggio</l>
     <l n="956">la donzella sen giva,</l>
     <l n="957">quando udì non lontana</l>
     <l n="958">con un rauco rimbombo</l>
     <l n="959">mormorar la fontana.</l>
     <l n="960">Mira intorno e rimira</l>
     <l n="961">per quell'ombre solinghe,</l>
     <l n="962">né 'l suo bel sol vi scorge;</l>
     <l n="963">onde pensosa e trista</l>
     <l n="964">in un poggiuolo assisa</l>
     <l n="965">i lavori e gl'intagli</l>
     <l n="966">contemplando trattiensi</l>
     <l n="967">di quel tragico fonte.</l>
     <l n="968">Dala costa del monte</l>
     <l n="969">l'acqua limpida e tersa</l>
     <l n="970">prorompe in più ruscelli,</l>
     <l n="971">e per gradi di sasso</l>
     <l n="972">scendendo a balzo a balzo</l>
     <l n="973">entra in cupa conserva,</l>
     <l n="974">che nel capace ventre</l>
     <l n="975">tutta insieme l'accoglie,</l>
     <l n="976">poscia secretamente</l>
     <l n="977">per marmoreo canale</l>
     <l n="978">la manda, ove gran conca</l>
     <l n="979">sostien sovr'alte basi</l>
     <l n="980">duo simulacri sculti</l>
     <l n="981">di lucente alabastro,</l>
     <l n="982">Adone e Citerea.</l>
     <l n="983">L'una piove dagli occhi</l>
     <l n="984">filate a stilla a stilla</l>
     <l n="985">lagrimette d'argento.</l>
     <l n="986">L'altro dal fianco aperto</l>
     <l n="987">vena vivace e pura</l>
     <l n="988">di sangue cristallino.</l>
     <l n="989">Rotta l'onda ricade</l>
     <l n="990">in baccin di diaspro</l>
     <l n="991">e par che nel cadere</l>
     <l n="992">quasi con flebil voce</l>
     <l n="993">gorgogliando singhiozzi.</l>
     <l n="994">Stassi attonita e muta</l>
     <l n="995">a specolar intenta</l>
     <l n="996">del'istoria funebre</l>
     <l n="997">il doglioso mistero</l>
     <l n="998">la donna innamorata,</l>
     <l n="999">e dal'oscura vista</l>
     <l n="1000">di quell'oggetto infausto</l>
     <l n="1001">a' suoi dubbiosi amori</l>
     <l n="1002">tragge augurio non lieto.</l>
     <l n="1003">Tuttavia sospirosa</l>
     <l n="1004">attende il fido amico,</l>
     <l n="1005">ma seco si consola,</l>
     <l n="1006">non poco ambiziosa,</l>
     <l n="1007">ch'al destinato loco</l>
     <l n="1008">egli l'ultimo vegna,</l>
     <l n="1009">per poter poi vantarsi</l>
     <l n="1010">d'averlo prevenuto</l>
     <l n="1011">e per secura prova</l>
     <l n="1012">di vera esperienza,</l>
     <l n="1013">che 'l foco è in lei maggiore</l>
     <l n="1014">testimon del'amore</l>
     <l n="1015">portar la diligenza.</l>
     <l n="1016">Umilmente il Ciel prega</l>
     <l n="1017">che 'n breve ivi il conduca,</l>
     <l n="1018">da per tutto l'ascolta,</l>
     <l n="1019">ciò ch'ode, e ciò che vede</l>
     <l n="1020">esser Piramo crede.</l>
     <l n="1021">Già già di lui si lagna,</l>
     <l n="1022">di pianto il sen si bagna,</l>
     <l n="1023">sestessa sventurata</l>
     <l n="1024">appella, e 'l suo fedele</l>
     <l n="1025">negligente e crudele.</l>
     <l n="1026">Se da liev'aura tocco</l>
     <l n="1027">tenerello virgulto</l>
     <l n="1028">fa svincolar le cime,</l>
     <l n="1029">l'occhio, ch'adula al core,</l>
     <l n="1030">al credulo pensiero</l>
     <l n="1031">il falso persuade.</l>
     <l n="1032">Se foglia a terra cade,</l>
     <l n="1033">s'augel le penne move,</l>
     <l n="1034">del suo venir s'avisa,</l>
     <l n="1035">e tra sestessa dice:</l>
     <l n="1036">– Grazie al cielo, è pur giunto,</l>
     <l n="1037">io non so se m'inganno.</l>
     <l n="1038">Se' tu Piramo mio,</l>
     <l n="1039">ahi no, lassa, ch'io mento.</l>
     <l n="1040">Tardar però non pote,</l>
     <l n="1041">eccolo, il veggio, il sento,</l>
     <l n="1042">o pur mosso dal vento</l>
     <l n="1043">è un arbor, che si scote? –.</l>
     <l n="1044">Così sola aspettando</l>
     <l n="1045">lo spazio misurava,</l>
     <l n="1046">i passi annoverava,</l>
     <l n="1047">ch'eran quindi ala casa</l>
     <l n="1048">di colui ch'aspettava.</l>
     <l n="1049">Levavasi talvolta</l>
     <l n="1050">frettolosa, inquieta,</l>
     <l n="1051">poi tornava a sedersi</l>
     <l n="1052">maninconica e mesta.</l>
     <l n="1053">Ecco apparire in questa</l>
     <l n="1054">con bocca sanguinosa</l>
     <l n="1055">leonessa orgogliosa,</l>
     <l n="1056">che leccandosi il muso</l>
     <l n="1057">con la lingua tremenda</l>
     <l n="1058">mostrava aver di fresco</l>
     <l n="1059">uomo sbranato o fera.</l>
     <l n="1060">L'apparenza feroce</l>
     <l n="1061">pose tanto spavento</l>
     <l n="1062">nel petto giovenile,</l>
     <l n="1063">ne l'alma feminile,</l>
     <l n="1064">che benché non bastasse</l>
     <l n="1065">a discacciarne amore,</l>
     <l n="1066">fu sì fatto il timore</l>
     <l n="1067">almen, che lo sospese.</l>
     <l n="1068">Né con altre difese</l>
     <l n="1069">sapendosi schermire,</l>
     <l n="1070">che con commetter solo</l>
     <l n="1071">la sua salute al piede,</l>
     <l n="1072">tosto a fuggir si diede</l>
     <l n="1073">e con la faccia indietro,</l>
     <l n="1074">e con le mani avante</l>
     <l n="1075">pallidetta e tremante</l>
     <l n="1076">drizzò tra le latebre</l>
     <l n="1077">più condensate e chiuse</l>
     <l n="1078">dele piante le piante;</l>
     <l n="1079">e 'n guisa la confuse</l>
     <l n="1080">la paura, e la fretta,</l>
     <l n="1081">che lasciò 'l manto al suolo,</l>
     <l n="1082">il manto, che fu poi</l>
     <l n="1083">d'ogni suo mal cagione.</l>
     <l n="1084">Giunta al manto la fera,</l>
     <l n="1085">sfogò sua rabbia in esso,</l>
     <l n="1086">et a quel modo istesso</l>
     <l n="1087">in più pezzi stracciollo</l>
     <l n="1088">com'a lei fatto avrebbe,</l>
     <l n="1089">s'era tarda alo scampo.</l>
     <l n="1090">Lascial di sangue pieno,</l>
     <l n="1091">e con le labra immonde</l>
     <l n="1092">poiché macchiate ha l'onde,</l>
     <l n="1093">la dispietata belva</l>
     <l n="1094">nel folto dela selva</l>
     <l n="1095">prestamente s'imbosca.</l>
     <l n="1096">Per l'aria ombrosa e fosca</l>
     <l n="1097">Tisbe smarrita, in cui</l>
     <l n="1098">s'è novamente aggiunto</l>
     <l n="1099">al'orror dela notte</l>
     <l n="1100">il terror dela morte,</l>
     <l n="1101">quindi non lunge, lungo</l>
     <l n="1102">la riva del'Eufrate,</l>
     <l n="1103">mentre loco procaccia</l>
     <l n="1104">da ricovrarsi in salvo,</l>
     <l n="1105">vede aperta la bocca</l>
     <l n="1106">d'una spelonca opaca,</l>
     <l n="1107">là dove apena entrata,</l>
     <l n="1108">le s'appresentan cose,</l>
     <l n="1109">onde può ben ritrarre</l>
     <l n="1110">i pronostici amari</l>
     <l n="1111">del fiero essizio estremo.</l>
     <l n="1112">Trova di neri marmi</l>
     <l n="1113">mole illustre e superba,</l>
     <l n="1114">la tomba, ove son l'ossa</l>
     <l n="1115">(come narra lo scritto)</l>
     <l n="1116">del gran re di Babelle,</l>
     <l n="1117">d'imagini assai bella,</l>
     <l n="1118">ma tutte dolorose,</l>
     <l n="1119">in ogni parte incisa.</l>
     <l n="1120">Quand'ella ivi s'affisa,</l>
     <l n="1121">– Misera, che fia questo?</l>
     <l n="1122">(tra sestessa ragiona)</l>
     <l n="1123">quanto qui veggio e trovo</l>
     <l n="1124">tutto sa di tristezza,</l>
     <l n="1125">fonti di pianto e sangue,</l>
     <l n="1126">giovani amanti uccisi,</l>
     <l n="1127">crude fere omicide,</l>
     <l n="1128">orror, furore e strage,</l>
     <l n="1129">cadaveri e sepolcri.</l>
     <l n="1130">Arrida pur il fato</l>
     <l n="1131">ale nostre fortune. –</l>
     <l n="1132">Il damigello intanto,</l>
     <l n="1133">ch'ingannato dal tempo</l>
     <l n="1134">stimò del suo partire</l>
     <l n="1135">immatura ancor l'ora,</l>
     <l n="1136">partesi alfine e lassa</l>
     <l n="1137">le malguardate soglie,</l>
     <l n="1138">ma con un tarlo al fianco</l>
     <l n="1139">che ben pare indovino</l>
     <l n="1140">del suo crudel destino,</l>
     <l n="1141">subito uscito passa</l>
     <l n="1142">per l'uscio del'albergo,</l>
     <l n="1143">che fu suo paradiso,</l>
     <l n="1144">e trovalo socchiuso,</l>
     <l n="1145">onde tosto sospetta,</l>
     <l n="1146">ch'ella è già prima uscita.</l>
     <l n="1147">– O mia verace amica,</l>
     <l n="1148">(seco dice) è pur vero,</l>
     <l n="1149">ch'assai più di me avesti</l>
     <l n="1150">sollecito il pensiero,</l>
     <l n="1151">e la mia troppo sciocca</l>
     <l n="1152">trascuragine ingrata</l>
     <l n="1153">rinfacciar mi volesti.</l>
     <l n="1154">O Tisbe, o Tisbe amata,</l>
     <l n="1155">quand'io pur non t'amassi,</l>
     <l n="1156">(che 'l non amarti tanto</l>
     <l n="1157">possibile mi fora,</l>
     <l n="1158">quanto il viver senz'alma)</l>
     <l n="1159">sol per questa, ch'io scorgo,</l>
     <l n="1160">presente affezzione</l>
     <l n="1161">d'amarti a gran ragione</l>
     <l n="1162">viè più che gli occhi miei</l>
     <l n="1163">obligato sarei.</l>
     <l n="1164">Oimè, ben temo ch'ella</l>
     <l n="1165">con turbatetti rai</l>
     <l n="1166">si mostrerà sdegnosa.</l>
     <l n="1167">No, no, ch'ella è pietosa,</l>
     <l n="1168">e sempre la trovai</l>
     <l n="1169">benigna, come bella. –</l>
     <l n="1170">Queste tacite cose</l>
     <l n="1171">tra se stesso dicendo,</l>
     <l n="1172">s'affrettava correndo,</l>
     <l n="1173">finch'ala fonte giunse.</l>
     <l n="1174">Ritrovò quivi giunto</l>
     <l n="1175">le vestigia ancor fresche</l>
     <l n="1176">dela fera superba,</l>
     <l n="1177">insanguinata l'erba</l>
     <l n="1178">col manto a lui ben noto</l>
     <l n="1179">sovra il sanguigno prato</l>
     <l n="1180">sconciamente squarciato.</l>
     <l n="1181">Nocchier, mentre in bonaccia</l>
     <l n="1182">solca l'onde tranquille,</l>
     <l n="1183">se in non veduto scoglio</l>
     <l n="1184">d'improviso s'incontra,</l>
     <l n="1185">sì turbato non resta,</l>
     <l n="1186">com'ei da gran tempesta</l>
     <l n="1187">di timor, di cordoglio</l>
     <l n="1188">assalito repente,</l>
     <l n="1189">riman muto e dolente.</l>
     <l n="1190">Cerca più oltre, e spia</l>
     <l n="1191">per veder se s'inganna,</l>
     <l n="1192">bramoso d'ingannarsi,</l>
     <l n="1193">ma quanto più ricerca,</l>
     <l n="1194">di ciò, che non desia</l>
     <l n="1195">più viene ad accertarsi.</l>
     <l n="1196">– Ahi la mia vita è morta, –</l>
     <l n="1197">disse, e più in là non disse,</l>
     <l n="1198">che 'l dolor, che 'l trafisse</l>
     <l n="1199">chiuse al parlar la porta,</l>
     <l n="1200">e cadde tramortito.</l>
     <l n="1201">Dal suol verde e fiorito</l>
     <l n="1202">il poverel si leva,</l>
     <l n="1203">torna a risguardar l'orme,</l>
     <l n="1204">scorge l'acque vermiglie,</l>
     <l n="1205">riede due volte e due</l>
     <l n="1206">a ravisar la vesta,</l>
     <l n="1207">lasso, e pur raffigura</l>
     <l n="1208">l'empia sua disventura</l>
     <l n="1209">ai segni manifesta.</l>
     <l n="1210">Manca il fiato ala voce,</l>
     <l n="1211">manca la voce al pianto,</l>
     <l n="1212">e manca il pianto agli occhi.</l>
     <l n="1213">Gli occhi veggendo il caso,</l>
     <l n="1214">che di lagrime è degno,</l>
     <l n="1215">cheggiono umore al core.</l>
     <l n="1216">Ma bench'egli il conceda,</l>
     <l n="1217">il pianto è così scarso,</l>
     <l n="1218">la voce è così tronca,</l>
     <l n="1219">che non si può l'umore</l>
     <l n="1220">tra le parole sparso</l>
     <l n="1221">misurar col dolore.</l>
     <l n="1222">Sì come un vasel pieno,</l>
     <l n="1223">ch'abbia angusta la gola</l>
     <l n="1224">a poco a poco versa</l>
     <l n="1225">il licor, c'ha nel seno,</l>
     <l n="1226">così quel core oppresso</l>
     <l n="1227">da soverchi tormenti,</l>
     <l n="1228">quando in maggior eccesso</l>
     <l n="1229">abondano i torrenti,</l>
     <l n="1230">e le lagrime ai lumi</l>
     <l n="1231">corrono in larghi fiumi,</l>
     <l n="1232">le stilla a filo a filo.</l>
     <l n="1233">– Dunque Tisbe moristi?</l>
     <l n="1234">rispondimi, ove sei?</l>
     <l n="1235">(dicea) ma se colei,</l>
     <l n="1236">ch'era sola il cor mio,</l>
     <l n="1237">morì, come viv'io?</l>
     <l n="1238">perché quest'alma anch'ella</l>
     <l n="1239">non sen fuggì con lei?</l>
     <l n="1240">E se pur sen fuggio,</l>
     <l n="1241">come misero, come</l>
     <l n="1242">senz'alma io parlo e piango?</l>
     <l n="1243">Mi lasciò forse in vita,</l>
     <l n="1244">morto senza morire,</l>
     <l n="1245">acciò che 'n tal martire</l>
     <l n="1246">io pianga e pianga tanto,</l>
     <l n="1247">che mi disfaccia in pianto.</l>
     <l n="1248">No, no, non me l'uccise</l>
     <l n="1249">l'animale inumano,</l>
     <l n="1250">che lasciò qui la traccia.</l>
     <l n="1251">Io, io fui l'omicida,</l>
     <l n="1252">ché dala mia tardanza</l>
     <l n="1253">nacque la cagion vera</l>
     <l n="1254">dela sua morte acerba.</l>
     <l n="1255">Tardanza maledetta,</l>
     <l n="1256">cor neghittoso e lento,</l>
     <l n="1257">come la sua prestezza</l>
     <l n="1258">fu amore e lealtate,</l>
     <l n="1259">così la tua lentezza</l>
     <l n="1260">fu inganno e tradimento.</l>
     <l n="1261">Fui a lei traditore,</l>
     <l n="1262">la cui bellezza è spenta,</l>
     <l n="1263">traditore a me stesso,</l>
     <l n="1264">che di cor mi son privo,</l>
     <l n="1265">ad Amor, ch'è malvivo,</l>
     <l n="1266">al mondo, che la perde.</l>
     <l n="1267">O dele belle membra</l>
     <l n="1268">fera divoratrice,</l>
     <l n="1269">cruda, sì, ma felice</l>
     <l n="1270">ne l'infelicitate</l>
     <l n="1271">del gran dolor, ch'io sento,</l>
     <l n="1272">se quel conoscimento,</l>
     <l n="1273">ch'allora non avesti,</l>
     <l n="1274">quando dela tua rabbia</l>
     <l n="1275">cibo, oimè, la facesti,</l>
     <l n="1276">ancor non ti mancasse</l>
     <l n="1277">in saver qual tesoro</l>
     <l n="1278">nel ventre tuo si chiuda,</l>
     <l n="1279">non saresti sì cruda,</l>
     <l n="1280">che ne l'istessa tomba</l>
     <l n="1281">non sepellissi insieme</l>
     <l n="1282">ancor la spoglia mia</l>
     <l n="1283">per darle compagnia.</l>
     <l n="1284">Vago ciel, chiare stelle,</l>
     <l n="1285">ministre de' suoi mali,</l>
     <l n="1286">e nemiche mortali</l>
     <l n="1287">dele sembianze belle;</l>
     <l n="1288">non si trovò pur una</l>
     <l n="1289">fra tante e tante luci,</l>
     <l n="1290">che le porgesse aita?</l>
     <l n="1291">Ahi, la luce infinita,</l>
     <l n="1292">che 'l vostro alto splendore</l>
     <l n="1293">facea parer minore,</l>
     <l n="1294">v'empie d'invidia e d'ira.</l>
     <l n="1295">Oh luna, invida luna,</l>
     <l n="1296">perché quando vedesti</l>
     <l n="1297">venir l'orribil mostro</l>
     <l n="1298">i rai non nascondesti?</l>
     <l n="1299">Ma che? poco giovava,</l>
     <l n="1300">che l'aria oscura e bruna</l>
     <l n="1301">ad illustrar bastava</l>
     <l n="1302">il lume de' begli occhi.</l>
     <l n="1303">Fonte già di cristallo,</l>
     <l n="1304">or da quel sangue bello,</l>
     <l n="1305">smaltato di corallo,</l>
     <l n="1306">dammene certo aviso,</l>
     <l n="1307">chi m'ha il mio bene ucciso?</l>
     <l n="1308">Dimmi, è morto il cor mio? –</l>
     <l n="1309">Et allor il ruscello</l>
     <l n="1310">parea gli rispondesse</l>
     <l n="1311">con basso mormorio,</l>
     <l n="1312">– morio Tisbe, morio. –</l>
     <l n="1313">Questo et altro dicea</l>
     <l n="1314">Piramo addolorato,</l>
     <l n="1315">si lagnava del fato,</l>
     <l n="1316">se stesso riprendea.</l>
     <l n="1317">La spada, che pendea</l>
     <l n="1318">dal cinto al manco lato,</l>
     <l n="1319">trasse fuor desperato,</l>
     <l n="1320">e tuttavia piangea.</l>
     <l n="1321">Pose la punta al suolo,</l>
     <l n="1322">sollevò gli occhi al cielo,</l>
     <l n="1323">e disse in questa guisa:</l>
     <l n="1324">– Se 'l tempo, che potrebbe</l>
     <l n="1325">Tisbe mia, di ragione</l>
     <l n="1326">concedermi natura,</l>
     <l n="1327">bastasse in qualche parte</l>
     <l n="1328">con lagrime a pagarte</l>
     <l n="1329">quanto in amor ti deggio,</l>
     <l n="1330">ben da bramar avrei</l>
     <l n="1331">più vita per languire</l>
     <l n="1332">che morte per finire.</l>
     <l n="1333">Ma 'l corpo non val tanto,</l>
     <l n="1334">ch'ognor piangendo possa</l>
     <l n="1335">del'estinta mia fiamma</l>
     <l n="1336">pagar pur una dramma</l>
     <l n="1337">con mill'anni di pianto.</l>
     <l n="1338">Su, su spada mia fida,</l>
     <l n="1339">sii più di me leale,</l>
     <l n="1340">con vendetta mortale</l>
     <l n="1341">una mortal ferita</l>
     <l n="1342">quel traditore uccida,</l>
     <l n="1343">ch'uccise la mia vita;</l>
     <l n="1344">perché non deve un spirto</l>
     <l n="1345">cotanto innamorato</l>
     <l n="1346">abitare in un corpo</l>
     <l n="1347">sì poco aventurato.</l>
     <l n="1348">Prendi benigna terra</l>
     <l n="1349">il mio terrestre velo;</l>
     <l n="1350">prendi malvagio Cielo</l>
     <l n="1351">i lamenti e i sospiri,</l>
     <l n="1352">tu dea de' miei desiri</l>
     <l n="1353">volata al ciel d'amore,</l>
     <l n="1354">prendi l'anima e 'l core. –</l>
     <l n="1355">Avea, mentre parlava,</l>
     <l n="1356">posato a terra il pomo,</l>
     <l n="1357">e la punta rivolta</l>
     <l n="1358">verso il fianco sinistro,</l>
     <l n="1359">poi con voce interrotta</l>
     <l n="1360">Tisbe tre volte a nome</l>
     <l n="1361">fievolmente chiamando,</l>
     <l n="1362">s'abbandonò sul brando.</l>
     <l n="1363">Passò l'acuto ferro</l>
     <l n="1364">dal costato ale spalle,</l>
     <l n="1365">onde subito uscio</l>
     <l n="1366">di sangue un caldo rio</l>
     <l n="1367">ad innaffiar la valle.</l>
     <l n="1368">Tisbe, che pur allora</l>
     <l n="1369">arrivava anelante,</l>
     <l n="1370">vide l'amato amante,</l>
     <l n="1371">ch'avea dal fianco al tergo</l>
     <l n="1372">la spada attraversata;</l>
     <l n="1373">e come forsennata</l>
     <l n="1374">gridò, – lassa, che veggio? –</l>
     <l n="1375">Aprì gli occhi a quel grido</l>
     <l n="1376">Piramo e si rivolse,</l>
     <l n="1377">o Tisbe, indi dir volse.</l>
     <l n="1378">Ma 'l bel nome perfetto</l>
     <l n="1379">non poté proferire,</l>
     <l n="1380">perché l'alma a l'uscire</l>
     <l n="1381">sen portò via veloce</l>
     <l n="1382">la parola e la voce.</l>
     <l n="1383">E 'n voler così dire,</l>
     <l n="1384">la Parca, ch'al donzello</l>
     <l n="1385">tenea lo sguardo intento,</l>
     <l n="1386">tra l'un e l'altro accento</l>
     <l n="1387">pose l'empio coltello.</l>
     <l n="1388">Con lui Tisbe s'abbraccia,</l>
     <l n="1389">vede che gli occhi ei serra;</l>
     <l n="1390">piombar si lascia a terra,</l>
     <l n="1391">le bionde chiome straccia,</l>
     <l n="1392">graffia la bella faccia.</l>
     <l n="1393">– Oh, oh, come consente</l>
     <l n="1394">(diceagli) iniqua sorte,</l>
     <l n="1395">che possa un tanto foco,</l>
     <l n="1396">Piramo mio, dar loco</l>
     <l n="1397">al ghiaccio dela morte?</l>
     <l n="1398">Ben mio, deh perché quando</l>
     <l n="1399">uccider ti volesti,</l>
     <l n="1400">me nel medesmo punto</l>
     <l n="1401">ancor non uccidesti?</l>
     <l n="1402">Gran torto mi facesti,</l>
     <l n="1403">che se (come ben sai)</l>
     <l n="1404">in tutti gli altri casi</l>
     <l n="1405">indietro non rimasi,</l>
     <l n="1406">non devevi giamai</l>
     <l n="1407">senza me poi morire.</l>
     <l n="1408">Se fosti discortese</l>
     <l n="1409">a non chiamarmi teco,</l>
     <l n="1410">or non essermi avaro</l>
     <l n="1411">a negarmi l'emenda.</l>
     <l n="1412">Lasciami loco almeno</l>
     <l n="1413">in quel ferro crudele;</l>
     <l n="1414">se non poté il bel seno</l>
     <l n="1415">capirmi, or ch'è ferito,</l>
     <l n="1416">capiscami la spada</l>
     <l n="1417">del bel sen feritrice. –</l>
     <l n="1418">Ciò dicendo s'inchina</l>
     <l n="1419">sula bocca sfiorita,</l>
     <l n="1420">e dale labra fredde</l>
     <l n="1421">si compiace e le giova</l>
     <l n="1422">rapir gli aridi baci.</l>
     <l n="1423">Mira e tocca la piaga,</l>
     <l n="1424">del sangue, che dilaga,</l>
     <l n="1425">già spruzzata ha la gonna.</l>
     <l n="1426">Alfin dal prato sorge</l>
     <l n="1427">furiosa e baccante,</l>
     <l n="1428">e lagrimando dice:</l>
     <l n="1429">– Padre, tu che mi fosti</l>
     <l n="1430">nemico sì rabbioso,</l>
     <l n="1431">che non volesti mai</l>
     <l n="1432">sì nobil giovinetto</l>
     <l n="1433">congiungermi per sposo,</l>
     <l n="1434">or guarda se la morte</l>
     <l n="1435">ha dissolver potuto</l>
     <l n="1436">quella fede incorrotta,</l>
     <l n="1437">che si deve al consorte.</l>
     <l n="1438">Vienne, vienne, e vedrai,</l>
     <l n="1439">se ciò che non fe' il letto</l>
     <l n="1440">per la paterna cura,</l>
     <l n="1441">mercè di questa mano,</l>
     <l n="1442">farà la sepoltura.</l>
     <l n="1443">E te pietosa madre,</l>
     <l n="1444">se la triste novella</l>
     <l n="1445">ti ferirà l'orecchie</l>
     <l n="1446">supplichevole prego,</l>
     <l n="1447">ch'ad amboduo n'appresti</l>
     <l n="1448">un avello commune,</l>
     <l n="1449">acciò che come l'alme</l>
     <l n="1450">furo unite vivendo,</l>
     <l n="1451">così le spoglie insieme</l>
     <l n="1452">sien sepolte morendo.</l>
     <l n="1453">Notte chiara e serena,</l>
     <l n="1454">foreste erme et oscure,</l>
     <l n="1455">solitarie paure,</l>
     <l n="1456">antri, fonti e ruscelli,</l>
     <l n="1457">fiori, erbette, arboscelli,</l>
     <l n="1458">siate voi dela pena,</l>
     <l n="1459">ch'a morir mi conduce,</l>
     <l n="1460">giudici e testimoni.</l>
     <l n="1461">Fauni, pastori e ninfe,</l>
     <l n="1462">scrivete col mio sangue,</l>
     <l n="1463">ne le crescenti scorze</l>
     <l n="1464">di questi tronchi alpestri,</l>
     <l n="1465">che la povera Tisbe,</l>
     <l n="1466">a cui fortuna diede</l>
     <l n="1467">quant'ella avea d'amaro,</l>
     <l n="1468">fra tante sue sciagure</l>
     <l n="1469">ebbe tanto di bene,</l>
     <l n="1470">ch'oggi il Ciel le concede</l>
     <l n="1471">di perdere più tosto</l>
     <l n="1472">la vita che la fede. –</l>
     <l n="1473">Qui tacque la meschina,</l>
     <l n="1474">e in un mezo sospiro</l>
     <l n="1475">sepelì queste note</l>
     <l n="1476">perché la spada, ch'era</l>
     <l n="1477">soverchiata al suo vago,</l>
     <l n="1478">per la manca mammella</l>
     <l n="1479">l'uscì dopo la schiena;</l>
     <l n="1480">e l'un sangue con l'altro</l>
     <l n="1481">mescolato e confuso,</l>
     <l n="1482">giunto al moro vicino,</l>
     <l n="1483">i suoi candidi frutti</l>
     <l n="1484">colorì di rubino.</l>
     <l n="1485">In un'arca di marmo,</l>
     <l n="1486">di candor, di durezza</l>
     <l n="1487">ala lor fé sembiante,</l>
     <l n="1488">furo insieme riposti</l>
     <l n="1489">indivisibilmente</l>
     <l n="1490">i cadaveri essangui;</l>
     <l n="1491">in cui da nobil fabro</l>
     <l n="1492">fu l'istoria scolpita</l>
     <l n="1493">fin dal principio al fine</l>
     <l n="1494">del'infortunio orrendo;</l>
     <l n="1495">onde quivi leggendo</l>
     <l n="1496">la tragedia inudita,</l>
     <l n="1497">in morte ognun conobbe</l>
     <l n="1498">quanto s'amaro in vita.</l>
    </lg>
   </lg>
  </body>
 </text>
</TEI>