<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Arianna</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">781</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-arianna</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Arianna</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Arianna</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poich'ebbe il Greco infido,</l>
     <l n="2">ritornato di Creta</l>
     <l n="3">già vincitor del Minotauro orrendo,</l>
     <l n="4">dala riva di Nasso</l>
     <l n="5">salpato il ferro e 'l canape disciolto,</l>
     <l n="6">la misera Arianna,</l>
     <l n="7">rotta dal mare e dal viaggio stanca,</l>
     <l n="8">dormì finché in Levante</l>
     <l n="9">a risvegliarsi incominciò l'Aurora.</l>
     <l n="10">Era apunto ne l'ora</l>
     <l n="11">ch'ella, per intrecciarsi</l>
     <l n="12">di rosate ghirlande il biondo crine,</l>
     <l n="13">e per abbeverar di manna fresca</l>
     <l n="14">i sitibondi prati,</l>
     <l n="15">del'indico orizzonte</l>
     <l n="16">lo stellato balcone aprir volea.</l>
     <l n="17">La rugiadosa Dea,</l>
     <l n="18">minor luce di Delo,</l>
     <l n="19">già cacciatrice in terra,</l>
     <l n="20">or fatta cerva in cielo,</l>
     <l n="21">con argentate corna</l>
     <l n="22">per le tenebre rotte</l>
     <l n="23">dela candida notte</l>
     <l n="24">le saette d'Apollo iva fuggendo.</l>
     <l n="25">L'aria era bianca e bruna,</l>
     <l n="26">tinta d'ombra e di luce,</l>
     <l n="27">con colore indistinto</l>
     <l n="28">un bel misto facea d'alba e di luna.</l>
     <l n="29">Quand'ecco arrivar quivi</l>
     <l n="30">il più giolivo, il più giocondo Dio,</l>
     <l n="31">dico Bacco gentile,</l>
     <l n="32">che con sue liete e strepitose squadre</l>
     <l n="33">in ricca poppa altier facea ritorno,</l>
     <l n="34">trionfator del'espugnato Gange;</l>
     <l n="35">e come vide quella</l>
     <l n="36">non più veduta in sì remota parte</l>
     <l n="37">solitaria bellezza,</l>
     <l n="38">accostato ala riva il cavo pino,</l>
     <l n="39">dolce fermossi a contemplarla intento.</l>
     <l n="40">Sovra l'orlo del lido</l>
     <l n="41">piantata era la tenda,</l>
     <l n="42">dove giacea l'innamorata donna;</l>
     <l n="43">nuda no, d'una gonna</l>
     <l n="44">velata sol semplicemente bianca,</l>
     <l n="45">del cui morbido argento avea le trame</l>
     <l n="46">figurate a fogliaggi un bel lavoro</l>
     <l n="47">di porpora con oro.</l>
     <l n="48">Pendean d'ambe l'orecchie</l>
     <l n="49">due ricche navicelle</l>
     <l n="50">del più fino smeraldo,</l>
     <l n="51">ch'avean d'oro le sarte e d'or gli arredi.</l>
     <l n="52">Cerchiava l'alabastro</l>
     <l n="53">dela colonna pura,</l>
     <l n="54">che reggea l'edificio del bel volto,</l>
     <l n="55">collar fatto di smalto</l>
     <l n="56">a foggia d'angue attorno, a cui di bocca</l>
     <l n="57">di lucenti rubini uscian tre lingue.</l>
     <l n="58">Nel mezo dela fronte</l>
     <l n="59">un'aquiletta d'or tenea tra l'unghie</l>
     <l n="60">grossa fuor di misura</l>
     <l n="61">di diamante angolar forbita punta.</l>
     <l n="62">Le chiome senza legge</l>
     <l n="63">scompigliate serpendo</l>
     <l n="64">fuor d'un bel nastro di purpurea seta</l>
     <l n="65">traboccavan su 'l tergo e su la guancia;</l>
     <l n="66">et era quel disordine sì bello,</l>
     <l n="67">che superava ogni ornamento, ogni arte.</l>
     <l n="68">Giacea supina e 'l collo</l>
     <l n="69">curvo alquanto e cadente</l>
     <l n="70">ver l'omero sinistro, in su 'l guanciale</l>
     <l n="71">riversava la testa,</l>
     <l n="72">e l'eburneo canal mostrava tutto</l>
     <l n="73">dela leggiadra e dilicata gola.</l>
     <l n="74">Del'abito sottile il drappo lieve,</l>
     <l n="75">e dela prima spoglia il bianco lino</l>
     <l n="76">fin'al bellico era scorciato e scinto;</l>
     <l n="77">sìche presso ai confin del varco estremo</l>
     <l n="78">et ai recessi interni</l>
     <l n="79">del'ultime bellezze, ove Natura</l>
     <l n="80">vergognosa s'asconde,</l>
     <l n="81">scopria del vago seno</l>
     <l n="82">le palpitanti e tepidette nevi.</l>
     <l n="83">Ma, benché sonnacchiosa,</l>
     <l n="84">tanto avea di riguardo,</l>
     <l n="85">che mentre inutil peso</l>
     <l n="86">pendeale a terra dala spalla ignuda</l>
     <l n="87">ozioso e dimesso il braccio manco,</l>
     <l n="88">acciò che 'l vento ardito</l>
     <l n="89">non le facesse alcun lascivo oltraggio,</l>
     <l n="90">su la vesta dormendo</l>
     <l n="91">tenea la destra e le 'mpediva il volo.</l>
     <l n="92">Le vezzosette piante</l>
     <l n="93">scalze e senza coturno,</l>
     <l n="94">toccando la vicina umida sponda</l>
     <l n="95">si lavavan ne l'onda,</l>
     <l n="96">e nel margine erboso,</l>
     <l n="97">a cui dal'onda istessa</l>
     <l n="98">intessuto di limo</l>
     <l n="99">verde, rosso, ceruleo, azurro e giallo</l>
     <l n="100">orlava il lembo un natural riccamo,</l>
     <l n="101">sovente il mar con mormoranti baci</l>
     <l n="102">a lambirle il bel piè stendea la lingua;</l>
     <l n="103">e fatto nel baciarlo</l>
     <l n="104">del suo spumoso argento</l>
     <l n="105">con quel latte animato</l>
     <l n="106">paragon di candore,</l>
     <l n="107">vinto cedeagli e ritirava il passo.</l>
     <l n="108">Stupido e tutto pien d'alta vaghezza</l>
     <l n="109">pende da quell'oggetto</l>
     <l n="110">l'immortal giovinetto. Ancor su 'l mento</l>
     <l n="111">il bel fior giovenil pullula acerbo.</l>
     <l n="112">L'asta del verde tirso,</l>
     <l n="113">la cima armata di pungente ferro,</l>
     <l n="114">ha ne la destra, e vi s'appoggia alquanto.</l>
     <l n="115">Tien di branche di viti e di corimbi,</l>
     <l n="116">che gli scusano insieme</l>
     <l n="117">e cappello e ghirlanda,</l>
     <l n="118">impedita la chioma, onde pendenti</l>
     <l n="119">di bacche nere e grappoli vermigli</l>
     <l n="120">tremolanti leggiadri</l>
     <l n="121">fanno dolce ombra al'infocato volto.</l>
     <l n="122">Sfavillan gli occhi d'un purpureo raggio,</l>
     <l n="123">e tra viticci e tralci</l>
     <l n="124">spuntan fuor dele tempie</l>
     <l n="125">di curvo e lucid'osso</l>
     <l n="126">duo ben formati e pargoletti germi,</l>
     <l n="127">che di Cintia crescente</l>
     <l n="128">fanno vergogna ale superbe corna.</l>
     <l n="129">Picchiata spoglia d'indica pantera</l>
     <l n="130">è la sua vesta et un bel zanio fatto</l>
     <l n="131">di pelle pur di cavriuol selvaggio</l>
     <l n="132">va per traverso a circondargli il fianco.</l>
     <l n="133">Mirala e non respira</l>
     <l n="134">tra gioia, e meraviglia</l>
     <l n="135">più d'amor che di vin ebro Lieo;</l>
     <l n="136">e se non fusse il pampinoso impaccio</l>
     <l n="137">de' racemi intrecciati e dele foglie,</l>
     <l n="138">che gl'implican la fronte,</l>
     <l n="139">già baciata l'avrebbe.</l>
     <l n="140">Pur talora appressando</l>
     <l n="141">a que' soavi aneliti la bocca,</l>
     <l n="142">la bacia, e non la tocca;</l>
     <l n="143">e 'n voce piana e con parlar sommesso,</l>
     <l n="144">mormora questi accenti infra se stesso.</l>
     <l n="145">– Silenzio, o Fauni,</l>
     <l n="146">tacete, o Ninfe,</l>
     <l n="147">non percotete</l>
     <l n="148">il suol col piede,</l>
     <l n="149">il ciel col grido,</l>
     <l n="150">né più col suono</l>
     <l n="151">de' cavi bronzi</l>
     <l n="152">interrompete</l>
     <l n="153">l'alta quiete</l>
     <l n="154">di questa Dea.</l>
     <l n="155">Fermati o mare,</l>
     <l n="156">cessate o venti,</l>
     <l n="157">non sia chi svegli</l>
     <l n="158">Venere bella,</l>
     <l n="159">che qui riposa.</l>
     <l n="160">Venere è certo</l>
     <l n="161">costei, ch'io veggio</l>
     <l n="162">dormir su 'l lido.</l>
     <l n="163">Ma dov'è il cesto,</l>
     <l n="164">di cui si cinge?</l>
     <l n="165">No, no, più tosto</l>
     <l n="166">fia Pasitea,</l>
     <l n="167">ch'oggi si sposa</l>
     <l n="168">(credo) col Sonno.</l>
     <l n="169">Ma chi mai vide</l>
     <l n="170">Grazia vestita,</l>
     <l n="171">se sempre tutte</l>
     <l n="172">van senza spoglie?</l>
     <l n="173">La Luna è forse,</l>
     <l n="174">che, come amica</l>
     <l n="175">de' salsi umori,</l>
     <l n="176">lungo il mar giace?</l>
     <l n="177">Ma come in pace</l>
     <l n="178">senza l'amato</l>
     <l n="179">Pastore a lato</l>
     <l n="180">dorme soletta?</l>
     <l n="181">È forse Teti</l>
     <l n="182">dai piè d'argento,</l>
     <l n="183">ch'uscita è fuori</l>
     <l n="184">de' suoi cristalli?</l>
     <l n="185">Ma quando mai</l>
     <l n="186">lasciate l'onde</l>
     <l n="187">viene a le sponde</l>
     <l n="188">se non ignuda?</l>
     <l n="189">Forse è Diana,</l>
     <l n="190">che dala caccia</l>
     <l n="191">tornata stanca,</l>
     <l n="192">poiché i sudori</l>
     <l n="193">terse ne l'acque,</l>
     <l n="194">quivi si giacque?</l>
     <l n="195">peròche in vero</l>
     <l n="196">suol la fatica</l>
     <l n="197">partorir sempre</l>
     <l n="198">sonno soave.</l>
     <l n="199">Ma non ha l'arco</l>
     <l n="200">né la faretra,</l>
     <l n="201">e non ha punto</l>
     <l n="202">d'asprezza in volto.</l>
     <l n="203">Chi sa se fusse</l>
     <l n="204">Minerva casta?</l>
     <l n="205">Ma chi l'ha tolto</l>
     <l n="206">lo scudo e l'asta?</l>
     <l n="207">Fauni aspettate,</l>
     <l n="208">Ninfe tacete,</l>
     <l n="209">deh non rompete</l>
     <l n="210">quel sonnarello,</l>
     <l n="211">che mollicello</l>
     <l n="212">lega colei,</l>
     <l n="213">che m'ha legato.</l>
     <l n="214">Ben io vorrei</l>
     <l n="215">veder aperte</l>
     <l n="216">quelle finestre</l>
     <l n="217">di paradiso,</l>
     <l n="218">ma non ardisco</l>
     <l n="219">di far offesa</l>
     <l n="220">ai duo bei soli,</l>
     <l n="221">ch'ascosi dentro</l>
     <l n="222">le proprie sfere,</l>
     <l n="223">posano alquanto</l>
     <l n="224">dai faticosi</l>
     <l n="225">giri amorosi.</l>
     <l n="226">Sonno, deh come</l>
     <l n="227">tu che sei figlio</l>
     <l n="228">del'ombra oscura,</l>
     <l n="229">abiti albergo</l>
     <l n="230">di tanta luce?</l>
     <l n="231">Ahi, che quel sonno,</l>
     <l n="232">che la nutrisce,</l>
     <l n="233">è forse quello,</l>
     <l n="234">ch'ella rapisce</l>
     <l n="235">agli occhi altrui.</l>
     <l n="236">Dormi pur, dormi</l>
     <l n="237">qualunque sei,</l>
     <l n="238">ch'anzi vogl'io</l>
     <l n="239">far che ti prenda</l>
     <l n="240">più dolce oblio</l>
     <l n="241">al mormorio</l>
     <l n="242">de' pianti miei.</l>
     <l n="243">Tacete, o Ninfe,</l>
     <l n="244">silenzio, o Fauni –.</l>
     <l n="245">Così Bromio dicea, rapito e fiso</l>
     <l n="246">ne la beltà dela donzella estrana,</l>
     <l n="247">ma quando in atto poscia egli la vide</l>
     <l n="248">già di destarsi e d'aprir gli occhi al giorno,</l>
     <l n="249">per aspettar di tal ventura il fine</l>
     <l n="250">si ritrasse in disparte. Et ella, sciolta</l>
     <l n="251">da' legami di Lete, ecco si volge,</l>
     <l n="252">e per Teseo abbracciar la man distende</l>
     <l n="253">una e due volte, et una e due la tragge</l>
     <l n="254">senza nulla toccar che 'l letto voto.</l>
     <l n="255">Tosto allor la paura il sonno scaccia,</l>
     <l n="256">lascia le piume vedove, né trova</l>
     <l n="257">il fallace consorte e 'l porto scorge</l>
     <l n="258">solitario di navi, e muti intorno</l>
     <l n="259">del'erma spiaggia i desolati orrori,</l>
     <l n="260">se non quanto sol ode appo la riva</l>
     <l n="261">gemer le folichette e gli alcioni.</l>
     <l n="262">Battesi il petto e Teseo indarno chiama,</l>
     <l n="263">né v'ha chi le risponda altro che gli antri.</l>
     <l n="264">Contro il sonno s'adira e di sestessa</l>
     <l n="265">duolsi piangendo e sua pigrizia accusa.</l>
     <l n="266">S'aggira, e come stolta, ove la porta</l>
     <l n="267">l'amoroso furor, corre per tutto,</l>
     <l n="268">e quinci e quindi pur cerca e ricerca</l>
     <l n="269">il predator de' suoi scherniti amori.</l>
     <l n="270">Non più composto, o ritenuto a freno</l>
     <l n="271">dal'aurea rete è l'aureo crin, ma sciolto</l>
     <l n="272">piove in più sferze, né del crespo velo</l>
     <l n="273">ombrato e chiuso il bianco sen s'asconde,</l>
     <l n="274">né più si stanno entro l'avara vesta</l>
     <l n="275">imprigionate l'acerbette mamme.</l>
     <l n="276">Dela ricca faldiglia al suol le cade</l>
     <l n="277">negletto e sciocco il ben fregiato lembo;</l>
     <l n="278">né perché 'l falso umor l'offenda o bagni,</l>
     <l n="279">altra cura ne tien, se non che sola</l>
     <l n="280">quella parte del drappo, onde si copre</l>
     <l n="281">del piede il vivo e candido alabastro,</l>
     <l n="282">s'alza talor, perché tra via l'impaccia.</l>
     <l n="283">Ne la più alta e ruinosa cima</l>
     <l n="284">delo scoglio scosceso, onde gran tratto</l>
     <l n="285">può su per l'onde spaziose et ampie</l>
     <l n="286">allungar la veduta, in fretta sale;</l>
     <l n="287">e quindi vede, o di veder le sembra</l>
     <l n="288">(ch'è l'aria ancora tra luminosa e fosca)</l>
     <l n="289">con veloce discorso a vele tese</l>
     <l n="290">il legno ingannator volar per l'alto.</l>
     <l n="291">Teseo, Teseo, iterando alza lo strido,</l>
     <l n="292">e perché lena d'arrivar tant'oltre</l>
     <l n="293">la voce stanca e debile non ave,</l>
     <l n="294">co' panni accenna e con la man da lunge;</l>
     <l n="295">ma poco val, ché la fugace prua</l>
     <l n="296">con sì rapida fuga i flutti taglia,</l>
     <l n="297">che fa dagli occhi suoi sparir l'antenne.</l>
     <l n="298">Quindi occupata dal soverchio affanno</l>
     <l n="299">cade in angoscia e languida et essangue</l>
     <l n="300">s'abbandona e tramore, alfin si leva.</l>
     <l n="301">Di novo impaziente ala marina</l>
     <l n="302">scende anelando, al padiglion ritorna,</l>
     <l n="303">e del'ingiusto talamo si lagna,</l>
     <l n="304">che, del'ospizio suo rotta la fede,</l>
     <l n="305">quel che dianzi ebbe intero, or rende scemo.</l>
     <l n="306">Indi dolente e disdegnosa in guisa,</l>
     <l n="307">che fa dolce il dolor, bello lo sdegno,</l>
     <l n="308">fin dal fondo del cor traendo a forza</l>
     <l n="309">da largo pianto accompagnati e tronchi</l>
     <l n="310">da ferventi sospir spessi singulti,</l>
     <l n="311">consuma i gridi inutilmente e perde,</l>
     <l n="312">parlando al sordo mar, questi lamenti.</l>
     <l n="313">– Misera, e chi m'ha tolto</l>
     <l n="314">il mio dolce compagno?</l>
     <l n="315">Lassa, perché quel bene,</l>
     <l n="316">ch'Espero mi concesse,</l>
     <l n="317">Lucifero mi fura?</l>
     <l n="318">Perché quanto cortese</l>
     <l n="319">mi fu la sera oscura,</l>
     <l n="320">tanto l'aurora chiara</l>
     <l n="321">mi si dimostra avara?</l>
     <l n="322">Dite, ditemi, o scogli,</l>
     <l n="323">duri scogli, aspri sassi,</l>
     <l n="324">chi è, chi m'ha rapito</l>
     <l n="325">colui, che mi rapio,</l>
     <l n="326">dala paterna reggia?</l>
     <l n="327">Se fu Borea superbo,</l>
     <l n="328">supplico Orizia bella</l>
     <l n="329">che 'l faccia un'altra volta</l>
     <l n="330">risospingere al lido.</l>
     <l n="331">Se Zefiro spietato,</l>
     <l n="332">prega Clori pietosa,</l>
     <l n="333">ch'ogni piacer gli neghi,</l>
     <l n="334">tanto ch'a me nol renda.</l>
     <l n="335">Se fu fors'Euro audace,</l>
     <l n="336">o pur Noto rapace,</l>
     <l n="337">con Eolo mi querelo,</l>
     <l n="338">e le lor fraudi accuso.</l>
     <l n="339">Ma se sol per fuggirmi,</l>
     <l n="340">fellone e traditore,</l>
     <l n="341">il crudo Teseo mio</l>
     <l n="342">sen va da me lontano,</l>
     <l n="343">abbia al suo corso iniquo</l>
     <l n="344">l'onde contrarie e i venti,</l>
     <l n="345">le stelle e gli elementi.</l>
     <l n="346">Dunque, perfido, dunque</l>
     <l n="347">a questa guisa lasci</l>
     <l n="348">colei, che per te solo</l>
     <l n="349">lasciò la patria e 'l padre?</l>
     <l n="350">Io ti campai la vita,</l>
     <l n="351">tu m'esponi ala morte.</l>
     <l n="352">Io ti donai lo stame,</l>
     <l n="353">per cui libero uscisti</l>
     <l n="354">dagl'intricati giri</l>
     <l n="355">del carcere confuso.</l>
     <l n="356">Tu tra questi deserti,</l>
     <l n="357">ond'uscir mai non spero,</l>
     <l n="358">inculti abbandonati,</l>
     <l n="359">disleal, m'abbandoni.</l>
     <l n="360">Io ti sottrassi al rischio</l>
     <l n="361">del gran mostro biforme,</l>
     <l n="362">et ala tua posposi</l>
     <l n="363">la fraterna salute.</l>
     <l n="364">Tu sì malvagiamente</l>
     <l n="365">ingrato e sconoscente</l>
     <l n="366">preda mi lasci et esca</l>
     <l n="367">dele selvagge fere.</l>
     <l n="368">Ecco le ricompense</l>
     <l n="369">del'amor, che t'ho mostro.</l>
     <l n="370">Ecco i premi, ch'acquisto</l>
     <l n="371">di quanto ho per te fatto.</l>
     <l n="372">Oh del mar, che ti porta,</l>
     <l n="373">più instabile e crudele!</l>
     <l n="374">Vele fugaci, o vele</l>
     <l n="375">che di liev'aura gonfie</l>
     <l n="376">su per l'acque volate,</l>
     <l n="377">se la vostra bianchezza</l>
     <l n="378">rappresenta il candore</l>
     <l n="379">dela mia fede pura,</l>
     <l n="380">la vostra leggerezza</l>
     <l n="381">si rassomiglia al core</l>
     <l n="382">volubile incostante,</l>
     <l n="383">del mio fallace amante.</l>
     <l n="384">Oh inganno malvagio,</l>
     <l n="385">oh tradigion perversa!</l>
     <l n="386">Son questi gl'imenei,</l>
     <l n="387">queste son le promesse?</l>
     <l n="388">I giuramenti questi,</l>
     <l n="389">quando la fé mi desti</l>
     <l n="390">con maritaggio altero</l>
     <l n="391">voler farmi beata?</l>
     <l n="392">Oh sciocca e forsennata</l>
     <l n="393">femina, che si piega</l>
     <l n="394">ad amator che prega.</l>
     <l n="395">Ah non sia sì leggera</l>
     <l n="396">vergine mai, che creda</l>
     <l n="397">a lusinghe et a vezzi</l>
     <l n="398">di giovane importuno,</l>
     <l n="399">che mentre il desir ferve,</l>
     <l n="400">tutto promette e giura;</l>
     <l n="401">ma tosto ch'adempito</l>
     <l n="402">ha l'ingordo appetito,</l>
     <l n="403">passa l'amor, né cura</l>
     <l n="404">sacramento né patto.</l>
     <l n="405">Si sazia immantenente,</l>
     <l n="406">ama cangiar sovente,</l>
     <l n="407">et apena veduta,</l>
     <l n="408">nova beltà desia,</l>
     <l n="409">e 'l primo foco oblia.</l>
     <l n="410">Oimè come non temi</l>
     <l n="411">al tuo grave peccato</l>
     <l n="412">dal ciel giusta vendetta,</l>
     <l n="413">spergiuro scelerato?</l>
     <l n="414">Ma che? sempre l'ingrato</l>
     <l n="415">suol essere infedele.</l>
     <l n="416">Felice, oh me felice,</l>
     <l n="417">se mai l'attiche navi</l>
     <l n="418">l'ancore nel mar nostro</l>
     <l n="419">non avesser gittate,</l>
     <l n="420">né questo maledetto</l>
     <l n="421">peregrino straniero</l>
     <l n="422">ad approdare in Creta</l>
     <l n="423">fusse giamai venuto;</l>
     <l n="424">oh fusse al Ciel piaciuto,</l>
     <l n="425">ch'ucciso pur l'avesse</l>
     <l n="426">nel cieco labirinto</l>
     <l n="427">il Semitauro fiera.</l>
     <l n="428">Lingua mia folle, ah taci,</l>
     <l n="429">che di colui, ch'adoro,</l>
     <l n="430">lo scherno ancor m'è dolce,</l>
     <l n="431">l'inganno ancor m'è caro.</l>
     <l n="432">Teseo mio, ti perdono,</l>
     <l n="433">torna, deh torna indietro,</l>
     <l n="434">menami teco e poi</l>
     <l n="435">ti servirò d'ancella,</l>
     <l n="436">se non vorrai di sposa.</l>
     <l n="437">Ti tesserò le tele</l>
     <l n="438">per la novella moglie;</l>
     <l n="439">t'acconcerò le piume,</l>
     <l n="440">dove con lei ti corchi;</l>
     <l n="441">darò l'acqua ale mani,</l>
     <l n="442">se non con altro vaso,</l>
     <l n="443">con l'urne di quest'occhi.</l>
     <l n="444">Pur ch'io goda de' tuoi</l>
     <l n="445">il desiato raggio,</l>
     <l n="446">in ufficio sì vile</l>
     <l n="447">mi terrò fortunata.</l>
     <l n="448">Tu, che del mar sei nata,</l>
     <l n="449">madre d'Amor benigna,</l>
     <l n="450">bellissima Ciprigna,</l>
     <l n="451">perché nel mar permetti</l>
     <l n="452">un tanto tradimento?</l>
     <l n="453">Né fai ch'arresti il vento</l>
     <l n="454">la fuggitiva armata?</l>
     <l n="455">Che farò, sventurata?</l>
     <l n="456">Ho perduto in un punto</l>
     <l n="457">Creta insieme et Atene,</l>
     <l n="458">e genitore e sposo.</l>
     <l n="459">Lassa, dove rimango?</l>
     <l n="460">Misera, dove andronne?</l>
     <l n="461">Drizzerò forse i passi</l>
     <l n="462">al patrio monte Ideo,</l>
     <l n="463">da cui golfo sì largo</l>
     <l n="464">m'allontana e divide?</l>
     <l n="465">Rivolgerò le piante,</l>
     <l n="466">facendo pur ritorno</l>
     <l n="467">al mio tradito padre,</l>
     <l n="468">dal cui grembo mi tolsi</l>
     <l n="469">per seguir follemente</l>
     <l n="470">l'empio mio fratricida?</l>
     <l n="471">O consolar mi deggio</l>
     <l n="472">sovra il fido e leale</l>
     <l n="473">amor del buon consorte,</l>
     <l n="474">lo qual da me per l'onde</l>
     <l n="475">sì rapido sen fugge,</l>
     <l n="476">che l'arrancata voga</l>
     <l n="477">de' ben spediti remi</l>
     <l n="478">è lenta a tanta fretta?</l>
     <l n="479">Ma quando ancor volessi,</l>
     <l n="480">oimè, quinci partire,</l>
     <l n="481">qual legno attendo in questa</l>
     <l n="482">solitudine orrenda,</l>
     <l n="483">da cui sbandito veggio</l>
     <l n="484">ogni commercio umano?</l>
     <l n="485">In cui Fortuna scarsa</l>
     <l n="486">ne la miseria estrema</l>
     <l n="487">non mi concede pure</l>
     <l n="488">o d'orecchio pietoso,</l>
     <l n="489">udito che m'ascolti,</l>
     <l n="490">o di bocca cortese,</l>
     <l n="491">voce che mi risponda?</l>
     <l n="492">Conviemmi dunque a forza,</l>
     <l n="493">esposta ala mercede</l>
     <l n="494">o di balene, o d'arche</l>
     <l n="495">o ver d'orsi e di lupi,</l>
     <l n="496">tra l'inospite rupi</l>
     <l n="497">di questa infame riva</l>
     <l n="498">(s'alcun ventre ferino</l>
     <l n="499">non mi dà pur sepolcro)</l>
     <l n="500">insepolta morire.</l>
     <l n="501">O, per maggior martire,</l>
     <l n="502">di barbari corsari</l>
     <l n="503">divenir preda indegna,</l>
     <l n="504">che 'n trionfo servile</l>
     <l n="505">traggano incatenata</l>
     <l n="506">la figlia sfortunata</l>
     <l n="507">del nobil re Ditteo,</l>
     <l n="508">la nipote del Sole,</l>
     <l n="509">la progenie di Giove,</l>
     <l n="510">colei, ch'esser devea</l>
     <l n="511">d'Atene alta reina.</l>
     <l n="512">Deh pria (prego) m'uccida</l>
     <l n="513">questo dolor mortale,</l>
     <l n="514">mortale et omicida;</l>
     <l n="515">solo però ch'è tale,</l>
     <l n="516">ch'uccidermi non vale.</l>
     <l n="517">Crudel, quando uccidesti</l>
     <l n="518">del flessuoso albergo</l>
     <l n="519">il feroce custode,</l>
     <l n="520">perché non mi togliesti</l>
     <l n="521">la vita a un tempo istesso?</l>
     <l n="522">Ch'oltre ch'io non sarei</l>
     <l n="523">in sì penoso stato,</l>
     <l n="524">fora ancor la tua fede</l>
     <l n="525">sciolta sì, ma non rotta.</l>
     <l n="526">Perché, perché, partendo</l>
     <l n="527">almen non mi lasciasti</l>
     <l n="528">quella spada inumana,</l>
     <l n="529">ch'ancor tinta è del sangue</l>
     <l n="530">del mia fratel possente,</l>
     <l n="531">acciò che commun fusse</l>
     <l n="532">con la sorella insieme</l>
     <l n="533">una medesma sorte?</l>
     <l n="534">Ma che? mancheran forse</l>
     <l n="535">a chi di morir brama</l>
     <l n="536">altre guise di morte?</l>
     <l n="537">Non credo il Ciel sì crudo</l>
     <l n="538">che s'al mio Teseo in seno</l>
     <l n="539">poter viver mi toglie,</l>
     <l n="540">senza il mio Teseo almeno</l>
     <l n="541">poter morir mi neghi.</l>
     <l n="542">Chi sarà che mi vieti</l>
     <l n="543">che con mortal ruina</l>
     <l n="544">da questa balza alpina</l>
     <l n="545">traboccando io non pera?</l>
     <l n="546">Ma qual'altra caduta</l>
     <l n="547">cerco maggior di quella,</l>
     <l n="548">onde levata a volo</l>
     <l n="549">dal'alta sua speranza</l>
     <l n="550">precipita il desio?</l>
     <l n="551">Potrò nel mar gittarmi,</l>
     <l n="552">e dentro il salso umore</l>
     <l n="553">estinguere in un punto</l>
     <l n="554">e la vita e l'ardore.</l>
     <l n="555">Ma s'io verso da' lumi</l>
     <l n="556">e mari e fanti e fiumi,</l>
     <l n="557">né mi sommergo in essi,</l>
     <l n="558">come morir tra l'acque</l>
     <l n="559">esser può mai, ch'io speri?</l>
     <l n="560">Se col focile accendo</l>
     <l n="561">fiamma ingorda e vorace</l>
     <l n="562">per distruggermi in foco,</l>
     <l n="563">questo mi giova poco,</l>
     <l n="564">che da maggior fornace</l>
     <l n="565">sento ognor consumarmi,</l>
     <l n="566">né può cenere farmi.</l>
     <l n="567">Dunque con forte laccio</l>
     <l n="568">stringerommi la gola</l>
     <l n="569">e qui da qualche ramo</l>
     <l n="570">mi rimarrò pendente.</l>
     <l n="571">No, no, che d'altro nodo</l>
     <l n="572">più saldo e più tenace</l>
     <l n="573">mi tien legato il core,</l>
     <l n="574">né mi dà morte Amore.</l>
     <l n="575">Sorbir tosco nocente</l>
     <l n="576">per uscir d'ogni affanno</l>
     <l n="577">fora miglior partito,</l>
     <l n="578">se non che 'l petto ho pieno</l>
     <l n="579">d'amoroso veleno,</l>
     <l n="580">e pur di duol non esco.</l>
     <l n="581">Deggio affigermi forse</l>
     <l n="582">su la sinistra poppa</l>
     <l n="583">due vipere mordaci?</l>
     <l n="584">Ma questo che rileva,</l>
     <l n="585">se tra gli aspi e le serpi</l>
     <l n="586">del'empia gelosia</l>
     <l n="587">io vivo tuttavia?</l>
     <l n="588">S'io credessi col ferro</l>
     <l n="589">quest'anima infelice</l>
     <l n="590">discacciar dal suo nido,</l>
     <l n="591">con acuto coltello</l>
     <l n="592">vorrei passarmi il fianco.</l>
     <l n="593">Ma questo è van pensiero,</l>
     <l n="594">perché dal cieco Arciero</l>
     <l n="595">son con mille saette</l>
     <l n="596">in mezo al cor ferita,</l>
     <l n="597">né pur lascio la vita.</l>
     <l n="598">Ahi, per me non si trova</l>
     <l n="599">dunque a trarmi di pena</l>
     <l n="600">pena bastante? e mentre</l>
     <l n="601">senza morir mi moro,</l>
     <l n="602">sarà per maggior male</l>
     <l n="603">la mia morte immortale?</l>
     <l n="604">Lassa, lassa, che parlo?</l>
     <l n="605">Quando pur questa mano</l>
     <l n="606">l'ufficio alfin s'usurpi</l>
     <l n="607">dela Parca proterva,</l>
     <l n="608">se tua son, Teseo mio,</l>
     <l n="609">con qual ragion poss'io</l>
     <l n="610">togliendo a me la vita,</l>
     <l n="611">a te toglier la serva? –.</l>
     <l n="612">Così piangeva la giovane dolente,</l>
     <l n="613">e 'l gran figlio di Semele e di Giove</l>
     <l n="614">prendea del suo ramarico diletto.</l>
     <l n="615">Et ecco allor de' Satiri la turba</l>
     <l n="616">con le stolte Bassaridi in un coro,</l>
     <l n="617">e 'l buon Silen decrepito e canuto,</l>
     <l n="618">tinto di mosto e stupido di sonno,</l>
     <l n="619">con basse ciglia e tumide palpebre,</l>
     <l n="620">curvo e gravoso e tremulo e cascante</l>
     <l n="621">ala disdossa l'asino cavalca,</l>
     <l n="622">e soffia e russa e vomita sovente,</l>
     <l n="623">e 'n ciascun passo tituba e tracolla.</l>
     <l n="624">Ma le Baccanti il reggono e i Silvani,</l>
     <l n="625">che 'n strane danze rotano le membra,</l>
     <l n="626">et ululando assordano la selva;</l>
     <l n="627">e questi vibra il pampino frondoso,</l>
     <l n="628">e quei brandisce l'edera ritorta,</l>
     <l n="629">e chi tempra la fistula selvaggia,</l>
     <l n="630">e chi gonfia la buccina marina,</l>
     <l n="631">et altri batte il cembalo sonoro,</l>
     <l n="632">et altri suona il crotalo festivo,</l>
     <l n="633">e tra sì fatti strepiti e tumulti</l>
     <l n="634">con questo canto Libero onorando</l>
     <l n="635">de l'Orgie sacre celebran la pompa.</l>
     <l n="636">– Evoè,</l>
     <l n="637">facciam brinzi al nostro Re.</l>
     <l n="638">Beviam tutti, io beo, tu bei</l>
     <l n="639">due, tre volte, e quattro, e sei.</l>
     <l n="640">Al ristoro dela vita</l>
     <l n="641">questo calice n'invita.</l>
     <l n="642">Questo è quel ch'al cor mi va,</l>
     <l n="643">dallo qua.</l>
     <l n="644">Avvi il biondo e 'l purpurino,</l>
     <l n="645">vuoi del'oro, o del rubino?</l>
     <l n="646">Mio sia 'l primo e tuo 'l secondo;</l>
     <l n="647">resti ad ambo asciutto il fondo.</l>
     <l n="648">A me l'uno, e l'altro a te</l>
     <l n="649">Evoè.</l>
     <l n="650">Vedi, vedi come fuma,</l>
     <l n="651">come brilla, e come spuma.</l>
     <l n="652">È soave et è mordace,</l>
     <l n="653">picca, e molce, e punge, e piace.</l>
     <l n="654">Gran solazzo è ber così,</l>
     <l n="655">prendi qui.</l>
     <l n="656">L'acqua pura, l'onda schietta</l>
     <l n="657">sia bandita et interdetta.</l>
     <l n="658">Chi pon l'acqua nel Falerno</l>
     <l n="659">sia sepolto ne l'Inferno.</l>
     <l n="660">Tocca il timpano su su,</l>
     <l n="661">tuppitù.</l>
     <l n="662">Dolce è ben, mentr'io lo stillo,</l>
     <l n="663">il gustarlo col serpillo,</l>
     <l n="664">ma di gioia io vengo meno</l>
     <l n="665">se 'l tracanno a sorso pieno.</l>
     <l n="666">Ne la fiasca col crò crò</l>
     <l n="667">fa buon prò.</l>
     <l n="668">Se talor mi lava il mento,</l>
     <l n="669">d'allegria bear mi sento,</l>
     <l n="670">se si versa e cade al petto,</l>
     <l n="671">rido, e piango di diletto.</l>
     <l n="672">Lagrimare e rider fa</l>
     <l n="673">sua bontà.</l>
     <l n="674">Un di Creta et un di Chio,</l>
     <l n="675">bevi tu, c'ho bevut'io.</l>
     <l n="676">Nol sorbir, ma bevil tutto</l>
     <l n="677">finché resti il fondo asciutto.</l>
     <l n="678">Io non posso bever più,</l>
     <l n="679">bevi tu.</l>
     <l n="680">La tua sete è troppo sconcia,</l>
     <l n="681">hai già vota la bigoncia.</l>
     <l n="682">Che furor, che furia pazza?</l>
     <l n="683">Ecco rotta ancor la tazza.</l>
     <l n="684">Io mi tengo apena in piè.</l>
     <l n="685">Evoè.</l>
     <l n="686">Chi mi spigne? chi mi tira?</l>
     <l n="687">Qual vertigine m'aggira?</l>
     <l n="688">O che sogno, o che vaneggio,</l>
     <l n="689">danzar gli arbori qui veggio.</l>
     <l n="690">È pur notte o mezodì?</l>
     <l n="691">No, o sì?</l>
     <l n="692">Che traveggole ho davante?</l>
     <l n="693">E' son pecore e non piante.</l>
     <l n="694">Par che l'isola si scota,</l>
     <l n="695">è la terra che si rota.</l>
     <l n="696">È pur giorno sì o no.</l>
     <l n="697">Io nol so.</l>
     <l n="698">Ma qual torbida tempesta</l>
     <l n="699">crolla intorno la foresta?</l>
     <l n="700">Ecco nembi senza fine,</l>
     <l n="701">lampi, folgori, e pruine.</l>
     <l n="702">Non lasciam di bever già,</l>
     <l n="703">che sarà?</l>
     <l n="704">Cose nove, cose belle,</l>
     <l n="705">cento soli, e cento stelle.</l>
     <l n="706">Ah no, no, son parpaglioni,</l>
     <l n="707">son zanzare, e farfalloni.</l>
     <l n="708">Una, due, sett'otto, e tre.</l>
     <l n="709">Evoè –.</l>
     <l n="710">Volgesi al tempestar di quelle tresche</l>
     <l n="711">l'addolorata e timida fanciulla,</l>
     <l n="712">e di spavento e di stupore impetra.</l>
     <l n="713">Ma Dioneo di sua beltate acceso</l>
     <l n="714">poic'ha di quell'affar compreso il tutto,</l>
     <l n="715">fatto pietoso del'indegno oltraggio,</l>
     <l n="716">ridente in vista e con sembiante allegro</l>
     <l n="717">le s'avicina e le s'asside a lato;</l>
     <l n="718">poi pian pian ragionando al'infelice</l>
     <l n="719">benignamente la conforta e dice:</l>
     <l n="720">– A che ti lagni, o bella,</l>
     <l n="721">di quel crudel, di quel villan d'Atene?</l>
     <l n="722">Dunque ancor ti soviene</l>
     <l n="723">di Teseo, quando Bacco hai già marito?</l>
     <l n="724">Fia più da te gradito</l>
     <l n="725">dunque un mortal ch'un immortale amante,</l>
     <l n="726">in cui bellezze tante,</l>
     <l n="727">in cui regnan virtù tante e sì nove?</l>
     <l n="728">Tosto dirai ch'a Giove</l>
     <l n="729">l'umil tuo genitor non si pareggia,</l>
     <l n="730">e che del Ciel la reggia</l>
     <l n="731">troppo è miglior dela tua patria Creta.</l>
     <l n="732">Destin d'alto pianeta</l>
     <l n="733">qui non a caso il mio navilio scorse.</l>
     <l n="734">Amor, Amor fu forse,</l>
     <l n="735">che mosse i remi miei, le vele sciolse,</l>
     <l n="736">perché pietoso volse</l>
     <l n="737">serbarti ad altre nozze, ad altro letto.</l>
     <l n="738">Qual onor, qual diletto</l>
     <l n="739">bramar giamai tu stessa unqua sapresti?</l>
     <l n="740">Negli alberghi celesti</l>
     <l n="741">socero avrai Saturno, e me consorte.</l>
     <l n="742">Ala tua lieta sorte</l>
     <l n="743">invidia porterà più d'una dea.</l>
     <l n="744">Né di Cassiopea,</l>
     <l n="745">né d'Andromeda il lume al tuo fia eguale.</l>
     <l n="746">Di tanta luce e tale</l>
     <l n="747">circondar ti prometto il tuo crin biondo</l>
     <l n="748">che stupefatto il mondo</l>
     <l n="749">ammirerà viè più d'ogni altra stella –.</l>
     <l n="750">A questo dir la sconsolata tace,</l>
     <l n="751">né ricusa, né vole; e come quella,</l>
     <l n="752">che dela fé del'uomo ha fatta prova,</l>
     <l n="753">ritrosa ancor, non volentier consente.</l>
     <l n="754">Ma di Bacco fratello, Amor volando</l>
     <l n="755">con sua madre v'accorre, e Citerea,</l>
     <l n="756">ch'è del vermiglio Dio fidata amica,</l>
     <l n="757">e da lui scompagnata agghiaccia e torpe,</l>
     <l n="758">spenta nel cor di lei l'antica fiamma,</l>
     <l n="759">in un punto v'imprime il novo foco;</l>
     <l n="760">ond'alfin persuasa ella s'accende</l>
     <l n="761">d'altre faville, e de' passati ardori</l>
     <l n="762">la memoria in oblio tutta sommersa,</l>
     <l n="763">del suo Proco divin gli alti imenei</l>
     <l n="764">senza repulsa ad accettar si piega.</l>
     <l n="765">Del'inno marital cantaro i versi</l>
     <l n="766">Satiri e Fauni, e ne le feste illustri</l>
     <l n="767">menar le Ninfe saltatrici i balli.</l>
     <l n="768">Ma di purpurei fior, d'arabe fronde</l>
     <l n="769">agli sposi felici Amor compose</l>
     <l n="770">di propria mano le rosate piume.</l>
     <l n="771">Vener dal crin, per contemplarla apieno,</l>
     <l n="772">preziosa corona allor si tolse,</l>
     <l n="773">opra già di Vulcan, fregiata e ricca</l>
     <l n="774">di sette ardenti e fulgidi piropi,</l>
     <l n="775">et ornandone a lei le bionde trecce</l>
     <l n="776">le ne fe' don. Poi per compir la dote</l>
     <l n="777">vols'anco il Vago immortalarla in cielo;</l>
     <l n="778">e, del ciel collocata in que' confini,</l>
     <l n="779">là dove gela il guardian del'Orse,</l>
     <l n="780">cangiò le gemme sue lucenti e belle</l>
     <l n="781">in altrettante stelle.</l>
    </lg>
   </lg>
  </body>
 </text>
</TEI>