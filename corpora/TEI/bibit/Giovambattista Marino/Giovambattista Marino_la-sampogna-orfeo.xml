<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La sampogna - Orfeo</title>
    <author>Giovambattista Marino</author>
   </titleStmt>
   <extent>
    <measure unit="stanza">1</measure>
    <measure unit="line">1124</measure>
   </extent>
   <publicationStmt>
    <publisher>UNED University</publisher>
    <idno>Giovambattista Marino_la-sampogna-orfeo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La sampogna - Orfeo</title>
     <author>Giovambattista Marino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La sampogna - Orfeo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lungo la riva d'Ebro</l>
     <l n="2">con le ninfe compagne</l>
     <l n="3">la vezzosa Euridice, amata moglie</l>
     <l n="4">del gran figlio d'Apollo e dela Musa,</l>
     <l n="5">fabricava ghirlande e gìa cantando</l>
     <l n="6">canzonetta gentil, che poco dianzi</l>
     <l n="7">dal canoro marito appresa avea;</l>
     <l n="8">quando la vide e n'arse</l>
     <l n="9">il pastor Aristeo. Questi, già fermo</l>
     <l n="10">di mitigar l'insopportabil fiamma,</l>
     <l n="11">posti tutti in oblio gli armenti e i paschi,</l>
     <l n="12">messi tutti in non cale i favi e l'api,</l>
     <l n="13">prese a tracciarla insidioso, e volse</l>
     <l n="14">con aguato furtivo allor rapirla.</l>
     <l n="15">Sen'avide la bella e in un momento,</l>
     <l n="16">lasciando al suol de' catenati fiori</l>
     <l n="17">la testura interrotta</l>
     <l n="18">e spezzando la voce a mezo il corso,</l>
     <l n="19">cacciossi in fuga et egli</l>
     <l n="20">con sollecito piè dietro le tenne.</l>
     <l n="21">Qual suol timida cerva</l>
     <l n="22">da fier leon massile,</l>
     <l n="23">tal dal seguace amante</l>
     <l n="24">la giovinetta smorta</l>
     <l n="25">s'involava fuggendo.</l>
     <l n="26">Né gli giovava il raccontar ch'ei fusse</l>
     <l n="27">dela bella Cirene inclito figlio,</l>
     <l n="28">de' pastori inesperti util maestro,</l>
     <l n="29">di Proteo dio soggiogator sagace,</l>
     <l n="30">novello osservator d'ignote stelle,</l>
     <l n="31">primo espressor dele mature olive,</l>
     <l n="32">fabro del mele et inventor del latte,</l>
     <l n="33">ch'eran gittate ai venti</l>
     <l n="34">le preghiere e i lamenti. Ella fuggiva</l>
     <l n="35">dal timor risospinta, assai veloce,</l>
     <l n="36">se non quanto il bel crin disciolto al'aura</l>
     <l n="37">e la gonna ondeggiante</l>
     <l n="38">l'arrestavan talora in qualche bronco;</l>
     <l n="39">onde di drappo serico vestiva</l>
     <l n="40">gl'ignudi sterpi et arricchia con scorno</l>
     <l n="41">dele piante d'Esperia</l>
     <l n="42">e de' rami di Cuma,</l>
     <l n="43">d'annella d'or la povertà del bosco.</l>
     <l n="44">Facean le bionde trecce</l>
     <l n="45">(amorosi trofei de' tronchi indegni)</l>
     <l n="46">lacerate e pendenti ai negri busti</l>
     <l n="47">dele ruvide querce, aurei monili;</l>
     <l n="48">e volando dintorno</l>
     <l n="49">a quelle belle e lucide catene,</l>
     <l n="50">vi restò prigionier più d'un augello.</l>
     <l n="51">Era ormai giunta in parte,</l>
     <l n="52">donde poco temer quasi potea</l>
     <l n="53">l'ingorda man del giovinetto audace,</l>
     <l n="54">quando (oh caso infelice)</l>
     <l n="55">sollevando del capo</l>
     <l n="56">le sanguinose creste, innanellando</l>
     <l n="57">in squallid'orbi il flessuoso corpo</l>
     <l n="58">e con la coda aguzza</l>
     <l n="59">sferzando l'erbe, incontr'a lei si mosse</l>
     <l n="60">per mille obliqui strisci aspe pungente.</l>
     <l n="61">Verdeggiavan tra 'l negro,</l>
     <l n="62">sì come iride suol, di più colori</l>
     <l n="63">variate le terga.</l>
     <l n="64">Ardean di foco e sangue</l>
     <l n="65">le fiere luci orribilmente infette.</l>
     <l n="66">Dala bocca spumante</l>
     <l n="67">uscia fischio e veleno, onde facea</l>
     <l n="68">ne' suoi lividi tratti intorno intorno</l>
     <l n="69">d'atra nebbia e mortal fumar la via.</l>
     <l n="70">Et ecco, poiché in arco</l>
     <l n="71">ricontorse la schiena, ecco che quasi</l>
     <l n="72">animata saetta, anzi terrestre</l>
     <l n="73">fulmine senza scoppio,</l>
     <l n="74">aventò se medesmo e dala lingua</l>
     <l n="75">morbo scoccando e morte,</l>
     <l n="76">nel bianco piede ignudo</l>
     <l n="77">dela fanciulla fuggitiva e scalza</l>
     <l n="78">con tenace puntura il dente impresse,</l>
     <l n="79">e vomitò su la ferita il fiele.</l>
     <l n="80">Sentì la sventurata</l>
     <l n="81">dela calcata serpe</l>
     <l n="82">la rabbiosa percossa e 'l morso acerbo.</l>
     <l n="83">Tacita peste intanto</l>
     <l n="84">serpendo va per le midolle e scorre</l>
     <l n="85">di vena in vena, e sottilmente passa</l>
     <l n="86">per le viscere al cor, che dal'occulta</l>
     <l n="87">virtù del fiero tosco</l>
     <l n="88">contaminato, irrigidisce e torpe.</l>
     <l n="89">Picciola è ben la piaga,</l>
     <l n="90">ma non così si gonfia</l>
     <l n="91">cumulo d'onde in cavo rame al foco,</l>
     <l n="92">né così curva il seno</l>
     <l n="93">da' soffi d'Euro ingravidato lino,</l>
     <l n="94">come il bel piè trafitto</l>
     <l n="95">di se stesso maggior subito cresce,</l>
     <l n="96">e tumido non cape</l>
     <l n="97">dela putrida massa il globo informe.</l>
     <l n="98">Di gelido sudor sparge la fronte,</l>
     <l n="99">di torbido squallor tinge la guancia</l>
     <l n="100">la sbigottita donna.</l>
     <l n="101">Pallida come giglio</l>
     <l n="102">da vomere, o da piede</l>
     <l n="103">o reciso o calcato;</l>
     <l n="104">languida qual ligustro</l>
     <l n="105">da grandine, o da vento</l>
     <l n="106">o battuto, o sterpato,</l>
     <l n="107">sovra l'erba cader ratto si lascia.</l>
     <l n="108">Repentina caligine i begli occhi</l>
     <l n="109">offusca e chiude in grave sonno eterno,</l>
     <l n="110">perde il chiaro del giorno e dala luce</l>
     <l n="111">dela vita serena</l>
     <l n="112">irreparabilmente</l>
     <l n="113">scende al'ombre di Stige, ombra dolente.</l>
     <l n="114">Ala dura novella</l>
     <l n="115">con pianti e con sospir l'afflitte ninfe</l>
     <l n="116">dele getiche selve e dele traci</l>
     <l n="117">perturbaro i silenzi e 'l dolce nome</l>
     <l n="118">chiamar più volte e richiamaro indarno.</l>
     <l n="119">Ma quale allor si fece e qual sentissi</l>
     <l n="120">il sovr'ogni altro addolorato Orfeo?</l>
     <l n="121">Lasso, da indi in poi la notte e 'l giorno</l>
     <l n="122">mesto videlo il bosco e mesto udillo</l>
     <l n="123">piangendo gir per solitarie valli</l>
     <l n="124">e per spelonche inospite la vita.</l>
     <l n="125">Qual dela dolce sua tenera prole</l>
     <l n="126">orbato rossignuol, che d'alte strida,</l>
     <l n="127">e di gemiti acuti il cielo assorda;</l>
     <l n="128">qual dela cara sua fida compagna</l>
     <l n="129">vedovo tortorel, che 'n chiaro fonte</l>
     <l n="130">non beve mai, né 'n verde tronco alberga;</l>
     <l n="131">tal egli al'ombra, al sole</l>
     <l n="132">di lamentose voci</l>
     <l n="133">empiendo ognor sen gìa l'alte foreste,</l>
     <l n="134">e desperato alfine</l>
     <l n="135">volse ancor di pietà tentar l'Inferno.</l>
     <l n="136">Prese la nobil cetra,</l>
     <l n="137">quella, ch'ebbe pur dianzi</l>
     <l n="138">dal nipote d'Atlante il suo gran padre,</l>
     <l n="139">e dele Muse il numero pareggia</l>
     <l n="140">ne la serie de' tuoni;</l>
     <l n="141">indi con essa in braccio</l>
     <l n="142">discese ale più cupe</l>
     <l n="143">del globo dela terra ultime parti,</l>
     <l n="144">e per placar del'implacabil Dite</l>
     <l n="145">la superbia crudele,</l>
     <l n="146">non aborrì d'errar vivo tra' morti;</l>
     <l n="147">e la negra palude,</l>
     <l n="148">dove il vecchio Caron tragitta l'alme,</l>
     <l n="149">passò senza spavento, e corse e vide</l>
     <l n="150">dela patria del'ombre</l>
     <l n="151">e del'impero tristo</l>
     <l n="152">le sedi oscure e le dolenti case;</l>
     <l n="153">et ebbe ardir cantando</l>
     <l n="154">di raccontar con lagrimose note</l>
     <l n="155">del'amorose sue dure fortune</l>
     <l n="156">l'istoria miserabile e pietosa</l>
     <l n="157">al'anime spietate;</l>
     <l n="158">né gli vietò la barca</l>
     <l n="159">il pallido nocchiero,</l>
     <l n="160">né gli contese il passo</l>
     <l n="161">il can dale tre gole.</l>
     <l n="162">Di Tenaro le porte entrò l'ardito</l>
     <l n="163">giovane innamorato e per le vie</l>
     <l n="164">caliginose e fosche</l>
     <l n="165">cercando andò dela magion del pianto</l>
     <l n="166">gli alberghi inaccessibili e riposti.</l>
     <l n="167">Giunse alfin là, dove il Tiranno oscuro</l>
     <l n="168">presso ad Ecate sua preme e sostiene</l>
     <l n="169">terribil trono e ruginoso scettro.</l>
     <l n="170">E venerando e spaventoso insieme</l>
     <l n="171">per negra maestà, di mesta nube</l>
     <l n="172">l'irsuto capo e 'l bruno ciglio ingombra,</l>
     <l n="173">e nel fiero rigor del'aspra fronte</l>
     <l n="174">l'inclemenza del cor dimostra aperta.</l>
     <l n="175">Stava l'empia famiglia</l>
     <l n="176">de' dolorosi spirti</l>
     <l n="177">stupida intorno e di saver bramosa</l>
     <l n="178">ciò che chiedesse il peregrin del mondo.</l>
     <l n="179">Et ei poiché fu avante</l>
     <l n="180">ala corte crudel, quivi s'assise,</l>
     <l n="181">e come allor rapito e quasi astratto</l>
     <l n="182">in estasi soave,</l>
     <l n="183">con luci lagrimose</l>
     <l n="184">in atto dolce e grave</l>
     <l n="185">se medesmo compose.</l>
     <l n="186">D'una giuppa purpurea era vestito,</l>
     <l n="187">la qual d'oro brunito</l>
     <l n="188">stringea per mezzo il sen fibbia mordace.</l>
     <l n="189">Dal tergo al piè gli scende in abbandono</l>
     <l n="190">il mantello volante</l>
     <l n="191">et a l'usanza persa</l>
     <l n="192">legatura leggiadra,</l>
     <l n="193">broccata d'oro, il vago crin gli adorna,</l>
     <l n="194">che dal sommo del capo</l>
     <l n="195">si curva in arco e si rileva in monte.</l>
     <l n="196">Parte intorno ala fronte,</l>
     <l n="197">e parte sovra gli omeri diffuse,</l>
     <l n="198">agitate dal'aura</l>
     <l n="199">si volteggian le chiome.</l>
     <l n="200">Sostien posato in terra il piè sinistro</l>
     <l n="201">su la coscia la lira,</l>
     <l n="202">ch'a la manca mammella il corno appoggia;</l>
     <l n="203">l'altra con lieve moto</l>
     <l n="204">la misura pian pian batte nel suolo.</l>
     <l n="205">Tien la destra l'archetto,</l>
     <l n="206">che dal'un capo, onde con man si regge,</l>
     <l n="207">ricurvo indentro e torto,</l>
     <l n="208">fin ala coda estrema</l>
     <l n="209">la cui punta s'abbassa e pende al chino,</l>
     <l n="210">stende per lungo tratto</l>
     <l n="211">linea sottil d'impegolate sete.</l>
     <l n="212">Con questo or basso, or alto</l>
     <l n="213">di su, di giù, veloce a tempo, e lento,</l>
     <l n="214">su per le corde passeggiando scorre;</l>
     <l n="215">e le dita allungate</l>
     <l n="216">dela sinistra intanto</l>
     <l n="217">per le classi de' tasti,</l>
     <l n="218">e per mezo gli spazî de' registri</l>
     <l n="219">scherzando ad ora ad ora</l>
     <l n="220">le premon leggiermente.</l>
     <l n="221">Tirate in prima le chiavette eburne,</l>
     <l n="222">tende i nervi sonori e ricercando</l>
     <l n="223">con armonica man le dolci fila,</l>
     <l n="224">prende con l'arco a risvegliarle alquanto;</l>
     <l n="225">al fin poiché taciuto ha quanto basta</l>
     <l n="226">a preparar l'attenzione altrui,</l>
     <l n="227">con riposato, e sostenuto tuono</l>
     <l n="228">tragge dala voragine più cupa</l>
     <l n="229">dela gola tonante</l>
     <l n="230">voce bassa e profonda,</l>
     <l n="231">ch'a mano a man si snoda,</l>
     <l n="232">e sgorga, e scoppia, e con spedito salto</l>
     <l n="233">a poco a poco si rischiara et erge;</l>
     <l n="234">poi quando è giunta al colmo,</l>
     <l n="235">qual face, che nel fine</l>
     <l n="236">indebolisce e manca,</l>
     <l n="237">con fievol tremolio</l>
     <l n="238">languidissimamente</l>
     <l n="239">gorgogliando vacilla insù l'estremo.</l>
     <l n="240">Talor quasi volubile Meandro,</l>
     <l n="241">o labirinto obliquo,</l>
     <l n="242">per anguste torture</l>
     <l n="243">di flessuosa scala</l>
     <l n="244">serpendo in lungo giro</l>
     <l n="245">s'increspa e piega, e si rivolge e rota.</l>
     <l n="246">Talor prende la fuga e poi nel mezo</l>
     <l n="247">si ripente e la spezza,</l>
     <l n="248">e la rapida piena</l>
     <l n="249">dele varie sue mute</l>
     <l n="250">con un grato intervallo</l>
     <l n="251">di breve pausa al'improviso affrena.</l>
     <l n="252">Sembra un mar tempestoso,</l>
     <l n="253">ch'ondeggiando or col flutto</l>
     <l n="254">porta il legno ale stelle,</l>
     <l n="255">or l'affonda agli abissi,</l>
     <l n="256">peròche, mentre or con cadenze meste,</l>
     <l n="257">or con alti sospir cala e sormonta,</l>
     <l n="258">precipitando e sollevando i cori,</l>
     <l n="259">i cori insieme e i sensi</l>
     <l n="260">sospende a voglia sua, di chi l'ascolta.</l>
     <l n="261">Innanella talvolta</l>
     <l n="262">di vaghi contrapunti</l>
     <l n="263">e di lieti passaggi</l>
     <l n="264">numerose catene;</l>
     <l n="265">ma tra i rigiri suoi, tra le figure,</l>
     <l n="266">onde il bel canto ei fregia,</l>
     <l n="267">non sommerge gli accenti,</l>
     <l n="268">non confonde le rime;</l>
     <l n="269">e le parole in guisa</l>
     <l n="270">spiega chiare e distinte</l>
     <l n="271">che l'aria al'arte sua ragion non toglie,</l>
     <l n="272">né de' versi, che forma, i sensi occupa.</l>
     <l n="273">E la canzon fu questa,</l>
     <l n="274">e queste fur le note,</l>
     <l n="275">che con la lingua innamorata espresse.</l>
     <l n="276">– O del'abisso tenebroso e nero</l>
     <l n="277">monarca formidabile e severo,</l>
     <l n="278">sotto il cui 'mpero stansi ubbidienti</l>
     <l n="279">furie e serpenti;</l>
     <l n="280">tartareo Giove, che con scettro eterno</l>
     <l n="281">del pallid'Orco e del profondo Averno</l>
     <l n="282">volgi il governo, e con tremende leggi</l>
     <l n="283">l'anime reggi;</l>
     <l n="284">per questi luoghi d'ogni luce privi,</l>
     <l n="285">e di rado, o non mai, cerchi da' vivi,</l>
     <l n="286">spargendo rivi d'angosciosa vena</l>
     <l n="287">Amor mi mena.</l>
     <l n="288">Per desio di veder l'orribil regno</l>
     <l n="289">con questo curvo mio canoro legno</l>
     <l n="290">io già non vegno, o per votar di mostri</l>
     <l n="291">gli ombrosi chiostri.</l>
     <l n="292">La sospirata mia dolce consorte</l>
     <l n="293">tolsemi avara intempestiva Morte,</l>
     <l n="294">e 'l nodo forte, ond'Amor già n'involse,</l>
     <l n="295">ruppe e disciolse.</l>
     <l n="296">Punta da velenoso e rigid'angue</l>
     <l n="297">quella, di cui la Tracia or priva langue,</l>
     <l n="298">rimase essangue; et io (com'altri vede)</l>
     <l n="299">di pianto erede.</l>
     <l n="300">Ben so che quando per malvagia stella</l>
     <l n="301">spiegò su 'l fior del'età sua novella</l>
     <l n="302">l'anima bella di lassù le penne,</l>
     <l n="303">quaggiù ne venne.</l>
     <l n="304">Se qui legge fatal vieta l'entrata</l>
     <l n="305">solo a chi vive, a me non fia vietata</l>
     <l n="306">ch'io del'amata e cara anima privo</l>
     <l n="307">no che non vivo.</l>
     <l n="308">E voi, deh voi dela città temuta</l>
     <l n="309">pregate il vostro re, gente perduta,</l>
     <l n="310">ch'omai renduta per pietà mi sia</l>
     <l n="311">la donna mia.</l>
     <l n="312">Non voglio già che 'l fil di quella vita,</l>
     <l n="313">ch'Atropo le recise a pena ordita,</l>
     <l n="314">fatta infinita, e più del'altre lunga,</l>
     <l n="315">Cloto raggiunga.</l>
     <l n="316">Ch'ella rivesta il suo terreno manto</l>
     <l n="317">sol per qualch'anno (se potran mai tanto</l>
     <l n="318">quest'umil canto e questo flebil suono)</l>
     <l n="319">vi cheggio in dono.</l>
     <l n="320">Ciò ch'è già nato e ciò che nascer deve</l>
     <l n="321">l'Erebo ingordo avidamente in breve</l>
     <l n="322">divora e beve, et ogni cosa a Pluto</l>
     <l n="323">rende tributo.</l>
     <l n="324">Del corso dela vita, o tarda, o presta,</l>
     <l n="325">quando Morte a' mortali il passo arresta</l>
     <l n="326">la meta è questa, e qua nel punto estremo</l>
     <l n="327">tutti verremo.</l>
     <l n="328">Onde colei, ch'empio destin m'ha tolta,</l>
     <l n="329">del fragil velo alfin nuda, e disciolta,</l>
     <l n="330">un'altra volta al suo fatal soggiorno</l>
     <l n="331">farà ritorno.</l>
     <l n="332">Pluton, s'ha nel tuo core Amor ricetto,</l>
     <l n="333">e sai quant'egli possa in gentil petto,</l>
     <l n="334">sarai costretto al mio prego amoroso</l>
     <l n="335">esser pietoso.</l>
     <l n="336">Che benché sommo dio, sommo signore</l>
     <l n="337">del foco eterno e del'eterno ardore,</l>
     <l n="338">t'accese Amore, e di duo rai celesti,</l>
     <l n="339">com'ardo, ardesti.</l>
     <l n="340">Se neghi che 'l mio ben là torni meco,</l>
     <l n="341">concedi almen ch'io qui rimanga seco,</l>
     <l n="342">che 'l mondo cieco, avendo un sì bel viso,</l>
     <l n="343">fia paradiso –.</l>
     <l n="344">Mentr'ei così cantava,</l>
     <l n="345">umiliate e molli</l>
     <l n="346">l'Eumenidi superbe</l>
     <l n="347">gittaro in fondo a Lete</l>
     <l n="348">le viperine sferze,</l>
     <l n="349">e le Ceraste, ond'elle</l>
     <l n="350">chiomata hanno la fronte,</l>
     <l n="351">acquetaro gli strilli.</l>
     <l n="352">Le Gorgoni e le Sfingi,</l>
     <l n="353">e le Chimere e l'Idre</l>
     <l n="354">ebber quiete e pace.</l>
     <l n="355">Il Latrator trifauce</l>
     <l n="356">la tripartita bocca</l>
     <l n="357">chiuse ascoltando, e tacque.</l>
     <l n="358">Respirarono tutte</l>
     <l n="359">dagli usati flagelli</l>
     <l n="360">l'anime tormentate.</l>
     <l n="361">Arrestaronsi alquanto</l>
     <l n="362">co' sempre voti cribri</l>
     <l n="363">le Belidi infelici.</l>
     <l n="364">Del perfido Issione</l>
     <l n="365">la non mai stabil rota</l>
     <l n="366">fermò l'eterno giro.</l>
     <l n="367">Provò Sisifo assiso</l>
     <l n="368">su la volubil pietra</l>
     <l n="369">gl'interdetti riposi.</l>
     <l n="370">Il famelico augello,</l>
     <l n="371">che rode a Tizio il core,</l>
     <l n="372">dal fiero e crudo pasto</l>
     <l n="373">levò vago d'udire</l>
     <l n="374">a suo dispetto il rostro.</l>
     <l n="375">Né fame più né sete,</l>
     <l n="376">il frigio Vecchio afflisse.</l>
     <l n="377">Anzi mentr'al bel canto</l>
     <l n="378">stavano intente e ferme</l>
     <l n="379">l'acque e con l'acque insieme</l>
     <l n="380">l'autunno fuggitivo,</l>
     <l n="381">ei non curò le mani</l>
     <l n="382">stendere ai dolci pomi,</l>
     <l n="383">né d'attuffar le labra</l>
     <l n="384">ne l'onde desiate.</l>
     <l n="385">Radamanto severo</l>
     <l n="386">giudice dele pene</l>
     <l n="387">e gli altri duo de' falli</l>
     <l n="388">conoscitori orrendi</l>
     <l n="389">obliaro la cura</l>
     <l n="390">d'essaminare i rei.</l>
     <l n="391">A cancellar le leggi</l>
     <l n="392">del'immutabil fato</l>
     <l n="393">si piegaro le Parche.</l>
     <l n="394">Proserpina feroce</l>
     <l n="395">non ricusò con preghi</l>
     <l n="396">d'intercedergli il dono.</l>
     <l n="397">Fu veduto l'istesso</l>
     <l n="398">inessorabil Rege,</l>
     <l n="399">quei, che giamai non pianse,</l>
     <l n="400">piangere amaramente</l>
     <l n="401">(oh meraviglia) e queste</l>
     <l n="402">fur le lagrime prime,</l>
     <l n="403">che, mollito del core</l>
     <l n="404">l'ostinato diaspro,</l>
     <l n="405">di quell'ispida barba</l>
     <l n="406">bagnaro, e di quel petto</l>
     <l n="407">setoloso et inculto</l>
     <l n="408">le ferruginee lane.</l>
     <l n="409">Così l'amato pegno ottenne, e tolse</l>
     <l n="410">dale branche di Morte il suo tesoro.</l>
     <l n="411">Euridice riebbe e fuor del'ombre</l>
     <l n="412">seco la trasse a rivedere il sole.</l>
     <l n="413">Ma con legge però dura e severa</l>
     <l n="414">che tanto che non giunga al'aria viva,</l>
     <l n="415">mai non si volga a rimirarla a tergo.</l>
     <l n="416">Ahi chi le voglie innamorate affrena?</l>
     <l n="417">Troppo è d'indugio impaziente, e raro</l>
     <l n="418">impetuoso amor soffre ritegno.</l>
     <l n="419">Era tornando su ne l'aura molle</l>
     <l n="420">già fuor d'ogni periglio e si traea</l>
     <l n="421">dietro il suo dolce foco,</l>
     <l n="422">degno trofeo del'onorato plettro;</l>
     <l n="423">quand'egli (ahi smemorato)</l>
     <l n="424">ne l'uscir fuor dela ferrata soglia</l>
     <l n="425">dela reggia di Dite,</l>
     <l n="426">con desir curioso,</l>
     <l n="427">con occhio frettoloso,</l>
     <l n="428">rotta la legge et obliato il patto,</l>
     <l n="429">fu per troppo voler poco felice.</l>
     <l n="430">Girò cupido indietro</l>
     <l n="431">per vagheggiarla, innanzi tempo il guardo:</l>
     <l n="432">error degno per certo</l>
     <l n="433">di scusa e di perdono,</l>
     <l n="434">se di perdono, o scusa esser capace</l>
     <l n="435">potesse mai la regione iniqua.</l>
     <l n="436">A pena ei si rivolse,</l>
     <l n="437">che cinto d'infernali orride larve</l>
     <l n="438">alto fragor tre volte</l>
     <l n="439">udì sonar dal cavernoso e buio</l>
     <l n="440">baratro d'Acheronte. Allor colei,</l>
     <l n="441">che 'nfino al'uscio del'orribil'antro</l>
     <l n="442">seguitato l'avea, fu richiamata</l>
     <l n="443">dala voce del fato e sospirando</l>
     <l n="444">ne l'estremo partir così gli disse:</l>
     <l n="445">– Ahi di novo anco ala luce</l>
     <l n="446">son rapita.</l>
     <l n="447">Chi pur là mi riconduce,</l>
     <l n="448">dond'io venni?</l>
     <l n="449">Destin forte, dura stella</l>
     <l n="450">mi costringe.</l>
     <l n="451">Ecco, indietro mi rappella</l>
     <l n="452">pur l'Abisso.</l>
     <l n="453">Già men vò, rimanti in pace</l>
     <l n="454">caro sposo.</l>
     <l n="455">Che più stringi ombra fugace,</l>
     <l n="456">spirto ignudo?</l>
     <l n="457">Più creduto, o men mirato</l>
     <l n="458">che tu avessi.</l>
     <l n="459">E lo sguardo ben temprato,</l>
     <l n="460">come il canto.</l>
     <l n="461">Se del'occhio era il tuo piede</l>
     <l n="462">più veloce,</l>
     <l n="463">goderesti la mercede</l>
     <l n="464">de' tuoi carmi.</l>
     <l n="465">Non sperar più nel tuo mondo</l>
     <l n="466">rivedermi,</l>
     <l n="467">ch'io men vo nel cupo fondo</l>
     <l n="468">d'Acheronte.</l>
     <l n="469">Ciò comanda, così vole</l>
     <l n="470">chi qui regna.</l>
     <l n="471">A dio cielo, et a dio sole,</l>
     <l n="472">già vi lascio –.</l>
     <l n="473">Sì disse e poi qual fumo</l>
     <l n="474">ch'al vento si dilegua,</l>
     <l n="475">sparve subitamente, e ratto scese</l>
     <l n="476">di Flegetonte ale più basse sponde.</l>
     <l n="477">Tre volte il poverel le braccia mosse</l>
     <l n="478">per ritenerla a forza,</l>
     <l n="479">e tre volte schernito il vento strinse.</l>
     <l n="480">Così, miseramente, a perder venne</l>
     <l n="481">il premio del bel canto e sparse al'aura</l>
     <l n="482">le durate fatiche; e così vide</l>
     <l n="483">da capo il sol di que' begli occhi spento,</l>
     <l n="484">e la diletta sposa,</l>
     <l n="485">nel breve spazio d'una vita angusta,</l>
     <l n="486">due volte nata e poi due volte estinta.</l>
     <l n="487">Ben qual dianzi, cercò quindi ritrarla,</l>
     <l n="488">e ben tentò di rientrar piangendo,</l>
     <l n="489">e pregando sotterra,</l>
     <l n="490">ma invan, peròche starsi</l>
     <l n="491">vide a guardia del varco</l>
     <l n="492">con fauci aperte il mostruoso Cane.</l>
     <l n="493">Né più su la riviera di Cocito</l>
     <l n="494">trova l'usato legno, anzi rimira</l>
     <l n="495">presso le torbid'onde</l>
     <l n="496">del pigro stagno il Passaggiero antico,</l>
     <l n="497">che lo sgrida e discaccia.</l>
     <l n="498">Lasso, che far più deggia? ove si volga</l>
     <l n="499">già la seconda volta</l>
     <l n="500">d'ogni sua gioia privo?</l>
     <l n="501">Con quai pianti o quai preghi</l>
     <l n="502">moverà il Ciel, lusingherà l'Inferno?</l>
     <l n="503">O disporrà lo stame</l>
     <l n="504">due volte tronco ad innaspar la Parca?</l>
     <l n="505">Fermossi egli lungh'ora</l>
     <l n="506">presso l'oscuro speco,</l>
     <l n="507">sperando pur di lei forse il ritorno.</l>
     <l n="508">Ma quando d'aspettarla invan s'accorse,</l>
     <l n="509">pien di cordoglio e d'ira</l>
     <l n="510">fu per romper la lira, e come stolto</l>
     <l n="511">stracciandosi dal crine il verde alloro,</l>
     <l n="512">dal'infelici porte</l>
     <l n="513">torse il piè finalmente e pianse, e disse:</l>
     <l n="514">– O del Tartaro avaro</l>
     <l n="515">ingiustissimi Dei, spietati Numi,</l>
     <l n="516">ecco ch'io parto pur versando fiumi</l>
     <l n="517">di dolorose lagrime.</l>
     <l n="518">Fia dunque intero dono</l>
     <l n="519">cosa donar, che deggia esser ritolta?</l>
     <l n="520">E donata, e rapita un'altra volta,</l>
     <l n="521">ricusar poi di renderla?</l>
     <l n="522">Negar ben era il meglio</l>
     <l n="523">che conceder altrui grazia imperfetta.</l>
     <l n="524">O deveami del tutto esser disdetta,</l>
     <l n="525">o concessa in perpetuo.</l>
     <l n="526">Ma più di voi mi doglio</l>
     <l n="527">sì poco grate a quell'orecchie sorde,</l>
     <l n="528">o mal toccate, o mal gradite corde</l>
     <l n="529">dela mia mesta cetera.</l>
     <l n="530">Misero, e che mi vale</l>
     <l n="531">l'alta virtù del vostro suon celeste,</l>
     <l n="532">s'impetrarmi mercè sì mal sapeste,</l>
     <l n="533">dal crudo Re dell'Erebo?</l>
     <l n="534">Omai che mi rileva</l>
     <l n="535">cerchiar le tempie d'immortal corona,</l>
     <l n="536">figlio del re di Pindo e d'Elicona,</l>
     <l n="537">e nato di Calliope?</l>
     <l n="538">Che m'importa le labra</l>
     <l n="539">tuffar nel puro e glorioso fonte,</l>
     <l n="540">e i laureti abitar del sacro monte</l>
     <l n="541">tra le dotte Pieridi?</l>
     <l n="542">Cantati aver che valmi</l>
     <l n="543">di Giove i pregi e di quel sommo coro,</l>
     <l n="544">se 'l mio devoto stil nulla appo loro</l>
     <l n="545">ritrovò grazia o merito?</l>
     <l n="546">Ingrati, invidi Dei,</l>
     <l n="547">son pur quell'io, che 'n chiare eccelse rime</l>
     <l n="548">celebrai già con armonia sublime</l>
     <l n="549">le vostr'eterne glorie.</l>
     <l n="550">Son'io, che dapoi ch'ebbi</l>
     <l n="551">le roze genti al civil culto instrutte,</l>
     <l n="552">le fei zelanti, e persuasi a tutte</l>
     <l n="553">offrirvi altari e vittime.</l>
     <l n="554">Voi pur allor gradiste</l>
     <l n="555">gl'inni facondi e le lodate lodi,</l>
     <l n="556">che già vi porse in non usati modi</l>
     <l n="557">il cantor vostro nobile.</l>
     <l n="558">Et or perché sì poco</l>
     <l n="559">mi giovar vosco affettuose preci?</l>
     <l n="560">di quanto in terra a vostro onore io feci</l>
     <l n="561">è questo dunque il premio?</l>
     <l n="562">Non potea senza froda</l>
     <l n="563">rendersi dunque a me la sposa mia?</l>
     <l n="564">dunque del donator la cortesia</l>
     <l n="565">mi torna in danno e strazio?</l>
     <l n="566">Perché, perché proporre</l>
     <l n="567">condizion sì dura a tanta brama?</l>
     <l n="568">dura troppo e pur troppo a chi tropp'ama</l>
     <l n="569">ad osservar difficile.</l>
     <l n="570">Così devea fallace</l>
     <l n="571">riuscir d'un gran Dio l'alta parola?</l>
     <l n="572">dove, deh dove sei? chi mi t'invola</l>
     <l n="573">consorte mia dolcissima?</l>
     <l n="574">Oimè sarà pur vero,</l>
     <l n="575">ch'avend'io de' begli occhi il sol perduto,</l>
     <l n="576">ritornar ala luce abbia potuto</l>
     <l n="577">dopo sì grave perdita?</l>
     <l n="578">Ahi perché di noi duo</l>
     <l n="579">l'un rifiutar, l'altro accettar gli Abissi?</l>
     <l n="580">perché permise il Ciel ch'io solo uscissi</l>
     <l n="581">degli alberghi tartarei?</l>
     <l n="582">Sì sì, fu perch'io forse</l>
     <l n="583">mentre tu passi a quel tormento eterno,</l>
     <l n="584">rimanga in altro assai peggiore inferno,</l>
     <l n="585">più penoso et orribile.</l>
     <l n="586">Folle, astener non seppi</l>
     <l n="587">dala tua vista i cupid'occhi miei</l>
     <l n="588">io, che col canto svellerti potei</l>
     <l n="589">dale man dele Furie?</l>
     <l n="590">Or tu senza me lasso,</l>
     <l n="591">dannata là ne le profonde grotte</l>
     <l n="592">tra i mesti orror dela perpetua notte,</l>
     <l n="593">abiterai le tenebre.</l>
     <l n="594">Et io sola cagione</l>
     <l n="595">del tuo novo morir, vedovo e privo</l>
     <l n="596">del tuo lume vital, resto qui vivo,</l>
     <l n="597">o vita di quest'anima?</l>
     <l n="598">Gli ululati e le strida</l>
     <l n="599">udrai laggiù dele malnate genti;</l>
     <l n="600">udrai del'alme ree gli aspri lamenti</l>
     <l n="601">e i desperati gemiti.</l>
     <l n="602">Vedrai le torve fronti,</l>
     <l n="603">le minacciose ciglia e i serpentini</l>
     <l n="604">d'aspi fischianti inviluppati crini</l>
     <l n="605">dele tre crude Vergini.</l>
     <l n="606">Sentirai le percosse</l>
     <l n="607">dele catene e dele serpi orrende,</l>
     <l n="608">con cui Megera atrocemente offende</l>
     <l n="609">gli scelerati spiriti.</l>
     <l n="610">E 'ncontr' a te fors'anco</l>
     <l n="611">scote la fiera e furial facella;</l>
     <l n="612">fors'ancor ti percote e ti flagella</l>
     <l n="613">con le ceraste squallide.</l>
     <l n="614">Teco usar l'empie or denno</l>
     <l n="615">doppio rigor, peròche vidi io stesso</l>
     <l n="616">del privilegio a te sola concesso</l>
     <l n="617">già sospirar Tesifone.</l>
     <l n="618">E ti mirò sdegnosa</l>
     <l n="619">quando meco vicina eri al'uscire,</l>
     <l n="620">che 'n te (come ne l'altre) incrudelire</l>
     <l n="621">sol non le fusse lecito.</l>
     <l n="622">E pur campata e franca</l>
     <l n="623">dal poter del'Erinne iniqua e rea,</l>
     <l n="624">le rive a riveder già ti traea</l>
     <l n="625">del bel fiume Castalio.</l>
     <l n="626">Quando, oimè, non so come</l>
     <l n="627">mi fu del bel camin la via precisa,</l>
     <l n="628">e tu tornasti pur da me divisa</l>
     <l n="629">al sempiterno carcere.</l>
     <l n="630">Tornasti a forza esposta</l>
     <l n="631">ala pena infernale et al dolore;</l>
     <l n="632">et io senza il mio ben, senza il mio core</l>
     <l n="633">rimarrò lieto e libero?</l>
     <l n="634">Possibil fia ch'io tragga</l>
     <l n="635">tra gli uomini la vita e tu tra' mostri?</l>
     <l n="636">e ch'abbiam per oggetto agli occhi nostri</l>
     <l n="637">io luce e tu caligine?</l>
     <l n="638">No no, ciò non richiede</l>
     <l n="639">l'amor mio vero, il mio pietoso affetto.</l>
     <l n="640">Conviensi a me, ch'aborro ogni diletto,</l>
     <l n="641">stato d'egual miseria.</l>
     <l n="642">A queste luci triste</l>
     <l n="643">non fia più chiaro il sol, né caro il die;</l>
     <l n="644">né più saranno altrui le corde mie</l>
     <l n="645">dilettose et amabili.</l>
     <l n="646">Nulla più di soave</l>
     <l n="647">canterà la mia Musa afflitta et egra;</l>
     <l n="648">né voce avrà più mai, grata et allegra,</l>
     <l n="649">come talor fu solita.</l>
     <l n="650">Fuggan (ch'io più non curo</l>
     <l n="651">se non che di se stesso abbia a dolersi)</l>
     <l n="652">amorose dolcezze e dolci versi</l>
     <l n="653">da quest'amaro pettine.</l>
     <l n="654">Più non vo ch'addolcisca</l>
     <l n="655">quel crudo Ciel, ch'ogni piacer mi toglie,</l>
     <l n="656">di piacevol suggetto in tante doglie</l>
     <l n="657">alcun concento armonico.</l>
     <l n="658">Più non m'udranno i boschi</l>
     <l n="659">parlar d'amor, né vo che più rimbombe</l>
     <l n="660">l'amico orror di quest'ombrose tombe,</l>
     <l n="661">che di funesta musica.</l>
     <l n="662">Orba omai di duo pregi,</l>
     <l n="663">spento il suo Sole e muto il suo Poeta,</l>
     <l n="664">non speri più di ritornar mai lieta</l>
     <l n="665">la sconsolata Tracia.</l>
     <l n="666">Spoglia negra e lugubre</l>
     <l n="667">vo che da oggi in poi sempre mi vesta;</l>
     <l n="668">sì come l'alma è tenebrosa e mesta,</l>
     <l n="669">tenebroso fia l'abito.</l>
     <l n="670">Starommene solingo,</l>
     <l n="671">tragico essempio a i più meschini amanti,</l>
     <l n="672">le lunghe notti di dogliosi pianti</l>
     <l n="673">bagnando il freddo talamo.</l>
     <l n="674">Andrommene ramingo</l>
     <l n="675">per le foreste più deserte e nere</l>
     <l n="676">importunando le selvagge fere</l>
     <l n="677">con le mie note querule.</l>
     <l n="678">O sassi alpini, o sassi,</l>
     <l n="679">ch'al mio cantar correste, or qua correte</l>
     <l n="680">con rovina mortal, prego, cadete</l>
     <l n="681">sovra il mio capo misero.</l>
     <l n="682">O selve alpestri, o selve</l>
     <l n="683">che spesso del mio suon l'orme seguite,</l>
     <l n="684">co' vostri rami ad acciecar venite</l>
     <l n="685">questi miei lumi flebili.</l>
     <l n="686">O belve ingorde, o belve,</l>
     <l n="687">che stupite al tenor dele mie voci,</l>
     <l n="688">deh da' vostri antri omai crude e feroci</l>
     <l n="689">uscite, e divoratemi –.</l>
     <l n="690">Questi et altri discorsi</l>
     <l n="691">con travagliato spirto</l>
     <l n="692">il misero facea. Così soletto</l>
     <l n="693">pianse gran tempo e fu veduto poi</l>
     <l n="694">tre mesi e quattro interi</l>
     <l n="695">or per gli alpestri fianchi</l>
     <l n="696">del'Emo, or per le falde</l>
     <l n="697">dela rupe Rifea,</l>
     <l n="698">or sotto Tempe, or su l'orribil foce</l>
     <l n="699">del Tanai freddo, or su le ripe algenti</l>
     <l n="700">del'agghiacciato Strimone dolersi;</l>
     <l n="701">e tra l'acque e le piante,</l>
     <l n="702">e le fere e gli augelli</l>
     <l n="703">in triste e lamentevoli querele</l>
     <l n="704">suo cordoglio sfogava,</l>
     <l n="705">e sempre si lagnava</l>
     <l n="706">di Persefone ingorda,</l>
     <l n="707">sempre Euridice sua chiamando invano.</l>
     <l n="708">Mai d'altra donna agli occhi suoi non piacque</l>
     <l n="709">vista leggiadra, e mai</l>
     <l n="710">di novella beltà fiamma non l'arse.</l>
     <l n="711">Sol mostrando sen gìa con versi molli</l>
     <l n="712">ai giovani pastori,</l>
     <l n="713">dolce cantando, i puerili amori.</l>
     <l n="714">E fu sì fatto il canto,</l>
     <l n="715">che 'n spazioso piano, ove non era</l>
     <l n="716">tra l'erbette minute ombra d'arbusto,</l>
     <l n="717">(oh miracol di carmi)</l>
     <l n="718">dale montagne traci</l>
     <l n="719">trasse i boschi seguaci.</l>
     <l n="720">Contano i Geti, e gli ultimi Bistoni,</l>
     <l n="721">che i più profondi e rapidi torrenti</l>
     <l n="722">mancaro, e posto il freno</l>
     <l n="723">al solito furor, taciti e pigri</l>
     <l n="724">rappreser l'acque e ritardaro il corso.</l>
     <l n="725">E che i più fieri venti</l>
     <l n="726">si posaro su l'ali e quasi avinti</l>
     <l n="727">d'invisibil catena, ebri di gioia,</l>
     <l n="728">stetter fermi, e pendenti</l>
     <l n="729">dai mirabili accenti:</l>
     <l n="730">sìche Nettun di quelli, Eolo di questi</l>
     <l n="731">molte e molt'ore indarno</l>
     <l n="732">aspettaro il ritorno;</l>
     <l n="733">ond'ebbero a temer d'aver perduti</l>
     <l n="734">i tributarî l'un, l'altro i vassalli.</l>
     <l n="735">Il nevoso Pangeo l'ispida testa</l>
     <l n="736">piegò, per ascoltar l'alto concento;</l>
     <l n="737">il Rodope gelato</l>
     <l n="738">dal duro giogo sollevò la fronte;</l>
     <l n="739">scossesi dala chioma il rigid'Ossa</l>
     <l n="740">disciolte al pian l'indiamantite nevi,</l>
     <l n="741">e si sentì del dorso</l>
     <l n="742">liquefar per dolcezza il ghiaccio antico.</l>
     <l n="743">E tu superbo impenetrabil Ato,</l>
     <l n="744">lo cui rigor non cesse</l>
     <l n="745">agli assalti del mar, la cui durezza</l>
     <l n="746">fu dal ferro di Serse apena doma,</l>
     <l n="747">pur non potesti allor del petto alpino</l>
     <l n="748">non allettato intenerir le selci,</l>
     <l n="749">sìche sotto le schegge, e le ruine</l>
     <l n="750">de' rotti sassi e de' macigni infranti</l>
     <l n="751">mille centauri allievi ebber sepolcro.</l>
     <l n="752">Corsero aprova, fatte</l>
     <l n="753">peregrine le selve; e dele selve</l>
     <l n="754">le Driadi cittadine,</l>
     <l n="755">abbandonati i lor nativi tronchi,</l>
     <l n="756">mosser le roze piante, e volser farsi</l>
     <l n="757">del gran poeta ascoltatrici anch'elle.</l>
     <l n="758">Dale cime del'Emo,</l>
     <l n="759">quasi ignudo rimaso,</l>
     <l n="760">scese a gran passi il verdeggiante pioppo,</l>
     <l n="761">dele tempie d'Alcide altero fregio.</l>
     <l n="762">Seguillo il pin robusto,</l>
     <l n="763">carco di duri e noderosi scogli,</l>
     <l n="764">che per cercar dela perduta figlia</l>
     <l n="765">ala feconda Dea prestò le faci.</l>
     <l n="766">Seco condusse la compagna quercia,</l>
     <l n="767">arbore a Giove cara, e dele ghiande</l>
     <l n="768">(cibo de' primi eroi) madre ferace.</l>
     <l n="769">Vennevi il dritto e funeral cipresso,</l>
     <l n="770">piramide de' boschi, arbor gigante,</l>
     <l n="771">emulator degli obelischi alteri,</l>
     <l n="772">imitator dele superbe mete.</l>
     <l n="773">E co 'l frassino alpestro, utile al'armi,</l>
     <l n="774">nato a fornir le destre</l>
     <l n="775">de' feroci guerrier d'aste ferrate,</l>
     <l n="776">rapido ancor vi venne</l>
     <l n="777">il produttor dela tenace pece,</l>
     <l n="778">l'abete atto e possente</l>
     <l n="779">l'impeto e l'ira a sostener del'onde.</l>
     <l n="780">Né mancò di venir l'invitta palma,</l>
     <l n="781">premio de' vincitori, onor d'Idume,</l>
     <l n="782">né 'l bianco e lento salce,</l>
     <l n="783">ch'abita i fiumi et ama</l>
     <l n="784">pascer la sete sua vicino al'acque,</l>
     <l n="785">né tu di Palla amico,</l>
     <l n="786">fecondissimo olivo.</l>
     <l n="787">Né tu, che 'l corpo tutto, acero vago,</l>
     <l n="788">porti dipinto di leggiadre vene.</l>
     <l n="789">E con la chioma aperta</l>
     <l n="790">lasciò le patrie rive il faggio ombroso.</l>
     <l n="791">Et uscì dele braccia</l>
     <l n="792">dela moglie ritorta</l>
     <l n="793">il padrigno del'uve, olmo frondoso.</l>
     <l n="794">Vennevi il noce opaco, il bosso crespo,</l>
     <l n="795">e col cornio silvestro,</l>
     <l n="796">suo germano minor, vi venne e corse</l>
     <l n="797">il vermiglio ciregio.</l>
     <l n="798">E fra mill'altre piante</l>
     <l n="799">le piante vi drizzaro</l>
     <l n="800">il platano giocondo,</l>
     <l n="801">il sovero spugnoso,</l>
     <l n="802">il corbezzolo umile,</l>
     <l n="803">il ginebro pungente,</l>
     <l n="804">il fragil tamarisco,</l>
     <l n="805">il pieghevole tiglio; e tutti insieme</l>
     <l n="806">fecero d'ognintorno</l>
     <l n="807">al musico gentil verde teatro.</l>
     <l n="808">Dafni, già ninfa, or lauro,</l>
     <l n="809">benché disprezzatrice</l>
     <l n="810">già del'arti d'Apollo e dele Muse,</l>
     <l n="811">mutata a questa volta</l>
     <l n="812">con la sembianza ancor l'aspra natura,</l>
     <l n="813">sovra il suo genitore il figlio volse</l>
     <l n="814">favoreggiar di privilegio eterno.</l>
     <l n="815">Al suon di quelle note,</l>
     <l n="816">onde fuggir solea, corse veloce,</l>
     <l n="817">et incurvando al'onorata fronte</l>
     <l n="818">le sacre e verdi cime, gli compose</l>
     <l n="819">meritata corona.</l>
     <l n="820">L'elce negra et annosa,</l>
     <l n="821">da que' versi animata</l>
     <l n="822">stese i densi suoi rami e con le fronde</l>
     <l n="823">folta ombrella tessendo al nobil capo,</l>
     <l n="824">gli fe' su 'l fil del mezogiorno estivo</l>
     <l n="825">contro i colpi del sol frondoso scudo.</l>
     <l n="826">Il nodoso castagno</l>
     <l n="827">disserrò de' suoi ricci aspri e pungenti</l>
     <l n="828">l'irsute barbe, e fuor de' gusci a piedi</l>
     <l n="829">gli partorì le sue novelle figlie.</l>
     <l n="830">Il purpureo granato</l>
     <l n="831">si ruppe il fianco d'oro e le nascoste</l>
     <l n="832">viscere di rubin tutte gli aperse.</l>
     <l n="833">La pampinosa vite</l>
     <l n="834">del suo tesor gli porse</l>
     <l n="835">gonfi di dolce ambrosia, e gravi e pregni</l>
     <l n="836">di liquid'ambra, i teneri piropi.</l>
     <l n="837">Il molle e dolce fico</l>
     <l n="838">quasi pianger volesse</l>
     <l n="839">per pietà de' suoi casi,</l>
     <l n="840">dale foglie e da' frutti</l>
     <l n="841">stillò di puro mele</l>
     <l n="842">lagrime rugiadose.</l>
     <l n="843">Il mandorlo gentile,</l>
     <l n="844">qual già sotto l'incarco</l>
     <l n="845">dela sospesa Fillide gli avenne,</l>
     <l n="846">tutto si ringemmò d'arabi fiori.</l>
     <l n="847">Il gelso, che del sangue</l>
     <l n="848">de' duo miseri amanti era vermiglio,</l>
     <l n="849">tornò viè più che pria candido e bianco,</l>
     <l n="850">e dele foglie belle</l>
     <l n="851">raddoppiò l'esca al'ingegnoso verme.</l>
     <l n="852">L'incorrottibil cedro</l>
     <l n="853">e l'arancio odorato i pomi d'oro,</l>
     <l n="854">già con vigilie tante</l>
     <l n="855">ne' giardini d'Atlante</l>
     <l n="856">guardati là dal'incantata serpe,</l>
     <l n="857">quasi pioggia dorata, a terra chini</l>
     <l n="858">prodigamente in grembo gli versaro.</l>
     <l n="859">Il nespilo, il cotogno,</l>
     <l n="860">il sorbo, aspri et acerbi,</l>
     <l n="861">maturaro i lor parti, et indolcita</l>
     <l n="862">la naturale asprezza,</l>
     <l n="863">sudaro dale scorze</l>
     <l n="864">di zucchero di canna,</l>
     <l n="865">di nettare e di manna</l>
     <l n="866">gomme preziosissime e soavi.</l>
     <l n="867">L'edra brancuta e l'amoroso mirto</l>
     <l n="868">mostravano serpendo</l>
     <l n="869">tra gl'immortali e trionfanti allori,</l>
     <l n="870">non poca ambizion d'essere a parte</l>
     <l n="871">di tant'onore anch'essi, e di far cerchio</l>
     <l n="872">(umil quantunque) al glorioso crine.</l>
     <l n="873">Il pesco, il pero, il pruno</l>
     <l n="874">quasi garrule lingue</l>
     <l n="875">vibrar le fronde e parea dir ciascuno:</l>
     <l n="876">ecco, io t'offro me stesso,</l>
     <l n="877">e volentier torrei</l>
     <l n="878">lasciarmi anco smembrar, solch'io potessi</l>
     <l n="879">a quella dotta man, ch'a sé mi tira,</l>
     <l n="880">far del proprio cadavere la lira.</l>
     <l n="881">Tutti gli arbori insomma</l>
     <l n="882">l'un verso l'altro dilatando i rami,</l>
     <l n="883">come presi per mano,</l>
     <l n="884">perch'egli stando al'ombra</l>
     <l n="885">meglio seguir la musica potesse,</l>
     <l n="886">et acciò che gli augelli</l>
     <l n="887">si potesser posar su le lor braccia,</l>
     <l n="888">gli si piantaro intorno.</l>
     <l n="889">Furo i vaghi augellini</l>
     <l n="890">su i vaganti arboscelli</l>
     <l n="891">da forza occulta co' lor nidi insieme</l>
     <l n="892">portati al loco, ove s'udiva il canto;</l>
     <l n="893">e s'alcun forse a caso</l>
     <l n="894">ne volava per l'aere, a mezo il volo</l>
     <l n="895">d'oblio soave innebriato e preso</l>
     <l n="896">da melodia sì nova,</l>
     <l n="897">cadea subito a terra.</l>
     <l n="898">L'istessa altera imperiale augella,</l>
     <l n="899">messaggiera di Giove,</l>
     <l n="900">lasciando per allora</l>
     <l n="901">di mirar fiso il sole,</l>
     <l n="902">dela cui dolce vista</l>
     <l n="903">cotanto si compiace,</l>
     <l n="904">rapita a trastullarsi</l>
     <l n="905">dala luce ala voce,</l>
     <l n="906">cangiò senso al diletto,</l>
     <l n="907">e variando oggetto,</l>
     <l n="908">del'occhio in vece adoperò l'orecchio:</l>
     <l n="909">o se parte nell'opra avea lo sguardo,</l>
     <l n="910">intendea solo a vagheggiare Orfeo.</l>
     <l n="911">Ammutì la cicala</l>
     <l n="912">striduletta e loquace:</l>
     <l n="913">et è fama ch'allora</l>
     <l n="914">le canzoni dolcissime a comporre</l>
     <l n="915">Filomena imparasse;</l>
     <l n="916">e ch'allor cominciasse,</l>
     <l n="917">imitator dela favella umana,</l>
     <l n="918">distintamente a sciorre</l>
     <l n="919">articolate voci il verde augello;</l>
     <l n="920">e ch'allor sonnacchiosi</l>
     <l n="921">apprendessero ancora</l>
     <l n="922">il tasso, il ghiro e l'orso</l>
     <l n="923">il lunghissimo lor grave letargo.</l>
     <l n="924">Su la bocca del'antro,</l>
     <l n="925">dove sedea cantando il sacro ingegno,</l>
     <l n="926">in guisa di corona,</l>
     <l n="927">intenta al suon dele celesti rime</l>
     <l n="928">gran turba d'animali</l>
     <l n="929">mansueti e feroci,</l>
     <l n="930">e terrestri e volanti, erasi accolta.</l>
     <l n="931">Il destrier generoso,</l>
     <l n="932">benché di Marte, e di Bellona amico,</l>
     <l n="933">con le ginocchia chine</l>
     <l n="934">di Calliope e di Febo il figlio udiva;</l>
     <l n="935">e viè più forte di qualunque morso</l>
     <l n="936">a freno il ritenea</l>
     <l n="937">di quel canto divin l'alta dolcezza.</l>
     <l n="938">Il tauro aspro e superbo,</l>
     <l n="939">dimenticata in tutto</l>
     <l n="940">col fier rival la combattuta amica,</l>
     <l n="941">e quasi doma da soave giogo</l>
     <l n="942">sua natural fierezza,</l>
     <l n="943">giaceagli a piè disteso.</l>
     <l n="944">Il bavoso cinghiale</l>
     <l n="945">obliato lo sdegno,</l>
     <l n="946">ch'ebbe già contro il bel rival di Marte,</l>
     <l n="947">con le sete arricciate</l>
     <l n="948">stupido al bel cantar dava l'orecchie.</l>
     <l n="949">La simia, de' nostr'atti</l>
     <l n="950">scherzosa imitatrice,</l>
     <l n="951">posti gli usati scherzi,</l>
     <l n="952">tutta pendea dal'accordato ordigno.</l>
     <l n="953">L'istrice, a se medesmo arciero et arco,</l>
     <l n="954">cui scusa il proprio cuoio</l>
     <l n="955">e faretra e saette, or di sé fatto</l>
     <l n="956">spinoso globo e setolosa palla,</l>
     <l n="957">dipartir da quel suon non si sapea.</l>
     <l n="958">Lo scrignuto camelo,</l>
     <l n="959">la cornuta giraffa e cento e mille,</l>
     <l n="960">al tenor lusinghiero</l>
     <l n="961">del'arguto stromento</l>
     <l n="962">taciturni si stavano e sospesi.</l>
     <l n="963">L'aspe crudel, dico quell'aspe istesso,</l>
     <l n="964">che la sua donna uccise,</l>
     <l n="965">del gran fallo pentito, allor si tolse</l>
     <l n="966">dal sordo orecchio l'ostinata coda,</l>
     <l n="967">et incantato dal celeste canto</l>
     <l n="968">bevve tanto di dolce,</l>
     <l n="969">che tutto il tosco suo converse in mele.</l>
     <l n="970">La formidabil tigre,</l>
     <l n="971">abbassato l'orgoglio, et obliata</l>
     <l n="972">del caro nido la gelosa cura,</l>
     <l n="973">era così rapita</l>
     <l n="974">dala soavità del'armonia</l>
     <l n="975">ch'allor potuto a suo talento avrebbe</l>
     <l n="976">far degli orridi parti</l>
     <l n="977">secura preda il cacciatore armeno.</l>
     <l n="978">E ciò, che più di meraviglia è degno,</l>
     <l n="979">fere tra se medesme</l>
     <l n="980">discordanti e nemiche</l>
     <l n="981">pacifica union quivi congiunse.</l>
     <l n="982">Scherzò con la pantera</l>
     <l n="983">concorde allor la damma;</l>
     <l n="984">non fuggì paventosa</l>
     <l n="985">dal leon la cervetta;</l>
     <l n="986">s'accompagnò securo</l>
     <l n="987">con l'elefante il drago;</l>
     <l n="988">presso al lupo s'assise</l>
     <l n="989">senza timor l'agnella;</l>
     <l n="990">covò l'amica lepre</l>
     <l n="991">piacevole il molosso;</l>
     <l n="992">serbò fede al colombo</l>
     <l n="993">l'insidiosa volpe;</l>
     <l n="994">e conversaro insieme</l>
     <l n="995">la tortorella e 'l falco.</l>
     <l n="996">Intanto il saggio Orfeo, che tutto cinto</l>
     <l n="997">da' selvaggi uditori</l>
     <l n="998">in quella solitudine si vede,</l>
     <l n="999">rinforza il flebil metro</l>
     <l n="1000">e con l'avorio musico ritocca</l>
     <l n="1001">e ritenta e ritasta</l>
     <l n="1002">dele corde concordi</l>
     <l n="1003">l'ordinate misure.</l>
     <l n="1004">Cantò del giovinetto</l>
     <l n="1005">che 'l domestico cervo incauto uccise.</l>
     <l n="1006">Contò di quel, che 'n Ida</l>
     <l n="1007">fu del celeste augel peso furtivo.</l>
     <l n="1008">Narrò di quel, che morto</l>
     <l n="1009">fu dal disco crudele.</l>
     <l n="1010">Disse di quel, ch'estinto</l>
     <l n="1011">fu dal cinghial feroce.</l>
     <l n="1012">Né di colui si tacque,</l>
     <l n="1013">che di Cibele i pianti</l>
     <l n="1014">in saldo umor viscoso ancor distilla.</l>
     <l n="1015">Né di quel che soletto</l>
     <l n="1016">vaneggiando su l'acque</l>
     <l n="1017">a se medesmo piacque,</l>
     <l n="1018">né di te, che furato</l>
     <l n="1019">dala bella Napea,</l>
     <l n="1020">lasciasti in pianto il generoso Alcide;</l>
     <l n="1021">né di te, che dal tauro</l>
     <l n="1022">precipitato a terra,</l>
     <l n="1023">fosti a Bacco cagion d'estrema doglia.</l>
     <l n="1024">Allora in guiderdon del gran diletto</l>
     <l n="1025">da' dolci accenti preso,</l>
     <l n="1026">a recargli pregiati e rari doni</l>
     <l n="1027">ogni fera, ogni augel contese a prova.</l>
     <l n="1028">Quivi il gatto etiopo</l>
     <l n="1029">gli odorati sudori</l>
     <l n="1030">largamente diffuse.</l>
     <l n="1031">Il castore si svelse</l>
     <l n="1032">i cari genitali,</l>
     <l n="1033">non facil preda al cacciator di Ponto.</l>
     <l n="1034">Il pavone dal lembo</l>
     <l n="1035">dela fregiata spoglia</l>
     <l n="1036">le colorate sue gemme si trasse.</l>
     <l n="1037">Fin dal Caucaso il lince</l>
     <l n="1038">venne a portargli i lucidi cristalli.</l>
     <l n="1039">Dal'iperboree balze</l>
     <l n="1040">il grifo gli condusse</l>
     <l n="1041">dele glebe del'oro i biondi pesi.</l>
     <l n="1042">Dagli orti di Ciprigna</l>
     <l n="1043">i serti dele rose</l>
     <l n="1044">gli recò la colomba.</l>
     <l n="1045">Da l'Eridano il cigno</l>
     <l n="1046">trasse l'elettro fin, tolto da' rami</l>
     <l n="1047">dele meste sorelle di Fetonte.</l>
     <l n="1048">La gru dopo i contrasti</l>
     <l n="1049">dele guerre pigmee, col rostro acuto</l>
     <l n="1050">colse del mar vermiglio i ricchi germi.</l>
     <l n="1051">La fenice immortale,</l>
     <l n="1052">di là da l'odorifere contrade</l>
     <l n="1053">de l'ultim'Euro, ne l'adunco artiglio</l>
     <l n="1054">gli venne a presentar cinnamo e costo.</l>
     <l n="1055">Non fu pennuto in aria, irsuto in selva</l>
     <l n="1056">animal, che negasse</l>
     <l n="1057">ala lira faconda il suo tributo.</l>
     <l n="1058">Misero Orfeo, ne l'anime ferine</l>
     <l n="1059">pietà trovasti, e degli umani petti</l>
     <l n="1060">d'umanitate ignudi</l>
     <l n="1061">non potesti placar l'ira e l'orgoglio.</l>
     <l n="1062">L'armonia di quel plettro,</l>
     <l n="1063">che la Morte addolcì, nulla ti valse.</l>
     <l n="1064">Nulla ti valse il canto,</l>
     <l n="1065">che già costrinse a sospirar l'Inferno.</l>
     <l n="1066">Trovasti assai men molle</l>
     <l n="1067">al suon dela tua cetra</l>
     <l n="1068">un cor baccante e folle,</l>
     <l n="1069">che lo sterpo e la pietra;</l>
     <l n="1070">e provasti nel mondo</l>
     <l n="1071">viè più crudi i mortali,</l>
     <l n="1072">che nel tartareo fondo</l>
     <l n="1073">gli spiriti infernali.</l>
     <l n="1074">Arser (non molto andò) di tanto sdegno</l>
     <l n="1075">da lui spregiate le Ciconie madri,</l>
     <l n="1076">che tra l'orgie di Bacco</l>
     <l n="1077">nel dì solenne apunto,</l>
     <l n="1078">quand'erano quivi a celebrar concorse</l>
     <l n="1079">del gran Nume di Tebe i sacri riti,</l>
     <l n="1080">del giolivo licor, ch'innebria altrui,</l>
     <l n="1081">tutte alterate e calde,</l>
     <l n="1082">con tirsi et aste e vanghe e con altr'armi</l>
     <l n="1083">boscherecce e villane</l>
     <l n="1084">assalitol repente,</l>
     <l n="1085">senza riparo alcun, morte gli diero.</l>
     <l n="1086">Misero, e che potea? fra i rochi sistri</l>
     <l n="1087">e i timpani tonanti</l>
     <l n="1088">e tra i tumulti e gli urli</l>
     <l n="1089">del feminil drappello</l>
     <l n="1090">ammutirono i versi; et era poi</l>
     <l n="1091">di voto e cavo legno organo frale</l>
     <l n="1092">troppo a tanto furor debile schermo.</l>
     <l n="1093">Tronchi, tronchi malnati,</l>
     <l n="1094">le cui braccia ramose al'empie mani</l>
     <l n="1095">somministraro le spietate verghe,</l>
     <l n="1096">questa fu la mercè, che voi rendeste</l>
     <l n="1097">al buon Cantor, da' cui divini accenti</l>
     <l n="1098">riceveste pur or spirito e senso?</l>
     <l n="1099">Su la riviera d'Ebro</l>
     <l n="1100">le sacrileghe donne</l>
     <l n="1101">trasser le membra lacerate e sparse,</l>
     <l n="1102">e nel gorgo del fiume,</l>
     <l n="1103">sciolto dal busto suo, gittaro il capo,</l>
     <l n="1104">lo qual per lunga traccia si vedea</l>
     <l n="1105">lasciar del sangue suo squallide l'onde;</l>
     <l n="1106">e col capo gittaro sciolta ancor quella lira,</l>
     <l n="1107">che pur dianzi traea gli arbori e i sassi.</l>
     <l n="1108">Dale stemprate corde,</l>
     <l n="1109">raccontasi, che furo</l>
     <l n="1110">sugger dolcezze iblee vedute l'api,</l>
     <l n="1111">e nel concavo ventre</l>
     <l n="1112">delo spezzato arnese</l>
     <l n="1113">comporre i nidi e fabricare i favi.</l>
     <l n="1114">Vassene giù per l'acque</l>
     <l n="1115">dal miserabil tronco</l>
     <l n="1116">scema l'orrida testa; e mentre essala</l>
     <l n="1117">l'anima fuggitiva,</l>
     <l n="1118">con la lingua già fredda</l>
     <l n="1119">ala lira s'accorda, e fievolmente</l>
     <l n="1120">seco mormora e geme, e seco molce</l>
     <l n="1121">con moribonda e tremula armonia</l>
     <l n="1122">l'onda e l'arena, e 'n su la voce estrema</l>
     <l n="1123">pur gorgogliando e singhiozzando dice</l>
     <l n="1124">Euridice Euridice.</l>
    </lg>
   </lg>
  </body>
 </text>
</TEI>