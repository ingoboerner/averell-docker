<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - II</title>
    <author>Mariotto Davanzati</author>
   </titleStmt>
   <extent>
    <measure unit="stanza">7</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Mariotto Davanzati_poesie-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - II</title>
     <author>Mariotto Davanzati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non Sorga ed Acabernia e non Parnaso,</l>
     <l n="2">né le Muse contente a le dolci acque,</l>
     <l n="3">né Orfeo con sua dolce melodia</l>
     <l n="4">non Giove quando più Alcmena gli piacque,</l>
     <l n="5">né il sacro Apollo in sì piccïol vaso</l>
     <l n="6">per amor misse tanta monarchia.</l>
     <l n="7">Qual con più poesia</l>
     <l n="8">mai scrisse o scrive con più alto ingegno</l>
     <l n="9">non giugnerebbe al segno,</l>
     <l n="10">ch'a tua laude o bellezza immensa vale.</l>
     <l n="11">Deo vero immortale,</l>
     <l n="12">dunque mia fantasia in aiuto chiama</l>
     <l n="13">sol te, giusto signor, ch'altro non brama.</l>
    </lg>
    <lg n="2">
     <l n="14">Il superfluo, importun e crudo Amore</l>
     <l n="15">e' miei longhi disiri e sospir troppi</l>
     <l n="16">son proprî citator delle mie frode,</l>
     <l n="17">e 'l duol, col qual plorando par ch'io scoppi,</l>
     <l n="18">volgon lo stil, lo 'ngegno a farti onore,</l>
     <l n="19">non s'accorgendo di mancar tue lode;</l>
     <l n="20">pur, dintorno alle parole,</l>
     <l n="21">toccando sol l'estreme particelle,</l>
     <l n="22">fior delle cose belle,</l>
     <l n="23">gentil, franco, cortese, umile e vago,</l>
     <l n="24">di cui vista m'apago,</l>
     <l n="25">scusa l'ignoto error che mi trasporta,</l>
     <l n="26">dentro al qual l'alma sanza te è morta.</l>
    </lg>
    <lg n="3">
     <l n="27">Come piacque a colui che 'l mondo volve</l>
     <l n="28">e dà lume a' mortal di cerchio in cerchio</l>
     <l n="29">m'achiuse ove non val pregio né forza,</l>
     <l n="30">né puote riparar al suo superchio,</l>
     <l n="31">e' del peccato altrui me stesso asolve,</l>
     <l n="32">lasciando a me di me proprio la scorza,</l>
     <l n="33">né già mai ciurma a orza</l>
     <l n="34">di concordia poggiâr, com'io trascorso</l>
     <l n="35">con lui fu', dove un morso,</l>
     <l n="36">col qual mi ti donò, mi misse ai denti</l>
     <l n="37">e due spron sì pungenti</l>
     <l n="38">che 'n un punto mi movi, volvi e resti,</l>
     <l n="39">e sol col cenno convien ch'io m'apresti.</l>
    </lg>
    <lg n="4">
     <l n="40">O miseri infelici e ciechi amanti,</l>
     <l n="41">come comporta il ciel tanta ingiustizia,</l>
     <l n="42">perché sì da l'amato vi trasforma?</l>
     <l n="43">Fra tante pene una sola letizia,</l>
     <l n="44">un breve riso fra cotanti pianti</l>
     <l n="45">m'insegna ' andar per traccia e trovar l'orma.</l>
     <l n="46">Se avien ch'i' vada o dorma,</l>
     <l n="47">t'ho dentro al cor d'un bel marmo intagliato,</l>
     <l n="48">cogitando in che lato</l>
     <l n="49">è il mio signor, e movo per cercarti,</l>
     <l n="50">né so s'i' vo' trovarti;</l>
     <l n="51">e temo e spero e bramo di star peggio,</l>
     <l n="52">ed ho me in odio e quanto sento o veggio.</l>
    </lg>
    <lg n="5">
     <l n="53">Licito, onesto e giusto è sì il mio priego</l>
     <l n="54">che innanzi al tuo impetrato cor di smalto</l>
     <l n="55">dee pur grazia acquistar, se fede giova;</l>
     <l n="56">e ben che e' nol vincesse al primo assalto,</l>
     <l n="57">di questo picciol don non mi far niego,</l>
     <l n="58">se in te alcuna pietà, signor, si trova;</l>
     <l n="59">piacciati di far prova</l>
     <l n="60">di me coi tuoi più intimi conservi,</l>
     <l n="61">ed ai falsi protervi</l>
     <l n="62">non creder, pei qual io tanto mal sofero.</l>
     <l n="63">L'alma e 'l corpo ti profero,</l>
     <l n="64">ché un simil aver puoi, ma non migliore</l>
     <l n="65">servo, né con più fé, né con più amore.</l>
    </lg>
    <lg n="6">
     <l n="66">O qual sì crudo mai sotto al battesmo</l>
     <l n="67">fu, che di sé pietà non lo strignesse</l>
     <l n="68">o qualche spezieltà d'un suo ben propio</l>
     <l n="69">ed ogni altro peccato si dimesse</l>
     <l n="70">che l'esser micidial di se medesmo?</l>
     <l n="71">Io, che tua cosa son, teco m'accopio.</l>
     <l n="72">Qual nimico etïopio</l>
     <l n="73">a l'incarcero suo negò vivande,</l>
     <l n="74">qual tu dono a me grande</l>
     <l n="75">nieghi, a te nulla, e ben ch'io nol merti.</l>
     <l n="76">Savi gentili e sperti</l>
     <l n="77">s'umilian sempre a far a' minor parte,</l>
     <l n="78">facendo delle lor parole carte.</l>
    </lg>
    <lg n="7">
     <l n="79">Mille e mille fïate ho mossi i piedi</l>
     <l n="80">già per contarti il mio misero stato,</l>
     <l n="81">di speme, di disio e di duol carco;</l>
     <l n="82">né sì tosto a' miei occhi apalesato</l>
     <l n="83">fosti dinanzi, e forse che nol credi,</l>
     <l n="84">ché perde il colpo, le saette e l'arco,</l>
     <l n="85">né mai puote far varco</l>
     <l n="86">una intera parola fuor del petto,</l>
     <l n="87">del core e l'intelletto:</l>
     <l n="88">dinanzi a gli occhi tuoi s'asconde e fugge,</l>
     <l n="89">che l'han sì strutto e strugge</l>
     <l n="90">che per morte fuggir vuol lasciar vita,</l>
     <l n="91">se tua grata risposta non l'aita.</l>
     <l n="92">— A' piè del mio signor, canzon, n'andrai,</l>
     <l n="93">e digli ch'ei provò già tal discordia;</l>
     <l n="94">chiedi misericordia</l>
     <l n="95">e fara' ginocchion la tua proposta,</l>
     <l n="96">né da lui ti partir senza risposta.</l>
    </lg>
   </lg>
  </body>
 </text>
</TEI>