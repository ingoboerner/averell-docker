<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 45</title>
    <author>Chiara Matraini Contarini</author>
   </titleStmt>
   <extent>
    <measure unit="stanza">1</measure>
    <measure unit="line">114</measure>
   </extent>
   <publicationStmt>
    <publisher>UNED University</publisher>
    <idno>Chiara Matraini Contarini_rime-45</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 45</title>
     <author>Chiara Matraini Contarini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 45</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chiara, eterna, felice, e gentil alma,</l>
     <l n="2">che, fornito il tuo corso a mezzo gli anni,</l>
     <l n="3">volata sei fra l'anime beate,</l>
     <l n="4">volgi la vista or da' superni scanni,</l>
     <l n="5">che mostrar mi solei sì chiara ed alma,</l>
     <l n="6">e mira in quanto duol l'alta pietate</l>
     <l n="7">di te m'ha posto, e quelle luci amate</l>
     <l n="8">da te, colme vedrai di pianto amaro</l>
     <l n="9">bagnare il fido mio dolente petto,</l>
     <l n="10">però ch'ogni diletto,</l>
     <l n="11">ogni mia gioia e viver dolce e caro</l>
     <l n="12">tolto mi fu quando da me partita</l>
     <l n="13">facesti, fida mia benigna scorta.</l>
     <l n="14">Da indi in qua non passa un'ora sola</l>
     <l n="15">mai senza pianto, né altro mi consola</l>
     <l n="16">se non la speme sol che mi conforta,</l>
     <l n="17">diva mia forte, ardente calamita</l>
     <l n="18">di rivederti in Cielo a meglior vita;</l>
     <l n="19">però che senza te, ch'ogni mia gioia</l>
     <l n="20">fosti, lassa, non so com'io non moia.</l>
     <l n="21">Però ch'al tuo apparir, doglia e tormento</l>
     <l n="22">spariva, com'al sol sparisce ogn'ombra,</l>
     <l n="23">e rallegravi il cor, sì com'ei suole</l>
     <l n="24">far doppo pioggia; or fosca nebbia ingombra</l>
     <l n="25">di noiosi pensieri ogni momento</l>
     <l n="26">l'alma, che senza te null'altro vuole;</l>
     <l n="27">e quel ch'ognor via più m'affligge e duole,</l>
     <l n="28">è ch'io non posso o debbo ancor morire,</l>
     <l n="29">dubitando da te farmi più lunge.</l>
     <l n="30">Così mi frena e punge</l>
     <l n="31">or la ragione, ed ora il mio desire</l>
     <l n="32">pur mi sospinge: e tu di me non curi,</l>
     <l n="33">come sia spento in te quel caro affetto,</l>
     <l n="34">qual non vide mai sol pari né stella,</l>
     <l n="35">per quest'aspra del mondo atra procella.</l>
     <l n="36">Ne' tuoi saggi consigli ogni perfetto</l>
     <l n="37">giudicio intesi, e vidi esser sicuri</l>
     <l n="38">tutt'i miei passi, e per monti alti e duri</l>
     <l n="39">rendermi lieve, e 'n mar da' fieri venti</l>
     <l n="40">tôrmi, e dalle Sirene e lor concenti.</l>
     <l n="41">Tu m'hai lasciata qui, senz'alma in vita,</l>
     <l n="42">la notte senza stelle e sole i giorni,</l>
     <l n="43">steril la terra e 'l Ciel turbato e negro,</l>
     <l n="44">e pien di mill'oltraggi e mille scorni</l>
     <l n="45">vegg'ov'io miri, e la virtù sbandita,</l>
     <l n="46">e quanto scorsi già bello ed allegro</l>
     <l n="47">veggio al tuo dipartir languido ed egro.</l>
     <l n="48">Valore e cortesia per terra giacque</l>
     <l n="49">quel dì che mi lasciasti in doglia e pianto,</l>
     <l n="50">né mai più riso o canto</l>
     <l n="51">s'udio, ma ciascun mesto, afflitto tacque,</l>
     <l n="52">con pianti che potean rompere i sassi</l>
     <l n="53">per la pietade, e gravi alti sospiri;</l>
     <l n="54">né più sereno giorno il Cielo aperse:</l>
     <l n="55">Parnaso un nembo oscuro ricoperse,</l>
     <l n="56">e' fonti e fiumi da' lor proprî giri</l>
     <l n="57">voltârsi a dietro addolorati e lassi</l>
     <l n="58">per ascosi sentieri orridi e bassi,</l>
     <l n="59">nella tua morte, e voci alte e funeste</l>
     <l n="60">s'udîr fra l'ombre, lagrimose e meste.</l>
     <l n="61">Or, quanto a me, non ha più bene il mondo</l>
     <l n="62">senza te, la mia stella e 'l mio conforto</l>
     <l n="63">che fosti all'alma travagliata e stanca.</l>
     <l n="64">Tu 'l sai, ch'essendo a me celato e morto,</l>
     <l n="65">nulla veggio più chiaro o più giocondo</l>
     <l n="66">in questa vita lagrimosa e manca,</l>
     <l n="67">né vedrò fin che questa chioma bianca</l>
     <l n="68">non sia 'ncor tutta, e 'l vital nodo sciolto,</l>
     <l n="69">che mi ritiene in questo basso incarco.</l>
     <l n="70">Ahi Ciel invido e parco,</l>
     <l n="71">Ciel oggi a impoverirmi in tutto vòlto,</l>
     <l n="72">perché non festi in un medesmo punto</l>
     <l n="73">ch'un medesmo sepulcro ambi chiudesse,</l>
     <l n="74">dovendo a tanto mal rimaner viva,</l>
     <l n="75">e del morto mio ben spogliata e priva?</l>
     <l n="76">Forse per far ch'a' suoi gran merti avesse</l>
     <l n="77">eguale il pianto, e mai da me digiunto</l>
     <l n="78">non fusse il duol ch'al cor morendo impresse?</l>
     <l n="79">Per ch'io non resterò di pianger mai</l>
     <l n="80">ma tanto 'l piangerò quanto l'amai.</l>
     <l n="81">Deh, se come ti calse, ora ti cale</l>
     <l n="82">di me, che vivo in tenebre e martiri,</l>
     <l n="83">porgemi la tua casta e fida mano,</l>
     <l n="84">e trammi dalle lagrime e sospiri</l>
     <l n="85">ond'io mi sfaccio, ché ben vedi quale,</l>
     <l n="86">poi che ti festi, ohimè, da me lontano,</l>
     <l n="87">sia qui 'l mio stato ed ogni pensier vano</l>
     <l n="88">del mio morir ch'io bramo e ch'io vorrei;</l>
     <l n="89">né d'altro non aver più non m'incresce,</l>
     <l n="90">fuor di te solo, ond'esce</l>
     <l n="91">dal cor ogn'altra voglia a' desir miei.</l>
     <l n="92">Né fera è in selva, o pesce in acqua, o in ramo</l>
     <l n="93">augello, o in arbor fronde, ovvero in terra</l>
     <l n="94">erba, o pietra si giace entro la rena</l>
     <l n="95">che testimon non sia della mia pena.</l>
     <l n="96">Tu, Re del Cielo, a cui nulla si serra,</l>
     <l n="97">prego che mandi l'alma che tant'amo</l>
     <l n="98">pietosa a ricondurmi al fin ch'io bramo,</l>
     <l n="99">dove m'aspetti ad esser teco unita,</l>
     <l n="100">omai lasciando questa mortal vita.</l>
     <l n="101">Canzon, colma di pianto, in veste oscura,</l>
     <l n="102">fra le pompe funebri e meste andrai,</l>
     <l n="103">là 've è spento 'l mio Sole, ingegno, ed arte</l>
     <l n="104">ed a lui, c'ha di me la meglior parte,</l>
     <l n="105">con parole di duol grave dirai:</l>
     <l n="106">– Mentre 'l bel nome tuo, ch'ogn'altro oscura,</l>
     <l n="107">vivrà nel mondo e questa pietra dura</l>
     <l n="108">che ti cinge sarà, colei che tanto</l>
     <l n="109">t'amò col spirto avrà sospiri e pianto –.</l>
     <l n="110">Poi sopra il lembo, e' suoi begli occhi spenti,</l>
     <l n="111">e la bocca onde uscian note sì chiare,</l>
     <l n="112">versa d'immenso duol lagrime amare,</l>
     <l n="113">fin che di questa spoglia i' mi disarme</l>
     <l n="114">e dolce l'oda e lieto a sé chiamarme.</l>
    </lg>
   </lg>
  </body>
 </text>
</TEI>