<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 14</title>
    <author>Chiara Matraini Contarini</author>
   </titleStmt>
   <extent>
    <measure unit="stanza">1</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Chiara Matraini Contarini_rime-14</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 14</title>
     <author>Chiara Matraini Contarini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 14</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Almo mio Sol, che l'onorata fronte</l>
     <l n="2">di raggi ardenti d'ogni vera gloria</l>
     <l n="3">portate cinta, e con voglie alte e pronte</l>
     <l n="4">fate immortal di voi qua giù memoria,</l>
     <l n="5">tal che del Tempo e di Fortuna l'onte</l>
     <l n="6">sprezzate, e di lor degna, alta vittoria</l>
     <l n="7">avendo, sopra il bel carro lucente</l>
     <l n="8">del Ciel v'alzate con l'eterna mente;</l>
     <l n="9">se cantando di voi l'altere lodi</l>
     <l n="10">che mi fan sopra al Cielo alzare a volo,</l>
     <l n="11">posso tanto impetrar che da voi s'odi</l>
     <l n="12">questo mio dir, ch'a voi felice e solo</l>
     <l n="13">inchino e sacro con più saldi nodi</l>
     <l n="14">che stringa Amor da l'uno a l'altro polo,</l>
     <l n="15">spero, con dolci ed amorose tempre,</l>
     <l n="16">di farvi al mio bel foco arder mai sempre.</l>
     <l n="17">Ma chi mi drà la voce e le parole</l>
     <l n="18">da lodar voi, mio tanto alto soggetto?</l>
     <l n="19">Come potrà mai stella al chiaro Sole</l>
     <l n="20">aggiugner luce, o 'l mio basso intelletto</l>
     <l n="21">alzarsi in parte ov'arrivar non suole</l>
     <l n="22">spirto del mio più chiaro e più perfetto?</l>
     <l n="23">Tropp'alta impresa attendo, e via più innante</l>
     <l n="24">cerco salir del glorïoso Atlante.</l>
     <l n="25">Pur dirò sol che quanto dar potea</l>
     <l n="26">benigna stella in Ciel, tutto vi diede,</l>
     <l n="27">e che dalla più bella e chiara Idea</l>
     <l n="28">vi fe' Natura essempio, ove si vede</l>
     <l n="29">quella grazia e virtù, per cui dovea</l>
     <l n="30">fare Amor degne ed onorate prede</l>
     <l n="31">di quell'alme gentil, ch'a poco a poco</l>
     <l n="32">s'alzan da basso oggetto a divin foco.</l>
     <l n="33">Io 'l so, ché dalla vostra interna luce</l>
     <l n="34">tale è 'l foco gentil che in me s'accende,</l>
     <l n="35">che dell'alta Cagion sua prima luce,</l>
     <l n="36">ond'è norma celeste a chi più intende;</l>
     <l n="37">pensier non giunge ov'ei porta e conduce</l>
     <l n="38">se di nube mortal mai non s'offende,</l>
     <l n="39">e s'io ne faccio pur talor querela,</l>
     <l n="40">vien dall'imperfezion che il ver mi cela.</l>
     <l n="41">Ma quanto posso gire all'alta meta</l>
     <l n="42">che mi scopre il suo lume, andar m'ingegno,</l>
     <l n="43">né per volger di ciel, né di pianeta,</l>
     <l n="44">cercherò di cangiar l'alto disegno,</l>
     <l n="45">e se l'empia mia sorte agli occhi vieta</l>
     <l n="46">veder del proprio oggetto il caro pegno,</l>
     <l n="47">non è però che l'alto mio pensiero</l>
     <l n="48">non mi trasformi ognor nel suo bel vero.</l>
     <l n="49">Quanto più col desio l'alma s'interna</l>
     <l n="50">nella cagion de gli alti miei desiri,</l>
     <l n="51">tanto nella maggior bellezza interna</l>
     <l n="52">d'un'in altra sembianza par ch'aspiri,</l>
     <l n="53">poi sormontando alla beltà superna</l>
     <l n="54">sovr'a tutt'altri luminosi giri,</l>
     <l n="55">visto quant'ogni bel men bello sia</l>
     <l n="56">di lei, la segue e tutte l'altre oblia.</l>
     <l n="57">Così, co i sproni alla ragione e a' sensi</l>
     <l n="58">il fren, vengo ad amar, quanto amar lice,</l>
     <l n="59">l'alma vostra beltà, che fra gli accensi</l>
     <l n="60">miei spirti vive altera e vincitrice.</l>
     <l n="61">Fammi i be' lumi suoi ne l'alma intensi</l>
     <l n="62">gran frutto eccelso trar d'umil radice,</l>
     <l n="63">ch'è tal la virtù loro alma e gradita,</l>
     <l n="64">ch'a bellissimo oprar l'anima invita.</l>
     <l n="65">Per questa scala, al Ciel volando poggia</l>
     <l n="66">l'alma sovente e 'n Dio si riconduce,</l>
     <l n="67">ché lasciato 'l terren suo stato, alloggia</l>
     <l n="68">nel vero fonte dell'eterna luce,</l>
     <l n="69">ove poi gode in sì beata foggia</l>
     <l n="70">l'infinità bontà che in lei riluce,</l>
     <l n="71">che, quanto far si può, fatta felice,</l>
     <l n="72">non s'erge in alto poi, ché più non lice.</l>
     <l n="73">O di che gran pensier, di che bel foco</l>
     <l n="74">soavemente i' mi nodrisco ed ardo;</l>
     <l n="75">o qual dentro m'invola a poco a poco</l>
     <l n="76">e leva in alto a più soblime sguardo</l>
     <l n="77">di quell'alta beltà dov'io m'infoco</l>
     <l n="78">e ferir sento da celeste dardo:</l>
     <l n="79">io nol so dir, ma tal è il ben ch'io sento,</l>
     <l n="80">che non stimo fra noi maggior contento.</l>
     <l n="81">Ché, da vostra bellezza alzando il piede</l>
     <l n="82">la mente a contemplar l'alto intelletto,</l>
     <l n="83">da cui deriva il bel che in voi si vede,</l>
     <l n="84">scorgo del bello e buono il più perfetto.</l>
     <l n="85">Così dall'alto vostro essempio riede</l>
     <l n="86">l'alma al suo prio nativo, almo ricetto,</l>
     <l n="87">che da grave e mortal sonno mi desta</l>
     <l n="88">e nuova fiamma entro 'l mio seno innesta.</l>
     <l n="89">Felice l'alma ch'un bel foco accende,</l>
     <l n="90">e dolcemente l'arde e tienla in vita,</l>
     <l n="91">e con saldo desio mai sempre intende</l>
     <l n="92">a bellissimo oprare ed infinita</l>
     <l n="93">gloria cercando, tali i giorni spende,</l>
     <l n="94">che per cosa mirabile s'addita,</l>
     <l n="95">mostrando al vulgo cieco, errante, e vile</l>
     <l n="96">quanto lontan da sé volga 'l suo stile.</l>
     <l n="97">Di tutti gli altri ben che sono al mondo</l>
     <l n="98">venuto il posseder, sazio è 'l desio;</l>
     <l n="99">ma di questo più sempre almo e giocondo</l>
     <l n="100">nasce 'l diletto, e da soave oblio</l>
     <l n="101">di sé, con un pensiero alto e profondo,</l>
     <l n="102">discerne il vero ben dal falso e rio,</l>
     <l n="103">mentre 'l suo albergo in disusata foggia</l>
     <l n="104">cangiando, in quel d'una bell'alma alloggia;</l>
     <l n="105">dove, quasi nocchier saggio ed esperto</l>
     <l n="106">che in chiusa nave il nostro polo scorge,</l>
     <l n="107">si rivolge a sentier dritto ed aperto,</l>
     <l n="108">quest'anima gentil che ben s'accorge</l>
     <l n="109">dentr'al suo chiuso sen frale ed incerto,</l>
     <l n="110">del bel chiaro splendor che in lei risorge,</l>
     <l n="111">ond'il mar d'ogni error, gli scogli, e l'onde</l>
     <l n="112">fugge, e 'l segue con aure alme e seconde.</l>
     <l n="113">Un'ombra, un fior caduco è questa forma</l>
     <l n="114">ch'al vulgo piace e poco tempo dura,</l>
     <l n="115">ma l'anima immortal che in noi s'informa</l>
     <l n="116">Tempo già mai né Morte non l'oscura.</l>
     <l n="117">Questa del vero ben seguendo l'orma,</l>
     <l n="118">che gli mostra di Dio la luce pura,</l>
     <l n="119">cerca, alzandosi ognor, di farsi tale,</l>
     <l n="120">che resti in terra e 'n Ciel chiara e immortale.</l>
     <l n="121">Questa di seno in sen, lieve salendo</l>
     <l n="122">d'una in altra sembianza, col governo</l>
     <l n="123">de la degna ragion la strada aprendo,</l>
     <l n="124">lascia del fosco errore il fondo Averno;</l>
     <l n="125">e tutta del divino amore ardendo,</l>
     <l n="126">giugn'al suo porto stabile ed eterno,</l>
     <l n="127">là 've con ampi giri altera spazia</l>
     <l n="128">né mai di contemplarlo unqua si sazia.</l>
     <l n="129">O felice quell'uom che si diparte</l>
     <l n="130">da' sogn' ed ombre, e s'avicina al vero,</l>
     <l n="131">e felice quell'anima che in parte</l>
     <l n="132">se stessa riconosce, e 'l bel sentiero</l>
     <l n="133">segue d'onore in ciascheduna parte,</l>
     <l n="134">e sopra i sensi ha 'l fren posto e l'impero;</l>
     <l n="135">e felice chi mira quant'è inferma</l>
     <l n="136">la speme di colui che qui si ferma.</l>
     <l n="137">Questi da terra alzato, aprendo l'ale</l>
     <l n="138">di sue virtuti, in queste parte e 'n quelle</l>
     <l n="139">si va mostrando eccelso ed immortale,</l>
     <l n="140">tra le chiare del Ciel più ardenti stelle;</l>
     <l n="141">e non trovando a sé spirito eguale,</l>
     <l n="142">fa de' suoi chiari rai l'alme più belle,</l>
     <l n="143">e del suo nome altero e di sua gloria,</l>
     <l n="144">uscir di vero onor sempre memoria.</l>
     <l n="145">Ma più felice è quel ch'erge la mente</l>
     <l n="146">al sommo bel, dond'ogni bel deriva,</l>
     <l n="147">e de l'oggetto prio le voglie spente</l>
     <l n="148">raccende e col pensier tant'alto arriva,</l>
     <l n="149">che contemplando il Sol divino, ardente</l>
     <l n="150">ogni bassa e mortal cosa poi schiva,</l>
     <l n="151">perché questi del sommo, alto diletto</l>
     <l n="152">sente in parte, e del ben vero e perfetto.</l>
     <l n="153">Troppo fuor del mortale alta mi meni</l>
     <l n="154">Amore, e spieghi a' miei gran desir l'ale!</l>
     <l n="155">Tornate, almi pensier vaghi e sereni,</l>
     <l n="156">e rendete alla vista oggetto eguale,</l>
     <l n="157">e voi sempre di grazia e d'amor pieni,</l>
     <l n="158">lumi, onde il desir mio tant'alto sale,</l>
     <l n="159">richiamat' a voi il cor con dolci tempre,</l>
     <l n="160">che per troppo gioir par che si stempre.</l>
    </lg>
   </lg>
  </body>
 </text>
</TEI>