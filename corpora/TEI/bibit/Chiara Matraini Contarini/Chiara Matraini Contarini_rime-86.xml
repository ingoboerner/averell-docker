<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 86</title>
    <author>Chiara Matraini Contarini</author>
   </titleStmt>
   <extent>
    <measure unit="stanza">1</measure>
    <measure unit="line">150</measure>
   </extent>
   <publicationStmt>
    <publisher>UNED University</publisher>
    <idno>Chiara Matraini Contarini_rime-86</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 86</title>
     <author>Chiara Matraini Contarini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 86</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Padre del Ciel, se 'l mio gran pianto amaro</l>
     <l n="2">può dell'immensa tua somma pietade</l>
     <l n="3">impetrar di mie colpe ancor perdono,</l>
     <l n="4">non m'esser, prego, di tua grazia avaro,</l>
     <l n="5">ch'io piango e 'l pianto che da gli occhi cade</l>
     <l n="6">è proprio ancor di Te verace dono.</l>
     <l n="7">Padre, tu sai ch'io sono</l>
     <l n="8">tua figlia pur da Te creata, e ch'io,</l>
     <l n="9">se sarò dalla tua grazia sbandita</l>
     <l n="10">in questa mortal vita,</l>
     <l n="11">il tuo crudo Avversario iniquo e rio</l>
     <l n="12">sarà dell'opra tua, fra tanta guerra,</l>
     <l n="13">vittorïoso, ov'ei si chiude e serra.</l>
     <l n="14">Ben mi potresti dir, Padre cortese,</l>
     <l n="15">che perdonato m'hai già molte volte</l>
     <l n="16">e che molte di nuovo ancor t'ho offeso,</l>
     <l n="17">onde non son da Te, lassa, più intese</l>
     <l n="18">le voci mie, né da' mesti occhi tolte</l>
     <l n="19">son le lagrime e 'l pianto indarno speso.</l>
     <l n="20">Ma sai che mai conteso</l>
     <l n="21">non ti piacque che fusse ad umil core</l>
     <l n="22">il perdonar, sì come già imponesti</l>
     <l n="23">a Pietro; e però questi</l>
     <l n="24">preghi vogli accettar, tanto maggiore</l>
     <l n="25">di lui mostrando la tua gran clemenza,</l>
     <l n="26">quant'è più propria a tua divina essenza.</l>
     <l n="27">Già conosco, Signor, che cieca e frale,</l>
     <l n="28">senz'avedermi unqua del proprio fallo,</l>
     <l n="29">lasciando Te, son corsa alla mia pena;</l>
     <l n="30">ma so poiché 'l tuo amore è tanto e tale,</l>
     <l n="31">che purgherà 'l mio error senza intervallo,</l>
     <l n="32">e romperà del mondo ogni catena;</l>
     <l n="33">e so che se con piena</l>
     <l n="34">voce il sangue d'Abel gridò vendetta</l>
     <l n="35">e l'impetrò, se 'l tuo sempre più forte</l>
     <l n="36">griderà che da morte</l>
     <l n="37">mi scampi al Padre tuo, da Lui disdetta</l>
     <l n="38">non fia la grazia sua per mia salute</l>
     <l n="39">ond'a Lui gloria sia sempre e virtude.</l>
     <l n="40">Ben so, giusto Signor, che non aspetti</l>
     <l n="41">ch'eschi da me dal cieco laberinto</l>
     <l n="42">de' vani affetti miei, com'io v'entrai;</l>
     <l n="43">perché di lacci avviluppati e stretti</l>
     <l n="44">ho' piedi avvolti e 'l mio cor lasso e vinto,</l>
     <l n="45">ond'impossibil fia d'uscirne mai,</l>
     <l n="46">se miracol non fai</l>
     <l n="47">simile a quel che già mostrasti a Pietro,</l>
     <l n="48">in trarmi di sì orribile prigione.</l>
     <l n="49">Dunque fa' che perdone</l>
     <l n="50">a me, Padre, ti prego, e volgi a dietro</l>
     <l n="51">tuo giusto sdegno, e carità ti volga</l>
     <l n="52">a perdonarmi, e del mio mal ti dolga.</l>
     <l n="53">Già sai che non potea fuor de l'Egitto</l>
     <l n="54">uscir senza Mosé 'l popolo ebreo</l>
     <l n="55">mentre 'l superbo Faraon regnava,</l>
     <l n="56">ma stava a maneggiar la terra afflitto</l>
     <l n="57">tutti i suoi giorni, nel suo stato reo,</l>
     <l n="58">né da se stesso a sé rimedio dava.</l>
     <l n="59">Tal io sotto la prava</l>
     <l n="60">legge dell'error mio, forte nimico,</l>
     <l n="61">non poss'uscir né rilasciarlo a tergo,</l>
     <l n="62">se Tu, a cui inalzo ed ergo</l>
     <l n="63">ogni sperar, non mi ti mostri amico</l>
     <l n="64">col trarmi del mio error dal fango vile,</l>
     <l n="65">e volger l'alma a Te tutta e 'l mio stile.</l>
     <l n="66">Tu vedi, alto Nocchier saggio e celeste,</l>
     <l n="67">ch'io son qual nave in mar senz'alcun vento,</l>
     <l n="68">e che mover me stessa unqua non posso</l>
     <l n="69">se non secondo l'onde ognor di queste</l>
     <l n="70">fallaci voglie, a cui soggiacer sento</l>
     <l n="71">lo spirto, di valor spogliato e scosso,</l>
     <l n="72">se da Te non è mosso</l>
     <l n="73">e tirato al tuo lieto e divin porto,</l>
     <l n="74">prima che cieco altrui desire il mene</l>
     <l n="75">ove l'impie Sirene</l>
     <l n="76">l'abbian nell'alto mar profondo assorto.</l>
     <l n="77">Scopriti dunque, omai, Luce divina,</l>
     <l n="78">e quest'anima al Ciel scorgi e 'ncamina.</l>
     <l n="79">So ben che non aspetti, eterno Padre,</l>
     <l n="80">che 'l talento del dono il qual m'hai dato,</l>
     <l n="81">spenda qui per tua gloria e per mia lode;</l>
     <l n="82">o 'l seme delle tue sante e leggiadre</l>
     <l n="83">grazie, ch'in me ponesti, via portato</l>
     <l n="84">da gli augelli non sia dell'empia frode;</l>
     <l n="85">o chi del mal si gode</l>
     <l n="86">rida che dalle spine oppressa i' sia,</l>
     <l n="87">perché sai ben ch'io son cieca e impotente,</l>
     <l n="88">né bisogna ch'io tente</l>
     <l n="89">senza 'l tuo aiuto andar per dritta via,</l>
     <l n="90">né di trovar salute altra fra noi</l>
     <l n="91">che la tua sola, onde salvar mi puoi.</l>
     <l n="92">Ben mi potresti dir, mia speme e vera,</l>
     <l n="93">ch'alla porta del cor già tante e tante</l>
     <l n="94">volte hai battuto col tuo Spirto interno,</l>
     <l n="95">ma come sorda e malaccorta ch'era,</l>
     <l n="96">mai non apersi alle tue luci sante,</l>
     <l n="97">ond'in me non entrasti, o Sole eterno.</l>
     <l n="98">Ma dimmi, alto e superno</l>
     <l n="99">Re delle stelle, onnipotente e vero,</l>
     <l n="100">Tu sol ch'hai del mio cor le chiavi in mano,</l>
     <l n="101">perché del mio pensiero</l>
     <l n="102">non apri 'l seno e scacci ogn'amor vano?</l>
     <l n="103">Già non hai, Signor mio, per me sì poco</l>
     <l n="104">speso, che 'l perdermi abbi a scherzo e gioco.</l>
     <l n="105">Togli, secondo l'alte tue promesse,</l>
     <l n="106">Signor, da me questo mio cor di pietra,</l>
     <l n="107">e rendimelo poi tenero e molle;</l>
     <l n="108">rompi e scaccia le nebbie oscure e spesse</l>
     <l n="109">di questo senso van che sì m'arretra,</l>
     <l n="110">che 'l veder la tua luce mi si tolle.</l>
     <l n="111">Però che Tu sol puolle</l>
     <l n="112">col tuo santo spirar mandar disperse,</l>
     <l n="113">e la mia lunga notte e senza luce,</l>
     <l n="114">alto mio Sole e Duce,</l>
     <l n="115">render chiara qual dì già mai s'aperse,</l>
     <l n="116">e far che 'l mio terren sterile e asciutto</l>
     <l n="117">produca ancora a Te qualche bel frutto.</l>
     <l n="118">E se Tu, mia benigna e ferma speme,</l>
     <l n="119">argumentando ancor, volessi dire</l>
     <l n="120">che più volte in tua grazia ebbi ricetto,</l>
     <l n="121">ma non durai perfino a l'ore estreme</l>
     <l n="122">perch'io ne volsi, misera, partire</l>
     <l n="123">e seguir ben fallace ed imperfetto,</l>
     <l n="124">direi ch'ancor disdetto</l>
     <l n="125">non mi debbe esser gire infino al fine</l>
     <l n="126">per questo; ond'io, Signor, grazia ti chieggio:</l>
     <l n="127">mentre che 'l dritto veggio,</l>
     <l n="128">possa con opre altere e pellegrine,</l>
     <l n="129">fuggendo 'l crudo ed infernale scempio,</l>
     <l n="130">mostrar delle tue grazie al mondo essempio.</l>
     <l n="131">Già dicesti, Signor, chïunque ha fede</l>
     <l n="132">in Te che sempre ha Teco vita eterna,</l>
     <l n="133">piena di santa e desïata pace;</l>
     <l n="134">dunque, poiché mia speme ha in Te sua se</l>
     <l n="135">posta, Tu sol m'insegna e mi governa,</l>
     <l n="136">ch'io vo' sol quel ch'a Te diletta e piace.</l>
     <l n="137">Ahi Padre alto e verace,</l>
     <l n="138">com'esser potria mai che tanta offesa</l>
     <l n="139">facessi a l'amor tuo perfetto e santo,</l>
     <l n="140">nell'indurarti tanto</l>
     <l n="141">contra ad anima umil ch'a Te sia resa,</l>
     <l n="142">s'altro mostran le faci ardenti e chiare</l>
     <l n="143">che nel tuo corpo altrui non puoi celare?</l>
     <l n="144">Dunque in Te creder sempre</l>
     <l n="145">voglio, e por tutta in Te la mia speranza</l>
     <l n="146">che possi e vogli al gran bisogno aitarme,</l>
     <l n="147">e per me prender l'arme</l>
     <l n="148">della divina tua somma possanza</l>
     <l n="149">contra 'l nemico mio, donde vittoria</l>
     <l n="150">io ne riporti, e Tu trïonfo e gloria.</l>
    </lg>
   </lg>
  </body>
 </text>
</TEI>