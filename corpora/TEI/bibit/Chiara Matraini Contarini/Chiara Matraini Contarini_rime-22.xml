<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 22</title>
    <author>Chiara Matraini Contarini</author>
   </titleStmt>
   <extent>
    <measure unit="stanza">1</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Chiara Matraini Contarini_rime-22</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 22</title>
     <author>Chiara Matraini Contarini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 22</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quant'è fallace e vario il nostro corso</l>
     <l n="2">e com'a' bei desir volgon le stelle</l>
     <l n="3">contrario il tempo, ch'al pensier si cela.</l>
     <l n="4">Ahi, quanto il mio disegno oggi trascorso</l>
     <l n="5">vedo da quel, che l'alte voglie e belle</l>
     <l n="6">aveano ordite alla mia nobil tela!</l>
     <l n="7">Libera credev'io poter la vela</l>
     <l n="8">ferma tener della mia ricca nave,</l>
     <l n="9">ed aver l'aure a' miei pensier seconde;</l>
     <l n="10">lassa, che sotto l'onde</l>
     <l n="11">la speme è gita, ed a giogo aspro e grave</l>
     <l n="12">l'alma mia quiete libera e soave.</l>
     <l n="13">Ma, qual nocchier senza l'usate scorte</l>
     <l n="14">dritto non può guidarsi incontro a' venti,</l>
     <l n="15">quantunque il brami, e di fuggir li scogli,</l>
     <l n="16">così non poss'io gir contra a ria sorte,</l>
     <l n="17">cieca, senza 'l mio Sol di raggi ardenti,</l>
     <l n="18">e col nudo voler frenar suo' orgogli;</l>
     <l n="19">né posso fare ancor ch'io non mi dogli</l>
     <l n="20">di quell'empia cagione, aspra, importuna,</l>
     <l n="21">che mi tolse da gli occhi ogni mio giorno,</l>
     <l n="22">e il Sol, che d'ogn'intorno</l>
     <l n="23">fe' l'aër lieto, or fa mia mente bruna;</l>
     <l n="24">ch'or fuss'io spenta al latte ed a la cuna!</l>
     <l n="25">Ma di me stessa, sola, ho da dolermi,</l>
     <l n="26">ché per troppo mirar persi la luce</l>
     <l n="27">ond'io potea veder gli eccelsi campi;</l>
     <l n="28">or piango, e grido, e co' pie' lassi e 'nfermi</l>
     <l n="29">cerco cieca guidarmi e senza duce,</l>
     <l n="30">né sentier trovo che dal duol mi scampi.</l>
     <l n="31">Ma s'avien mai che que' soavi lampi</l>
     <l n="32">riveggia, e le divine alte promesse</l>
     <l n="33">sian stabilite per voler divino,</l>
     <l n="34">per lungo, alto camino</l>
     <l n="35">seguirò l'orme sue nell'alma impresse,</l>
     <l n="36">perché più chiara ad alto fin m'appresse.</l>
     <l n="37">Lassa, che parlo? Or se l'eterne rote</l>
     <l n="38">ferme non stanno, ma in contrario giro</l>
     <l n="39">volgon le stelle, e spesso a' nostri danni,</l>
     <l n="40">quai promesse mortal, stabili, immote</l>
     <l n="41">trovar potransi, o lungi ogni martiro</l>
     <l n="42">aver nel lungo trapassar degli anni?</l>
     <l n="43">Pur si deono schivare i certi danni,</l>
     <l n="44">e volger sempre a chiaro e divin segno,</l>
     <l n="45">con verissimi essempî, ogni consiglio.</l>
     <l n="46">Cade, qual rosa o giglio,</l>
     <l n="47">ogni nostro diletto e gran disegno,</l>
     <l n="48">se da salda virtù non ha sostegno.</l>
     <l n="49">Dunque per l'orme di virtute intendo</l>
     <l n="50">seguir mia stella, ch'a bel fin mi scorge,</l>
     <l n="51">ogni basso pensier posto in oblio;</l>
     <l n="52">né d'invidia o minacce il cor temendo,</l>
     <l n="53">lascerò 'l Sol, che da lontan mi scorge,</l>
     <l n="54">per li scogli contrarî al desir mio.</l>
     <l n="55">Tornin dunque i be' lumi, e 'l tempo rio</l>
     <l n="56">scaccin dall'onde, e con dolce aura e lieta</l>
     <l n="57">drizzin le vele al desïato porto,</l>
     <l n="58">anzi che sia risorto</l>
     <l n="59">il novo tempo, e 'l lucido pianeta</l>
     <l n="60">torni alla libra sua con giusta meta.</l>
     <l n="61">Canzon, chi tua ragion facesse oscura,</l>
     <l n="62">dilli che non n'hai cura,</l>
     <l n="63">perché tosto averai chi dal bel velo</l>
     <l n="64">ti disciorrà, dov'io t'ascondo e celo.</l>
    </lg>
   </lg>
  </body>
 </text>
</TEI>