<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXXIII</title>
    <author>Giovanni Gherardi</author>
   </titleStmt>
   <extent>
    <measure unit="stanza">4</measure>
    <measure unit="line">86</measure>
   </extent>
   <publicationStmt>
    <publisher>UNED University</publisher>
    <idno>Giovanni Gherardi_poesie-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXXIII</title>
     <author>Giovanni Gherardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O vano e falso micidial Cupido,</l>
     <l n="2">perché fai pur di me sì schermo e strazio</l>
     <l n="3">e nessuna piatà t'accheta o tempra?</l>
     <l n="4">Io pur t'adoro, in te mi glorio e fido,</l>
     <l n="5">e di cantar tua fama non mi sazio,</l>
     <l n="6">né lingua dal mio cor si scosta o stempra.</l>
     <l n="7">Perché non ti rattempra,</l>
     <l n="8">dunque, piatà in racchetarmi un'ora?</l>
     <l n="9">Che maladetto sia chi mai ti crede!</l>
     <l n="10">Ahi lasso a me, ch'al fuggir s'innamora</l>
     <l n="11">più il mio disio, onde spero ed ho fede!</l>
     <l n="12">O mala morte, ch'è sì 'nvita e fugge!</l>
     <l n="13">deh, vogli un po' pensar come si strugge</l>
     <l n="14">l'anima mia infra la vinta polpa,</l>
     <l n="15">e saprai quanto è l'empio mio martiro!</l>
     <l n="16">Io mi trasporto in questo van disiro</l>
     <l n="17">e dico pur: «Già mai non ebbi colpa».</l>
     <l n="18">Ma pur, s'al ver rimiro,</l>
     <l n="19">spirto gentile una volta si scolpa.</l>
    </lg>
    <lg n="2">
     <l n="20">Favola al vulgo e mostro il cor gentile</l>
     <l n="21">tu m'hai già fatto e piatà alle donzelle,</l>
     <l n="22">ch'io veggio la mia vita tempestosa.</l>
     <l n="23">Tu non ten curi, anzi mi scherni e 'nvile;</l>
     <l n="24">deh, perché questo? Quai maligne stelle</l>
     <l n="25">mostrono a me tanta diversa cosa?</l>
     <l n="26">Non isperando posa,</l>
     <l n="27">io latro a muto, piango, rido e strido,</l>
     <l n="28">mescolando sospir dolci e soavi.</l>
     <l n="29">Che puoi tu più? Già tutto mi disfido</l>
     <l n="30">di mia salute, ma se pur ti sgravi,</l>
     <l n="31">dolce mia, pensa un poco a ragion farmi</l>
     <l n="32">ancora trïunfar colle sacre armi.</l>
     <l n="33">Io ti vedrò nel più leggiadro viso</l>
     <l n="34">che mai natura procedessi in terra,</l>
     <l n="35">e pace a me darai di cotal guerra.</l>
     <l n="36">Deh, non tardar! Vedi ch'io son conquiso.</l>
     <l n="37">Tutto ch'io sia di terra,</l>
     <l n="38">questo disio vien pur del paradiso.</l>
    </lg>
    <lg n="3">
     <l n="39">Gli empi tuoi colpi e l'amorose fiamme</l>
     <l n="40">e' sacri incendi alla soverchia vampa,</l>
     <l n="41">ch'ebbon già forza in Febo, Giove e Marte,</l>
     <l n="42">non ha potere in questa che m'infiamme,</l>
     <l n="43">anzi ben m'arde e strugge e mi divampa,</l>
     <l n="44">ispolpa, spezza, isbrana in mille parte;</l>
     <l n="45">né alcuno ingegno o arte</l>
     <l n="46">io truovo o veggio a fuggir questa doglia,</l>
     <l n="47">tanto so' inviluppato in questo laccio.</l>
     <l n="48">Borea o Austro combatté ma' foglia,</l>
     <l n="49">né pianger l'aier fé, né l'altro ghiaccio,</l>
     <l n="50">come di me tu fai il core e l'alma.</l>
     <l n="51">Deh, pensa un poco alla soverchia salma,</l>
     <l n="52">che mi farà scoppiar per ogni verso,</l>
     <l n="53">e con ella più m'incarchi ogni giorno!</l>
     <l n="54">Omè, perch'al bel tempo io non ritorno</l>
     <l n="55">quando ero in libertà, che m'hai furata?</l>
     <l n="56">Forse col bel soggiorno</l>
     <l n="57">la vita mia saria più apprezzata.</l>
    </lg>
    <lg n="4">
     <l n="58">Ora non posso più, io m'abbandono;</l>
     <l n="59">dir non potrei l'angoscia c'ho nel core,</l>
     <l n="60">onde: piatà, piatà al miser lasso!</l>
     <l n="61">Per dio, pensate a quel che fatto sono,</l>
     <l n="62">angioletti gentil cui arde amore,</l>
     <l n="63">vedete chi'i' son fatto un uom di sasso.</l>
     <l n="64">Ad un malvagio passo</l>
     <l n="65">mi vidi presso a più di mille spirti,</l>
     <l n="66">che folgorando tutto m'avamparo.</l>
     <l n="67">Costoro all'ombra de' lauri e de' mirti</l>
     <l n="68">vidi già giovinetto ed a lor caro,</l>
     <l n="69">ma io non cognoscea quanto potièno;</l>
     <l n="70">e poi che quel bel viso sì sereno</l>
     <l n="71">gli sfavillò, e ben sai ch'io lo vide,</l>
     <l n="72">passâro all'alma come in proprio oggetto.</l>
     <l n="73">E divenuto son quale io v'ho detto,</l>
     <l n="74">cagion di quello ingrato che m'ancide,</l>
     <l n="75">il dolce Amor diletto,</l>
     <l n="76">e non sen cura, anzi il passa e sorride.</l>
     <l n="77">— Canzon, tu te n'andrai al mio tesoro,</l>
     <l n="78">che 'l ciel vagheggia e chi è 'n terra strana</l>
     <l n="79">assai ben nel camin, quanto egli è a grato;</l>
     <l n="80">non riguardare allo spiatato ingrato</l>
     <l n="81">falso Cupido, che mi spolpa e sbrana,</l>
     <l n="82">or per un guardo or per un dolce riso.</l>
     <l n="83">Dirai: «Donna gentil di paradiso</l>
     <l n="84">con angelica essenza in forma umana,</l>
     <l n="85">deh, merzé al deriso,</l>
     <l n="86">ch'alma gentil non fu già mai villana!»</l>
    </lg>
   </lg>
  </body>
 </text>
</TEI>