<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXIV</title>
    <author>Giovanni Gherardi</author>
   </titleStmt>
   <extent>
    <measure unit="stanza">9</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Giovanni Gherardi_poesie-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXIV</title>
     <author>Giovanni Gherardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dolce mia patria, non ti incresca udirmi,</l>
     <l n="2">perché 'l tuo male è mio mortal veleno</l>
     <l n="3">che m'uccide, vivendo, ogni mio spirto.</l>
     <l n="4">I' son pur tuo figliuolo, e dei volermi</l>
     <l n="5">quale che io mi sia, perché 'l bel seno</l>
     <l n="6">vagheggio e 'l vago viso e 'l capel irto.</l>
     <l n="7">D'un querco verde, d'un lauro, d'un mirto,</l>
     <l n="8">d'una uliva ridente il tuo crin d'oro</l>
     <l n="9">felice inghirlandato ha già molti anni,</l>
     <l n="10">in onta de' tiranni,</l>
     <l n="11">che han voluto usurpar tuo tesoro;</l>
     <l n="12">e bella ti se' scossa da lor rabbia,</l>
     <l n="13">lasciando loro in velenosa scabbia.</l>
    </lg>
    <lg n="2">
     <l n="14">Quando posar vedieti infra li mai</l>
     <l n="15">di porpore vestita al dolze rezzo,</l>
     <l n="16">che t'aducien le frondi sante al viso,</l>
     <l n="17">vidi fra l'erba i rutilanti rai</l>
     <l n="18">girti d'intorno, ché ti stavi in mezzo,</l>
     <l n="19">una vaga presenza in chiaro riso.</l>
     <l n="20">Tu lieta la miravi a occhio fiso,</l>
     <l n="21">ma ella prima a sue membra rivolse</l>
     <l n="22">e trasformossi in velenosa biscia;</l>
     <l n="23">con froda sì le liscia</l>
     <l n="24">tanto che 'l bello uffizio a ciascun tolse,</l>
     <l n="25">e solo sanza membra questa fera</l>
     <l n="26">rimase velenosa e più altera.</l>
    </lg>
    <lg n="3">
     <l n="27">Alzò la testa, poi che l'impio eccesso</l>
     <l n="28">ebbe comesso, e con cupida voglia</l>
     <l n="29">mostrò l'incendio del malvagio core.</l>
     <l n="30">Vide un mastino, che l'era ivi presso,</l>
     <l n="31">arisarsi a uno toro in aspra doglia;</l>
     <l n="32">ed ella, lieta d'ogni lor dolore,</l>
     <l n="33">sparse il velen mostrando buono amore,</l>
     <l n="34">tanto che vidde il mastin presso a morte,</l>
     <l n="35">per la forza del toro già affannato;</l>
     <l n="36">con seco l'ha legato</l>
     <l n="37">per dare a ciaschedun malvagia sorte.</l>
     <l n="38">E ben lo fé pria aiutando il tauro,</l>
     <l n="39">poi putta lui spogliò di regno e d'auro.</l>
    </lg>
    <lg n="4">
     <l n="40">Questo non è bisogno, madre mia,</l>
     <l n="41">ch'i' ti ramenti, perché ben lo sai,</l>
     <l n="42">perché già dubitavi di tua doglia;</l>
     <l n="43">ma pur m'aduce in mia fantasia</l>
     <l n="44">un tenero pensier ciò ch'udit'hai</l>
     <l n="45">che mi combatte come vento foglia,</l>
     <l n="46">veggendo ancor la disperata voglia</l>
     <l n="47">della lupa arrabbiata a te vicina</l>
     <l n="48">c'ha gustato il velen per tôrti vita.</l>
     <l n="49">O vana, o ischernita</l>
     <l n="50">lupa malvagia, come s'avicina</l>
     <l n="51">il tuo tormento e fin d'ogni letizia!</l>
     <l n="52">De' temer chi mal fa sempre giustizia.</l>
    </lg>
    <lg n="5">
     <l n="53">Questa biscia malvagia a te nimica,</l>
     <l n="54">sì come a te a chi ben vive al mondo,</l>
     <l n="55">pensa la bella Italia incaprestare</l>
     <l n="56">con lusinghe e malizia; esta impudica</l>
     <l n="57">sparge il dolce velen per lo suo tondo</l>
     <l n="58">a intenzione di sé madonna fare.</l>
     <l n="59">Ahi, quanto è folle pur ciò a pensare,</l>
     <l n="60">perché a tiranno non si de' corona,</l>
     <l n="61">onor, né regno, né felice stato!</l>
     <l n="62">Sempre l'ha nimicato</l>
     <l n="63">lealtà e giustizia sua persona,</l>
     <l n="64">perch'elle son da lui state scacciate,</l>
     <l n="65">amando fraudolenza e crudeltate.</l>
    </lg>
    <lg n="6">
     <l n="66">Surgane il puzzo e passi ogni emisperio,</l>
     <l n="67">sicché ad ira muova il gran Tonante</l>
     <l n="68">in fulminar questo spirto maligno!</l>
     <l n="69">Prenda vergogna a dimandare impero</l>
     <l n="70">d'Italia bella e di sue donne sante!</l>
     <l n="71">Qual gloria l'arme, gentilezza e 'ngegno?</l>
     <l n="72">Omai chi vuol virtù ne prenda sdegno,</l>
     <l n="73">con forza d'arme, con tesoro e arte,</l>
     <l n="74">non tema sua possa assai imbecille:</l>
     <l n="75">ché, se tiranni mille</l>
     <l n="76">fosseno insieme, ci dimostra Marte</l>
     <l n="77">aver trïunfo e corona d'uliva,</l>
     <l n="78">fonte di libertà, te, madre diva.</l>
    </lg>
    <lg n="7">
     <l n="79">Deh, fatti bella e mostra quanto altera</l>
     <l n="80">tu se', ché t'è serbata questa gloria,</l>
     <l n="81">ché lor nimica se' per tua natura!</l>
     <l n="82">Pensa che 'l traditor vil poco spera,</l>
     <l n="83">temendo il colpo della tua vittoria,</l>
     <l n="84">e rodel dentro una mortal paura.</l>
     <l n="85">Pensi ciascun com'ha vita sicura:</l>
     <l n="86">da odio e ferro e da mortal veleno</l>
     <l n="87">si vede sempre intornïato a morte</l>
     <l n="88">chiamar giustizia forte,</l>
     <l n="89">lacrimosa il bel viso, il collo e 'l seno</l>
     <l n="90">Vendetta, Giove, del rio operare:</l>
     <l n="91">fammi alla mia Fiorenza vendicare!</l>
    </lg>
    <lg n="8">
     <l n="92">Pensa a tue membra e mira quanto belle</l>
     <l n="93">conduce il cielo, o alma mia madonna;</l>
     <l n="94">per quella libertà che t'è donata</l>
     <l n="95">pensa alle tue matron, donne e donzelle,</l>
     <l n="96">d'onesta leggiadria ferma colonna;</l>
     <l n="97">deh, pensa a' vegli tuoi che t'hanno ornata,</l>
     <l n="98">pensa a' piccioli infanti, che lattata</l>
     <l n="99">ancora hanno lor lingua, e nati sono</l>
     <l n="100">nel libero tuo seno e claman forte:</l>
     <l n="101">«Alla morte! alla morte!</l>
     <l n="102">Alla morte il tiranno e que' che 'l vono</l>
     <l n="103">o la sua voglia, e viva libertate!»</l>
     <l n="104">Deh, pensa omai se puoi fuggir pietate!</l>
    </lg>
    <lg n="9">
     <l n="105">Tu se' pur di quel sangue antico e sacro,</l>
     <l n="106">e tiello ancor per le divine membra,</l>
     <l n="107">che ti diè l'alma Roma in sua famiglia.</l>
     <l n="108">Non è sì fero cor, duro, né acro,</l>
     <l n="109">che non trema o dolcisca se 'l rimembra;</l>
     <l n="110">tremane il mondo ancor per maraviglia.</l>
     <l n="111">Apri la mente e alza su le ciglia:</l>
     <l n="112">vedrai Bruto, Publicola e Camillo,</l>
     <l n="113">Orazio, Cincinato e Scipïone,</l>
     <l n="114">Marcel, Fabio e Catone,</l>
     <l n="115">Torquato e l'African, divo a vedello,</l>
     <l n="116">Fabrizio e più di mille in questo coro,</l>
     <l n="117">che libertà sol vollon per tesoro.</l>
     <l n="118">— Canzona mia, tu n'andrai in quella parte,</l>
     <l n="119">dov'è più bella e ricca nostra donna;</l>
     <l n="120">riverente dicendo tua ragione,</l>
     <l n="121">dirai: «Se 'l ciel dispone</l>
     <l n="122">guerra o angoscia a noi, diva madonna,</l>
     <l n="123">e' sì men dol, ma vo' che voi sacciate</l>
     <l n="124">ch'i' chiamo sol: libertà, libertate!»</l>
    </lg>
   </lg>
  </body>
 </text>
</TEI>