<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XLI</title>
    <author>Domenico da Prato</author>
   </titleStmt>
   <extent>
    <measure unit="stanza">39</measure>
    <measure unit="line">274</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-xli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XLI</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già con lo estivo tempo ambo i Gemelli,</l>
     <l n="2">dietro correndo al fuggitivo Toro</l>
     <l n="3">(quale i raggianti crini</l>
     <l n="4">mostran di Febo più lucenti e belli,</l>
     <l n="5">quei reflettendo con faville d'oro</l>
     <l n="6">nel ciel, che i suoi rubini),</l>
     <l n="7">schiarando l'aere, fan ridere i fiori.</l>
    </lg>
    <lg n="2">
     <l n="8">Ripresi han l'erbe i lor soavi odori,</l>
     <l n="9">quali il Scorpion minaccia e 'l Capricorno,</l>
     <l n="10">e poi l'Acquario e 'l Pesce</l>
     <l n="11">celan fin che 'l Monton gli manda fuori.</l>
     <l n="12">Li fauni fra le selve fan ritorno;</l>
     <l n="13">ogni letizia cresce</l>
     <l n="14">a tutti li animal che sono in terra,</l>
    </lg>
    <lg n="3">
     <l n="15">quando solo a me stesso ho mossa guerra</l>
     <l n="16">via maggior di pensier, che in fatti a Tebe</l>
     <l n="17">non fêr li sette regi.</l>
     <l n="18">Questa, di mano in man crescendo, serra</l>
     <l n="19">l'anima a convertire il corpo in glebe;</l>
     <l n="20">ma, pria che morte il fregi,</l>
     <l n="21">di tal causa vo' dir la maggior parte.</l>
    </lg>
    <lg n="4">
     <l n="22">In questo tempo, quando il sol comparte</l>
     <l n="23">a punto i razzi fra l'occaso e l'orto</l>
     <l n="24">e fassi a noi merigge,</l>
     <l n="25">pervenni ove li augelli usan loro arte,</l>
     <l n="26">in fra li rami ascosi a lor diporto</l>
     <l n="27">dal calor ch'ei traffigge.</l>
     <l n="28">Io, ch'era sol con mille nella mente</l>
    </lg>
    <lg n="5">
     <l n="29">preclari e illustri per fama eccellente,</l>
     <l n="30">guardando vidi innanzi a me un tal sito</l>
     <l n="31">distante un quarto miglio,</l>
     <l n="32">che appena a crederlo il cor mel consente:</l>
     <l n="33">da l'una parte v'è un pratel fiorito,</l>
     <l n="34">giallo, bianco e vermiglio</l>
     <l n="35">lo smalto, e chiuso di lauri e d'abeti.</l>
    </lg>
    <lg n="6">
     <l n="36">Due finestrelli ferrati e secreti</l>
     <l n="37">da questa parte son, poche braccia alti,</l>
     <l n="38">per camera terrena,</l>
     <l n="39">senza altra entrata o finestra che vieti</l>
     <l n="40">altrui celarsi ne' dipinti smalti;</l>
     <l n="41">poi un mura incatena</l>
     <l n="42">col palazzo un giardin dov'è l'entrata.</l>
    </lg>
    <lg n="7">
     <l n="43">Com' esta abi[ta]zione edificata</l>
     <l n="44">dentro si sia non so, ch'io m'assettai</l>
     <l n="45">tra 'l muro e un faggio all'ombra,</l>
     <l n="46">immaginando de l'alta brigata,</l>
     <l n="47">con la qual mossi e che meco portai,</l>
     <l n="48">veder questa e quell'ombra</l>
     <l n="49">tener quel loco per lor proprio regno:</l>
    </lg>
    <lg n="8">
     <l n="50">Priam co i figli in disdegnoso segno</l>
     <l n="51">contra ad Agamenòn e ad ogni greco,</l>
     <l n="52">e inverso ad Enea Turno,</l>
     <l n="53">di Roma i Galli cacciar Furio degno,</l>
     <l n="54">Brenno, Porsenna e Pirro co i suoi seco;</l>
     <l n="55">ed al fiume al Vulturno</l>
     <l n="56">affigurava le romane spoglie.</l>
    </lg>
    <lg n="9">
     <l n="57">Qui veggio Annibal che l'anella toglie,</l>
     <l n="58">Fabio ver lui, Marcello e 'l buon Crespino;</l>
     <l n="59">e veggio Scipïone,</l>
     <l n="60">che trïunfando, a Roma si raccoglie.</l>
     <l n="61">Io dissegnava, e tenea il capo chino,</l>
     <l n="62">un'altra legïone</l>
     <l n="63">non men d'autorità, di laude e fama.</l>
    </lg>
    <lg n="10">
     <l n="64">Tanto mi tira in lor pensar la brama</l>
     <l n="65">che io gli affigurai per le loro opre</l>
     <l n="66">nel lor singular gesto:</l>
     <l n="67">chi Plato grida, chi Aristotil chiama,</l>
     <l n="68">voce peripatetica gli scuopre</l>
     <l n="69">l'abito stoico e onesto;</l>
     <l n="70">etnici ed epicur mi mostran gli atti.</l>
    </lg>
    <lg n="11">
     <l n="71">Eschine e Demostène avea ritratti</l>
     <l n="72">retorici, con Cicero oratore,</l>
     <l n="73">(e) il lor corretto dire</l>
     <l n="74">Parmenide, c'ha i solocismi tratti</l>
     <l n="75">dalla ripa di Caucaso, inventore,</l>
     <l n="76">fé loica fiorire;</l>
     <l n="77">musici e geomètri ivi affiguro.</l>
    </lg>
    <lg n="12">
     <l n="78">Mentre che tale effigie tengo, un scuro</l>
     <l n="79">e grave strido attonito mi volse</l>
     <l n="80">inverso le finestre;</l>
     <l n="81">seguendo un altro, io m'accostai più al muro,</l>
     <l n="82">perché di quella camera si sciolse;</l>
     <l n="83">e con parole alpestre</l>
     <l n="84">in voce mesta udi' chiamare: «O Morte!»</l>
    </lg>
    <lg n="13">
     <l n="85">Questa, seguendo poi non così forte:</l>
     <l n="86">«Sciogli este membra da l'umana vita»,</l>
     <l n="87">come chi si riteme,</l>
     <l n="88">seco stessa narrando sua ria sorte</l>
     <l n="89">sotto voce, per esser men sentita,</l>
     <l n="90">e co i sospiri inseme</l>
     <l n="91">singhiozzando frangeva ogni parola:</l>
    </lg>
    <lg n="14">
     <l n="92">«Lassa, ch'io son tra l'altre unica e sola</l>
     <l n="93">quella che posso con ragion dolermi</l>
     <l n="94">d'Amore e di suoi torti,</l>
     <l n="95">qual per novo Cupido il cor m'invola,</l>
     <l n="96">anzi m'ancide, quando ho, gli occhi fermi</l>
     <l n="97">nell'atti vaghi e accorti,</l>
     <l n="98">del mio signore un ardente desio,</l>
    </lg>
    <lg n="15">
     <l n="99">il qual, come sua sono, or fusse ei mio,</l>
     <l n="100">ché dove io piango, lieta canterei</l>
     <l n="101">più che donna che sia!</l>
     <l n="102">Or, s'io l'avessi qui, che fare' io?</l>
     <l n="103">Pensil chi legge, ché dir nol saprei;</l>
     <l n="104">poi, nella sua bailia</l>
     <l n="105">stretto abbracciandol, mi gitterei al collo.</l>
    </lg>
    <lg n="16">
     <l n="106">Fu mai un sì bel viso, o sommo Appollo?</l>
     <l n="107">O ninfe di Parnaso, or m'aiutate</l>
     <l n="108">a commendar costui!</l>
     <l n="109">Io l'affiguro, ma ridir non sollo,</l>
     <l n="110">d'ambe le luci di lume adornate</l>
     <l n="111">come legata fui,</l>
     <l n="112">che mal per me le mie scontrârsi in loro.</l>
    </lg>
    <lg n="17">
     <l n="113">Qual Ganimede mai, qual Polidoro</l>
     <l n="114">qual Absalon, [qual] Patroclo o Parisse,</l>
     <l n="115">o qual di Leda i figli</l>
     <l n="116">a te pari, signor? per cui io moro,</l>
     <l n="117">unico idol mio, crudel Narcisse.</l>
     <l n="118">Rose incarnate e gigli</l>
     <l n="119">son le tue guance, anzi di proprie perle:</l>
    </lg>
    <lg n="18">
     <l n="120">perché non posso or con le mie tenerle?</l>
     <l n="121">ché renderiano il perduto valore,</l>
     <l n="122">essilïando i guai.</l>
     <l n="123">Tapina me! non posso pur vederle</l>
     <l n="124">l'anno una volta; onde si strugge il core</l>
     <l n="125">e forse tu nol sai,</l>
     <l n="126">ché esser non può che alquanto non mi amassi.</l>
    </lg>
    <lg n="19">
     <l n="127">Meco piangete, o insensibil sassi,</l>
     <l n="128">o dipinte pareti d'esto loco,</l>
     <l n="129">o tirate cortine,</l>
     <l n="130">dov'io rasciugo gli occhi, non mai lassi</l>
     <l n="131">di lagrimare! E così a poco a poco</l>
     <l n="132">in fra l'alme tapine</l>
     <l n="133">con sospir paürosi il spirto corre.</l>
    </lg>
    <lg n="20">
     <l n="134">Se fussi or qui, chi mi ti potria tôrre</l>
     <l n="135">altri che Morte? e me teco in quell'ora,</l>
     <l n="136">se fusse Amor sì crudo,</l>
     <l n="137">sul letto in giubarel di seta porre,</l>
     <l n="138">teco scherzando per poca dimora.</l>
     <l n="139">Ma poi ti vorrei gnudo,</l>
     <l n="140">sì ch'io vedessi scoperto ogni membro.</l>
    </lg>
    <lg n="21">
     <l n="141">La tua candida gola, ch'io rimembro,</l>
     <l n="142">in furia annoderei con le mie braccia,</l>
     <l n="143">i belli occhi baciando.</l>
     <l n="144">Allor vederti un po' crucciar rassembro,</l>
     <l n="145">ma, rimirando tua angelica faccia,</l>
     <l n="146">donde ira e odio ha bando,</l>
     <l n="147">ridendo, pace poi mi renderebbe.</l>
    </lg>
    <lg n="22">
     <l n="148">Se la mia bocca la tua bacerebbe</l>
     <l n="149">non domandi nessun, ché tante fiate</l>
     <l n="150">quante mai dissi il nome</l>
     <l n="151">e molte più, baciar converrebbe,</l>
     <l n="152">stretta nelle tue braccia dilicate,</l>
     <l n="153">gustando il dolce pome,</l>
     <l n="154">fin che l'ultimo gioco incominciasse.</l>
    </lg>
    <lg n="23">
     <l n="155">Tacendo converria questo passasse,</l>
     <l n="156">e poi cogliessi un fior del mio giardino,</l>
     <l n="157">ed io un ne correi,</l>
     <l n="158">al qual simile mai non si trovasse.</l>
     <l n="159">Con voce umìle, o dolce amor mio fino,</l>
     <l n="160">ridendo a te direi:</l>
     <l n="161">«Or ha pur giunto Fillis Demofonte;</l>
    </lg>
    <lg n="24">
     <l n="162">parte s'è vendicata ancor dell'onte</l>
     <l n="163">Fedra del suo Ipolito selvaggio».</l>
     <l n="164">Ma tutto questo è nulla,</l>
     <l n="165">ch'esser non posson le cose c'ho conte,</l>
     <l n="166">e più che Fedra o Fille al fonda caggio,</l>
     <l n="167">poi che tanto fanciulla</l>
     <l n="168">entrata son nell'amorosa danza.</l>
    </lg>
    <lg n="25">
     <l n="169">Con quello aurato stral, ch'ogn'altro avanza,</l>
     <l n="170">m'innaverasti, o Venere crudele</l>
     <l n="171">col qual Marte passasti.</l>
     <l n="172">Se del tuo figlio perdéo la speranza</l>
     <l n="173">Dido, poi che ad Italia volse vele,</l>
     <l n="174">pur prima l'appagasti:</l>
     <l n="175">ma io prima né poi spero conforto.</l>
    </lg>
    <lg n="26">
     <l n="176">Ahi, ria fortuna, quanto mi fai torto!</l>
     <l n="177">Or mio padre domanda, or mio fratello</l>
     <l n="178">e talor mia nutrice:</l>
     <l n="179">«Che hai, Eulogia, c'hai sì il viso smorto?»</l>
     <l n="180">Io pur mi scuso, ma egli è quel quadrello</l>
     <l n="181">che secondo si dice,</l>
     <l n="182">ha già passato il core a più di mille.</l>
    </lg>
    <lg n="27">
     <l n="183">Briseida il testimoni per Acchille,</l>
     <l n="184">ed ei per Pulisena anco il può dire,</l>
     <l n="185">e per Iason Medea.</l>
     <l n="186">Già sento un foco, da queste faville</l>
     <l n="187">acceso, che mi fa d'amor languire».</l>
     <l n="188">Mentre che sì piangea,</l>
     <l n="189">ed io gli sentii dire: «Ecco, io son morta».</l>
    </lg>
    <lg n="28">
     <l n="190">Della camera udi' aprir la porta</l>
     <l n="191">ed una donna dir: «Lassa! che fia?</l>
     <l n="192">Oimè, Eulogia, che hai?</l>
     <l n="193">Qual accidente è questo? Or perché accorta</l>
     <l n="194">non fusti di chiamarmi, anima mia?»</l>
     <l n="195">E, rinforzando i guai,</l>
     <l n="196">dicea piangendo: «Io son la tua Fiorita;</l>
    </lg>
    <lg n="29">
     <l n="197">non mi cognosci e sai ch'io t'ho nutrita?</l>
     <l n="198">Ma parmi l'alma già da te migrata,</l>
     <l n="199">trista me dolorosa».</l>
     <l n="200">Subito a lagrimar pietà m'invita,</l>
     <l n="201">credendo quella per amor passata</l>
     <l n="202">con tal pena angosciosa</l>
     <l n="203">ch'io mi gittai tra i fior quivi disteso.</l>
    </lg>
    <lg n="30">
     <l n="204">Ma poco stante mi tenne sospeso</l>
     <l n="205">un gran sospir com' uom che 'l sonno lascia</l>
     <l n="206">ed un «Oimè!» con esso,</l>
     <l n="207">per modo che [a] ascoltar tornai più atteso;</l>
     <l n="208">e troppo bene udi' che, fra l'ambascia,</l>
     <l n="209">quella fanciulla appresso</l>
     <l n="210">disse: «Monna Fiorita mia, che fate?</l>
    </lg>
    <lg n="31">
     <l n="211">Or non sapete voi la novitate</l>
     <l n="212">che or m'intervenne d'uno sfinimento</l>
     <l n="213">tal che quasi m'uccise?»</l>
     <l n="214">«Cara figliuola, sì; onde ho levate</l>
     <l n="215">le mani al sommo Iove, che 'l tormento</l>
     <l n="216">da lo mio cor divise,</l>
     <l n="217">poi ch'io ti vidi il spirito tornare.</l>
    </lg>
    <lg n="32">
     <l n="218">Ma qual cagion t'ha fatto sì cangiare</l>
     <l n="219">il tuo lucente sopra ogn'altro viso,</l>
     <l n="220">che solea far sereno</l>
     <l n="221">davanti a sé ciò ch'el potea sguardare,</l>
     <l n="222">bianco e vermiglio, o fresco fiordaliso?»</l>
     <l n="223">«Forse ch'io venni meno</l>
     <l n="224">— disse Eulogia — perché ier digiunai,</l>
    </lg>
    <lg n="33">
     <l n="225">ed esta mane ancor poco mangiai,</l>
     <l n="226">vinta da un fumo che 'l stomaco getta.</l>
     <l n="227">Questa fu la cagione</l>
     <l n="228">di questo caso». Ed ella: «Perché il fai?</l>
     <l n="229">Non digiunar, figliuola mia diletta;</l>
     <l n="230">toi questa confezione.</l>
     <l n="231">Tu se' troppo fantina a tali affanni:</l>
    </lg>
    <lg n="34">
     <l n="232">forniti non hai ancor pur tredici anni.</l>
     <l n="233">lascia a me digiunar, che omai son vecchia,</l>
     <l n="234">e tu piacer ti dona</l>
     <l n="235">tra danze e canti, adorna di bei panni».</l>
     <l n="236">Già Febo inver la Spagna s'apparecchia,</l>
     <l n="237">onde i suoi corsier sprona</l>
     <l n="238">Eoo, Piroi e Filogeo</l>
    </lg>
    <lg n="35">
     <l n="239">e con Eton, sì che 'l carro volgeo</l>
     <l n="240">a quell'altro emisferio; onde, pensando</l>
     <l n="241">nelle ascoltate cose,</l>
     <l n="242">mi dipartii là donde udito aveo,</l>
     <l n="243">più volte ogni parola reiterando.</l>
     <l n="244">Una quistion propuose</l>
     <l n="245">l'animo mio, così fra sé dicendo:</l>
    </lg>
    <lg n="36">
     <l n="246">«Costei che ama, se chiaro comprendo,</l>
     <l n="247">si duol perché l'amato non s'accorge</l>
     <l n="248">del suo caldo desio,</l>
     <l n="249">né vuol scoprirsi ad altri, ed io l'intendo.</l>
     <l n="250">Ma poi che Amor la grazia non gli porge,</l>
     <l n="251">giel posso scoprir io».</l>
     <l n="252">altra oppinïon dice: «Nol fare,</l>
    </lg>
    <lg n="37">
     <l n="253">ché, se colui venisse a innamorare,</l>
     <l n="254">io so come sa far Fortuna poi:</l>
     <l n="255">gran pericol saria</l>
     <l n="256">non potersi a lor posta trovare.</l>
     <l n="257">Ben so d'Amor tutti i tranelli soi;</l>
     <l n="258">ecco poi gelosia,</l>
     <l n="259">e, dove una si duol, due n'uccidrei.</l>
    </lg>
    <lg n="38">
     <l n="260">Questo non farò io, ch'io non vorrei</l>
     <l n="261">legare alcun che sia libero e sciolto;</l>
     <l n="262">così posso contento</l>
     <l n="263">far altri, o forse pene adoppierei».</l>
     <l n="264">Da ogni fantasia questo m'ha tolto.</l>
     <l n="265">E pur passione sento</l>
     <l n="266">veder perder colui per ignoranza</l>
    </lg>
    <lg n="39">
     <l n="267">una sì bella e grazïosa amanza</l>
     <l n="268">quanto richiede la sua gentilezza,</l>
     <l n="269">e lei morir per lui;</l>
     <l n="270">s'io ben compresi, ognun di loro avanza</l>
     <l n="271">qualunque creatura di bellezza.</l>
     <l n="272">Così quel giorno fui</l>
     <l n="273">dal dolce lamentar per pietà vinto,</l>
     <l n="274">sì che nel core il porto ancor dipinto.</l>
    </lg>
   </lg>
  </body>
 </text>
</TEI>