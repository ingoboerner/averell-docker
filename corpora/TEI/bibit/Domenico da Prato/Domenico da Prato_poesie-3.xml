<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 3</title>
    <author>Domenico da Prato</author>
   </titleStmt>
   <extent>
    <measure unit="stanza">69</measure>
    <measure unit="line">552</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 3</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alla più alta gloria, ove risplende</l>
     <l n="2">la luce che Amor manda dal bel cielo</l>
     <l n="3">ricorro con pietà, perché mi offende;</l>
     <l n="4">onde mai non scopro dal suo velo,</l>
     <l n="5">tal fiamma al cor quella favilla accende,</l>
     <l n="6">che, dalla morte in fuor, chiamo ogni gelo.</l>
     <l n="7">Morte non chiamo, perché possa il core</l>
     <l n="8">ragionar di mia donna con Amore.</l>
    </lg>
    <lg n="2">
     <l n="9">E perché il dir di lei m'accheta il pianto</l>
     <l n="10">che mi fa far Fortuna, cheggio vita,</l>
     <l n="11">però che so, Amor, che 'l tuo valore è tanto</l>
     <l n="12">che puoi soccorrer l'alma sbigotita;</l>
     <l n="13">e quando, Amor, con teco di lei canto</l>
     <l n="14">la mente vile torna franca e ardita,</l>
     <l n="15">e più ringrazio il tuo superno regno,</l>
     <l n="16">perché del dir di lei m'hai fatto degno.</l>
    </lg>
    <lg n="3">
     <l n="17">Di te mi meraviglio, Amore, in parte,</l>
     <l n="18">quando del cielo uno Anselon mi mandi,</l>
     <l n="19">dove le tue fazion non sarien sparte,</l>
     <l n="20">ché pure in questa sola in man le spandi;</l>
     <l n="21">ancor mi meraviglio come Marte</l>
     <l n="22">del ciel non scende a far l'opere grandi,</l>
     <l n="23">più per coste' che Ercol per Deïmira,</l>
     <l n="24">che par lo Impireo mova quando mira.</l>
    </lg>
    <lg n="4">
     <l n="25">E se vuoi dire, Amor, con quale ardire,</l>
     <l n="26">o con qual forza, o qual grazia il concede</l>
     <l n="27">che questi deggia di tal donna dire,</l>
     <l n="28">perché ricchezza né virtù possiede,</l>
     <l n="29">dico che è vero, ma solo il te ubidire</l>
     <l n="30">e riputar ne puoi la tua merzede,</l>
     <l n="31">perché se' posto in donna non piatosa,</l>
     <l n="32">ma gentil, vaga, adorna e grazïosa.</l>
    </lg>
    <lg n="5">
     <l n="33">Ma sopra tutto a l'alta Trinitade</l>
     <l n="34">ricorro, con vergogna alzando gli occhi,</l>
     <l n="35">a Iove in verso il ciel, la cui pietade</l>
     <l n="36">parmi nel mondo tardi mai non scocchi,</l>
     <l n="37">ché caminar dovrei per le sue strade</l>
     <l n="38">e le calle lasciar, ma i fieri stocchi</l>
     <l n="39">d'Amore e di Fortuna dir mi fanno</l>
     <l n="40">e con questo parlar levo l'afanno.</l>
    </lg>
    <lg n="6">
     <l n="41">Onde la terza parte seguir voglio</l>
     <l n="42">d'esta materia picciolletta e vaga,</l>
     <l n="43">pregando Iove più che al duro scoglio</l>
     <l n="44">non fa il nocchier, quando il suo legno allaga,</l>
     <l n="45">che dice: «D'ogni pecca qui mi spoglio»,</l>
     <l n="46">tanto che la bonaccia e 'l mar l'apaga;</l>
     <l n="47">così ne priego lui che mi dia tanto</l>
     <l n="48">ingegno, che io segua il terzo canto.</l>
    </lg>
    <lg n="7">
     <l n="49">Tra noi e 'l cielo avea volto l'un corno</l>
     <l n="50">quel franco carratier che 'l mondo scalda,</l>
     <l n="51">sì che 'l carro passava il mezzo giorno,</l>
     <l n="52">nel tempo che non tenne la man salda</l>
     <l n="53">ai fren, quand' ebbe dal granchio lo scorno,</l>
     <l n="54">onde fé l'aere sopra noi più calda;</l>
     <l n="55">i corsier già miravan l'altro polo,</l>
     <l n="56">squadrando in occidente il basso volo.</l>
    </lg>
    <lg n="8">
     <l n="57">Celar non si può più da Febo il prato,</l>
     <l n="58">perché ha spante le rote in ogni sponda,</l>
     <l n="59">e quelle donne col viso rosato,</l>
     <l n="60">qual vince ognuna il sol, tal luce abonda,</l>
     <l n="61">vennero nel giardino a un fresco lato,</l>
     <l n="62">dove rezzo facea la verde fronda,</l>
     <l n="63">ed alla fonte tutte si assettarono;</l>
     <l n="64">allor, ché io scendessi, mi chiamarono.</l>
    </lg>
    <lg n="9">
     <l n="65">Così discesi in terra del bel pino,</l>
     <l n="66">quando ognuna di lor già si rinfresca</l>
     <l n="67">a que' corni d'argento, il pelegrino</l>
     <l n="68">viso lavando, acciò che non rincresca</l>
     <l n="69">loro il gran caldo, e poi nel bel giardino</l>
     <l n="70">vidi la non mutata erbetta fresca,</l>
     <l n="71">qual sempre ride, e 'l viso avea lavato,</l>
     <l n="72">ed ero già a seder con lor posato,</l>
    </lg>
    <lg n="10">
     <l n="73">e rimirando noi con gran diletti,</l>
     <l n="74">quando degli arbuse' le verdi fronde,</l>
     <l n="75">quando del prato i color de' fioretti,</l>
     <l n="76">quando ci specchiavàn nelle chiar' onde</l>
     <l n="77">della fontana, udendo gli augelletti,</l>
     <l n="78">qual spandon in aere lor canzon gioconde;</l>
     <l n="79">ma io, più ch'altro, mia donna mirava,</l>
     <l n="80">la quale ognor più bella si mostrava.</l>
    </lg>
    <lg n="11">
     <l n="81">Questa a parlar con motti incominciòe,</l>
     <l n="82">a Venere dicendo: «I' vo' pagare</l>
     <l n="83">questa merenda, poi che perduto hoe».</l>
     <l n="84">Venere allor s'incomincia ad irare,</l>
     <l n="85">e disse: «S'i' ho perduto, io pagheròe.</l>
     <l n="86">Priegoti i motti lasci un poco stare</l>
     <l n="87">e di cose parliam di maggior pregio,</l>
     <l n="88">poi che costui è qui, in nostro collegio».</l>
    </lg>
    <lg n="12">
     <l n="89">Poi si volse ver me con lieta fronte</l>
     <l n="90">e sorridendo incomincia a parlare:</l>
     <l n="91">«Sempre star ti conviene a questa fonte,</l>
     <l n="92">perché disposta son farla guardare;</l>
     <l n="93">però ti fian le cose tutte conte,</l>
     <l n="94">sappiendo che di là non dei tornare,</l>
     <l n="95">perché persona giammai non ci arriva,</l>
     <l n="96">che di qui mai si parta, o morta o viva».</l>
    </lg>
    <lg n="13">
     <l n="97">Onde alquanto sospetto al cor guidonne,</l>
     <l n="98">quando parlò quella donna sovrana</l>
     <l n="99">e disse: «Ecco la fonte ove Ateonne</l>
     <l n="100">venne a seguir la vergine Dïana,</l>
     <l n="101">perché ella d'uomo in cerbia il trasmutonne;</l>
     <l n="102">e vo' che sappi che questa fontana</l>
     <l n="103">è quella dove fior ventò Narcisse</l>
     <l n="104">e 'l loco dove sentenziò Parisse.</l>
    </lg>
    <lg n="14">
     <l n="105">E se vuoi udir perché senza altra noia</l>
     <l n="106">Paris tornò, di festa l'alma piena,</l>
     <l n="107">alla vaga e gentil città di Troia,</l>
     <l n="108">ove poi stette in la vita serena,</l>
     <l n="109">io tel dirò: perch' ebbe tanta gioia</l>
     <l n="110">che impromesso gli avea la bella Elèna,</l>
     <l n="111">quando il dono mi fé sì alto e degno</l>
     <l n="112">di quella palla, ond'io le die' il mio regno.</l>
    </lg>
    <lg n="15">
     <l n="113">Io dubitava, ma così parlai,</l>
     <l n="114">non mostrando pensier d'alcun suo detto:</l>
     <l n="115">«Se star mi converrà qui sempre mai</l>
     <l n="116">mi fia gran grazia, essendo tuo subietto,</l>
     <l n="117">perché io l'ho disïato; sì che omai</l>
     <l n="118">serò nel regno tuo tra gli altri eletto.</l>
     <l n="119">Qual poss'io al mondo aver maggiore onore</l>
     <l n="120">che aver sempre ubidito al franco Amore?</l>
    </lg>
    <lg n="16">
     <l n="121">Lasciamo esto parlare omai dallato,</l>
     <l n="122">e fammi un poco del domandar certo</l>
     <l n="123">l'usanza e 'l modo d'esto vago prato.</l>
     <l n="124">Deh, fa' che nulla mi tenga coperto,</l>
     <l n="125">e come è qui da voi in ciel chiamato,</l>
     <l n="126">perché voglia ho di saper tutto aperto».</l>
     <l n="127">Ed ella a me rispuose: «Questo è elletto</l>
     <l n="128">in cielo innanzi a Iove, il Bel fioretto.</l>
    </lg>
    <lg n="17">
     <l n="129">E qui veniam, come vedi, ogni giorno,</l>
     <l n="130">faccendo giuochi con solazzi tanti,</l>
     <l n="131">quanti nel mondo più ne fan soggiorno;</l>
     <l n="132">quici con balli, con stormenti e canti</l>
     <l n="133">così facciamo il Bel fioretto adorno,</l>
     <l n="134">e poi in ciel torniàn tutte davanti</l>
     <l n="135">a un palazzo molto storïato,</l>
     <l n="136">il qual nel regno mio è edificato.</l>
    </lg>
    <lg n="18">
     <l n="137">Quivi si vede la gentil memoria</l>
     <l n="138">di tutti que' che per Amor son morti:</l>
     <l n="139">d'Ercole e Deïmira l'alta storia,</l>
     <l n="140">d'Albiera e di Febùs gli afanni forti,</l>
     <l n="141">d'Isotta e di Tristan la gran vettoria;</l>
     <l n="142">sonvi Elena e Parìs, con gli occhi torti</l>
     <l n="143">Acchille v'è, che mira Pulisena,</l>
     <l n="144">che di piangere Ettòr mai non raffrena.</l>
    </lg>
    <lg n="19">
     <l n="145">Ancor si vede alla mutata gelsa</l>
     <l n="146">Piramo e Tisbe, al lato al cavalieri</l>
     <l n="147">messer Guiglielmo, la cui fama è eccelsa,</l>
     <l n="148">insieme colla Dama del verzieri,</l>
     <l n="149">e Pagolo e Francesca, e di Valdelsa</l>
     <l n="150">v'è questa luce nel cerchio primieri:</l>
     <l n="151">in sedia è Silvïana, cui persona</l>
     <l n="152">in ciel sopra ogni dea porta corona.</l>
    </lg>
    <lg n="20">
     <l n="153">E perché gli occhi suoi nel vivo lume</l>
     <l n="154">del chiaro mondo, cui biltà risplende,</l>
     <l n="155">possiede vita ancor, suo bel costume,</l>
     <l n="156">perch'io parli così, già non s'intende</l>
     <l n="157">che passato abbia ancor di Lete il fiume,</l>
     <l n="158">ma più qua che di là sua gloria accende,</l>
     <l n="159">perché è fatta da me, che sono Amore:</l>
     <l n="160">però fo alla sua immagin tale onore».</l>
    </lg>
    <lg n="21">
     <l n="161">Il sol co' suoi corsier forte cavalca,</l>
     <l n="162">mentre che abbiam d'uno e d'altro parlato,</l>
     <l n="163">sì che il meridian punto il cerchio valca;</l>
     <l n="164">orizzonte facean gli alberi al prato,</l>
     <l n="165">onde parlò quella gran maliscalca</l>
     <l n="166">all'altre donne: «Il tempo è apressimato</l>
     <l n="167">che riposiate siam, però al suo loco</l>
     <l n="168">torni ciascuna e compiam nostro giuoco».</l>
    </lg>
    <lg n="22">
     <l n="169">In sul pin ritorna' dove era prima,</l>
     <l n="170">rimirando dintorno il gran tesoro;</l>
     <l n="171">li fioretti, l'erbetta e poi la cima</l>
     <l n="172">d'ogni arbuscel mirava, ove dimoro</l>
     <l n="173">fan gli augelletti con lor dolce rima;</l>
     <l n="174">la mente fitta avea ne' versi loro,</l>
     <l n="175">ché più di mille intorno ne vedea</l>
     <l n="176">in sul pino, e suo verso ognun spandea.</l>
    </lg>
    <lg n="23">
     <l n="177">Così l'alma gioconda dimorava</l>
     <l n="178">nella novella età di primavera,</l>
     <l n="179">Iove laudando sempre, il qual mostrava</l>
     <l n="180">l'alta sua possa per ogni riviera;</l>
     <l n="181">e nona già del mondo penetrava,</l>
     <l n="182">quando ogni parte acconcia al suo loco era,</l>
     <l n="183">spargendo al vento le dorate chiome.</l>
     <l n="184">Dïana in su quel punto chiesse pome.</l>
    </lg>
    <lg n="24">
     <l n="185">Ma Pallas, franca e venerabil dama,</l>
     <l n="186">tosto alla fonte ver lei s'apresenta;</l>
     <l n="187">Illerde, fresca più che verde rama,</l>
     <l n="188">fuori esce, perché Iuno s'argomenta.</l>
     <l n="189">Esce Minerva, che di correr brama;</l>
     <l n="190">in un punto ne vidi più di trenta</l>
     <l n="191">l'una l'altra pigliare, e ognuna smuccia</l>
     <l n="192">in quella bella e vaga scaramuccia.</l>
    </lg>
    <lg n="25">
     <l n="193">Sopra l'erbetta con veloci passi</l>
     <l n="194">Nereide si movea, mirando dove</l>
     <l n="195">più belli accorgimenti al correr fassi.</l>
     <l n="196">Con quanta leggiadria, o sommo Iove!</l>
     <l n="197">E come il ridirei, se non mi atassi?</l>
     <l n="198">La indovina Cimea allor si move</l>
     <l n="199">in modo che ogni correr serìa lento,</l>
     <l n="200">perché matto da lei sarebbe il vento.</l>
    </lg>
    <lg n="26">
     <l n="201">Quando Nereide la sentì, si torse</l>
     <l n="202">indietro per più suo sicuro scampo;</l>
     <l n="203">Orcade fuori uscì, quando ciò scorse,</l>
     <l n="204">forte correndo sul fiorito campo;</l>
     <l n="205">Tirena tosto in ver di lei si porse,</l>
     <l n="206">Amadriade uscì menando un lampo</l>
     <l n="207">di raggi intorno al rilucente viso,</l>
     <l n="208">che arebbe ogni splendore al cor conquiso.</l>
    </lg>
    <lg n="27">
     <l n="209">Sopragiunse costei Tirena bella</l>
     <l n="210">e in sulle spalle le man gli posòe,</l>
     <l n="211">Tirena accorta allor si volse in quella</l>
     <l n="212">e diè una volta, sì che si scostòe;</l>
     <l n="213">correndo sopra l'erbetta novella,</l>
     <l n="214">in men che non balena ritornòe</l>
     <l n="215">al pome suo, e furiosa usciva,</l>
     <l n="216">Amadriade più che altro seguiva.</l>
    </lg>
    <lg n="28">
     <l n="217">Aveva, in su quel punto, Illerde presa</l>
     <l n="218">Pallas pel capezzal, gridando: «Io t'ho!»;</l>
     <l n="219">ma Cimea prestamente l'ha diffesa,</l>
     <l n="220">sì che per forza allor Pallas scampò;</l>
     <l n="221">Cimea ha Illerde per terra distesa.</l>
     <l n="222">Orcade giugne, e intanto la lasciò,</l>
     <l n="223">perché di rietro Orcade l'abracciava,</l>
     <l n="224">e Iuno allor dal pome ritornava.</l>
    </lg>
    <lg n="29">
     <l n="225">E per le bionde trezze Orcade piglia,</l>
     <l n="226">dicendo: «Io credo che ferma starai».</l>
     <l n="227">Silvïana in quel punto alzò le ciglia,</l>
     <l n="228">uccel sì presto non si vide mai;</l>
     <l n="229">ancor la mente mia sen meraviglia.</l>
     <l n="230">Questa giunse, gridando: «Che farai?»</l>
     <l n="231">Giuno, sentendo lei, allor si volse;</l>
     <l n="232">intanto Orcade scotendo si sciolse.</l>
    </lg>
    <lg n="30">
     <l n="233">Ma de' biondi cape' più d'una ciocca</l>
     <l n="234">ne rimasono in mano a Iuno. Allora</l>
     <l n="235">Venere al correr già non parve sciocca,</l>
     <l n="236">anzi con fretta, senza far dimora,</l>
     <l n="237">in men che fuor non manda corda cocca,</l>
     <l n="238">sopragiunse colei, che l'alma accora</l>
     <l n="239">sì degli atti moderni, accorti e presti</l>
     <l n="240">e del sguardo gentil degli occhi onesti.</l>
    </lg>
    <lg n="31">
     <l n="241">A Illerde parlò allora Silvïana:</l>
     <l n="242">«Deh, qualcuna di voi al pome torni!»</l>
     <l n="243">Mossesi Orcade, Nereide e Dïana,</l>
     <l n="244">Napea ed Amadriade, i visi adorni,</l>
     <l n="245">tornando al pome ciascuna sovrana,</l>
     <l n="246">dicendo: «Ognuna al soccorso ritorni!»</l>
     <l n="247">Gridava Venus alle donne sue:</l>
     <l n="248">«Correte al pome!» E Pallas mossa fue.</l>
    </lg>
    <lg n="32">
     <l n="249">Cimea e Iuno, Minerva e Tirena</l>
     <l n="250">con altre donne al pome furon mosse</l>
     <l n="251">pel soccorso di Venere serena,</l>
     <l n="252">di prestezza mostrando lor gran posse.</l>
     <l n="253">Silvïana gentil, di raggi piena,</l>
     <l n="254">aspettò Venus, sì che la percosse</l>
     <l n="255">in terra, e poi dell'altre intorno guarda,</l>
     <l n="256">presta più che leonza o leoparda.</l>
    </lg>
    <lg n="33">
     <l n="257">Presela Pallas dietro per la cioppa;</l>
     <l n="258">in quel punto Iunun, forte correndo,</l>
     <l n="259">e Cimea con fretta in lei s'intoppa;</l>
     <l n="260">qual di qua, qual di là, la vien prendendo.</l>
     <l n="261">Quivi non si può aver prestezza troppa,</l>
     <l n="262">ma ella, il me' che può, si vien scotendo.</l>
     <l n="263">L'animo mio più volte mosse a correre,</l>
     <l n="264">per la gran voluntà di lei soccorrere.</l>
    </lg>
    <lg n="34">
     <l n="265">Illerde allor, del pome furïosa,</l>
     <l n="266">si mosse in modo che serìa incredibile,</l>
     <l n="267">sì che mia penna di ridir non l'osa,</l>
     <l n="268">che io men meraviglio, e ero visibile.</l>
     <l n="269">E similmente Dïana non posa,</l>
     <l n="270">tanto che giunse alla pressa terribile,</l>
     <l n="271">ché questa, or quella, Silvïana atterra,</l>
     <l n="272">tanto che uscì di quella grieve serra.</l>
    </lg>
    <lg n="35">
     <l n="273">Dal pome ritornava Venus franca;</l>
     <l n="274">sì che Dïana prese per lo braccio,</l>
     <l n="275">la qual per forza del correre è stanca,</l>
     <l n="276">e però giunse lei senza altro impaccio,</l>
     <l n="277">dicendo: «Io credo certo che ti manca</l>
     <l n="278">lo soccorso, ed aver nol puoi avaccio».</l>
     <l n="279">E presa la tenea Venere adorna,</l>
     <l n="280">quando ogni parte al suo pome ritorna.</l>
    </lg>
    <lg n="36">
     <l n="281">Tornavano le donne con letizia</l>
     <l n="282">con lor maestra al bel pome magnifico,</l>
     <l n="283">là dove è sempre di festa dovizia.</l>
     <l n="284">Io stava attento in sul pino odorifico,</l>
     <l n="285">mirando Silvïana e sua milizia,</l>
     <l n="286">qual passo andava per quel prato artifico.</l>
     <l n="287">Ed era già al suo pome ritornata;</l>
     <l n="288">la terza presa a lei ebbi segnata.</l>
    </lg>
    <lg n="37">
     <l n="289">Poi che al pome tornate fùr le donne,</l>
     <l n="290">quali ordinaron, per esser più preste,</l>
     <l n="291">di cavarsi le belle e ricche gonne,</l>
     <l n="292">e per non esser dal sol sì moleste,</l>
     <l n="293">Amore e Iove, qual più lauderonne</l>
     <l n="294">di voi, per le bellezze manifeste</l>
     <l n="295">a gli occhi miei e 'l ricco adornamento</l>
     <l n="296">delle giubbe reali e 'l valimento?</l>
    </lg>
    <lg n="38">
     <l n="297">Venere prima in una giubba d'oro</l>
     <l n="298">si fu spogliata, di fiammette piena;</l>
     <l n="299">questa mostrava sì ricco lavoro.</l>
     <l n="300">Apresso si spogliò Pallas serena</l>
     <l n="301">in una vesta con un tal tesoro</l>
     <l n="302">lavorata a man giunte, e poi Tirena</l>
     <l n="303">una giubba stanta a lïoncelli</l>
     <l n="304">d'oro, e d'argento alquanti dragoncelli.</l>
    </lg>
    <lg n="39">
     <l n="305">A nuvolet[t]e Iuno avea la vesta,</l>
     <l n="306">e d'un sciamito rosso poi Minerva</l>
     <l n="307">aveva disegnate d'oro in questa</l>
     <l n="308">lettere parigine (per chi osserva,</l>
     <l n="309">l'arte sua natural v'è manifesta,</l>
     <l n="310">ch'è retorica tutta, d'essa serva).</l>
     <l n="311">Di navicelle d'argento Cimea</l>
     <l n="312">la ricca vesta d'or coperta avea.</l>
    </lg>
    <lg n="40">
     <l n="313">E tutte l'altre donne fùr spogliate,</l>
     <l n="314">strette in la cintura ognuna adorna,</l>
     <l n="315">con tal tesor lor veste lavorate;</l>
     <l n="316">in quel che Silvïana al pome torna,</l>
     <l n="317">disse: «Le veste v'abbiate levate»;</l>
     <l n="318">sì che nïuna più di lor soggiorna.</l>
     <l n="319">Imprima quella che l'alma mi rubba</l>
     <l n="320">si fu spogliata in una ricca giubba,</l>
    </lg>
    <lg n="41">
     <l n="321">la qual sotto l'adorna gonna porta,</l>
     <l n="322">d'azzurro tutta e di color cangiante;</l>
     <l n="323">d'oro gigli, e d'argento vi fan scorta</l>
     <l n="324">saette, e 'l ferro han rosso tutte quante.</l>
     <l n="325">Di perle ha rose quella dea accorta</l>
     <l n="326">intorno all'alto colaretto, stante</l>
     <l n="327">stretta ne' fianchi adorna in la cintura</l>
     <l n="328">quella gentile e vaga creatura.</l>
    </lg>
    <lg n="42">
     <l n="329">Spogliata Silvïana, poi si spoglia</l>
     <l n="330">Dïana in una vesta d'or reale;</l>
     <l n="331">dentro lun' è d'argento, onde, a mia voglia,</l>
     <l n="332">un gran tesor valea la vesta tale.</l>
     <l n="333">Appresso, Illerde d'oro una trafoglia</l>
     <l n="334">avea intorno al ricco capezzale,</l>
     <l n="335">e poi l'avanzo di selve e arbuscelli,</l>
     <l n="336">di boschi storïata con più augelli.</l>
    </lg>
    <lg n="43">
     <l n="337">Orcade fuor si trasse la gentile</l>
     <l n="338">e ricca vesta, e rimase in giubbetta,</l>
     <l n="339">di seta ricamata signorile</l>
     <l n="340">a verdi colli coperti d'erbetta,</l>
     <l n="341">poi dentro selvaggine e bel covile</l>
     <l n="342">disegnati vi sono; appresso è stretta</l>
     <l n="343">ne' fianchi, ed una cintola formata</l>
     <l n="344">di smalti è nella giubba lavorata;</l>
    </lg>
    <lg n="44">
     <l n="345">questa par che la stringa propriamente.</l>
     <l n="346">E poi Napea si spogliò la gonna;</l>
     <l n="347">in una vesta a seta riccamente</l>
     <l n="348">rimase a pratice', la vaga donna,</l>
     <l n="349">dipinti di fioretti, e primamente</l>
     <l n="350">in mezzo è una fonte e una colonna</l>
     <l n="351">d'ogni pratello, e quivi fan lor corsi</l>
     <l n="352">cerbi, conigli, lïoncelli ed orsi.</l>
    </lg>
    <lg n="45">
     <l n="353">Amadriade poi a verdi fronde</l>
     <l n="354">avea coperta tutta la sua vesta,</l>
     <l n="355">sì che per forza sue luci gioconde</l>
     <l n="356">fanno dinanzi a Iove maggior festa.</l>
     <l n="357">Nereide poi a fiumicelli e a onde</l>
     <l n="358">avea la giubba d'oro manifesta,</l>
     <l n="359">con ruscelletti a piè di certi monti,</l>
     <l n="360">circundate di pin le chiare fonti.</l>
    </lg>
    <lg n="46">
     <l n="361">Cossì rimase ancora altre donzelle</l>
     <l n="362">in giubbette di seta per prestezza;</l>
     <l n="363">quali avean giubbe azzurre e dentro stelle</l>
     <l n="364">e qual raggi di sol con tal chiarezza.</l>
     <l n="365">Lettor, se avessi allor vedute quelle,</l>
     <l n="366">accesa t'arìa l'alma lor bellezza,</l>
     <l n="367">perché il sol rimanea co' raggi vinto,</l>
     <l n="368">tanto avea lor splendore il ciel precinto.</l>
    </lg>
    <lg n="47">
     <l n="369">Erano ambo le parti in punto messe</l>
     <l n="370">e per correre ognuna attenta stava;</l>
     <l n="371">e l'una allor delle due prencipesse,</l>
     <l n="372">Venere dico, a sé Pallas chiamava,</l>
     <l n="373">e comandolle che pome chiedesse.</l>
     <l n="374">Subito Silvïana fuor mandava</l>
     <l n="375">Illerde, vaga e gentil damigella,</l>
     <l n="376">la qual del pome uscì corrente e snella.</l>
    </lg>
    <lg n="48">
     <l n="377">Pallas andava intorno a quella fonte,</l>
     <l n="378">Illerde forte dietro le si mette;</l>
     <l n="379">Cimea, alzando in quel punto la fronte,</l>
     <l n="380">al pome suo a badar non istette.</l>
     <l n="381">Nereide franca quelle donne pronte,</l>
     <l n="382">forte correndo, al pome le rimette.</l>
     <l n="383">Iuno giugne Nereide e vuol pigliarla,</l>
     <l n="384">Napea si move presta per atarla.</l>
    </lg>
    <lg n="49">
     <l n="385">Tornava al pome Pallas prestamente,</l>
     <l n="386">dicendo all'altre: «Uscirete al bisogno».</l>
     <l n="387">Poi uscì fuor più che prima corrente.</l>
     <l n="388">Lettore, questo è ver come qui pogno:</l>
     <l n="389">una baruffa sì subitamente</l>
     <l n="390">s'incominciò tra lor, che quasi un sogno</l>
     <l n="391">serìa tenuto, s'i' 'l volessi dire;</l>
     <l n="392">e certo il terzo non potrei ridire.</l>
    </lg>
    <lg n="50">
     <l n="393">Dïana bella fuor subito corre,</l>
     <l n="394">il perché Venus le si fece incontra,</l>
     <l n="395">sì che per la gran furia oltre trascorse,</l>
     <l n="396">e Silvïana intanto in lei si scontra;</l>
     <l n="397">onde tra lor non si potea interporre,</l>
     <l n="398">ma ognuna squillava come lontra.</l>
     <l n="399">Silvïana pigliarla per le braccia</l>
     <l n="400">la volse, e indietro Venus la si caccia;</l>
    </lg>
    <lg n="51">
     <l n="401">e tanto forte Venere la volta</l>
     <l n="402">a dietro, che per forza allor campòe.</l>
     <l n="403">Intorno a Silvïana fêr racolta</l>
     <l n="404">di quelle donne, perché l'ordinòe</l>
     <l n="405">Venus, la quale al pome si fuo accolta,</l>
     <l n="406">poi uscì fuori e nella pressa entròe;</l>
     <l n="407">nulla la può tener, che non ha presa,</l>
     <l n="408">sì che di quella calca fé difesa.</l>
    </lg>
    <lg n="52">
     <l n="409">Silvïana per terra assai ne manda,</l>
     <l n="410">tanto che luogo intorno si fé fare.</l>
     <l n="411">Una donzella, che avea una banda</l>
     <l n="412">nella vesta d'argento e d'alto affare</l>
     <l n="413">sopra i dorati crini una ghirlanda,</l>
     <l n="414">costei Minerva volea pur pigliare.</l>
     <l n="415">Pallas quella donzella allor seguia;</l>
     <l n="416">tornata al pome Silvïana uscia.</l>
    </lg>
    <lg n="53">
     <l n="417">Lettor, mai non vedesti quando fende</l>
     <l n="418">il sol le nube di luglio o d'ogosto,</l>
     <l n="419">o quando un lampeggiar dal ciel discende,</l>
     <l n="420">che costei non uscisse via più tosto,</l>
     <l n="421">ed in sì poco tempo il corso prende</l>
     <l n="422">che giunse Pallas, quale avea disposto</l>
     <l n="423">di seguir tanto ch'ella la pigliasse,</l>
     <l n="424">quella donzella che pria lei sotrasse.</l>
    </lg>
    <lg n="54">
     <l n="425">E giunta l'avea già, sì che scampare</l>
     <l n="426">non li potea dinanzi, e quella idea,</l>
     <l n="427">Silvïana gentil, la fé lasciare,</l>
     <l n="428">perché ella Pallas già sopragiugnea.</l>
     <l n="429">E Venere, maestra d'alto affare,</l>
     <l n="430">con Iuno intanto Nereide giugnea.</l>
     <l n="431">Silvïana avea presa Pallas, quando</l>
     <l n="432">Venere giunse Nereide, gridando.</l>
    </lg>
    <lg n="55">
     <l n="433">E così incominciâro a quistionare,</l>
     <l n="434">perché Venere disse che avea prima</l>
     <l n="435">presa Nereide; allor s'ebbe a fermare</l>
     <l n="436">Silvïana, dicendo: «Il ver non stima</l>
     <l n="437">l'animo tuo». Ed io stava ' ascoltare.</l>
     <l n="438">Nota, lettor, nella futura rima</l>
     <l n="439">che, come fu, io scrivo propriamente.</l>
     <l n="440">Costoro vennoro a me subitamente.</l>
    </lg>
    <lg n="56">
     <l n="441">Come io vidi per me venir costoro,</l>
     <l n="442">subito in terra del bel pin discesi</l>
     <l n="443">e riverente andai in ver di loro.</l>
     <l n="444">Venere incominciò a dire: «Io presi</l>
     <l n="445">prima Nereide senza far dimoro».</l>
     <l n="446">Poi che la lor quistion subito intesi,</l>
     <l n="447">le qual volean che quella presa io desse</l>
     <l n="448">a qual di lor maggior ragione avesse,</l>
    </lg>
    <lg n="57">
     <l n="449">in prima al sentenziar ragion mi strinse,</l>
     <l n="450">poi contro amor non volea giudicare;</l>
     <l n="451">pur di mia donna poi il pensier vinse.</l>
     <l n="452">Così rispuosi, dopo il mio pensare:</l>
     <l n="453">«Siete contente al ver?» mio parlar pinse.</l>
     <l n="454">«Contente siam!» cominciâro a gridare.</l>
     <l n="455">Quando la lor risposta udi' distinta,</l>
     <l n="456">a Venere segnai la presa quinta.</l>
    </lg>
    <lg n="58">
     <l n="457">Poi che contente fùro a mia sentenzia,</l>
     <l n="458">ciascuna parte al suo loco tornava,</l>
     <l n="459">con lor maestre di gran providenzia,</l>
     <l n="460">quali a' lor lati ognuna si ordinava.</l>
     <l n="461">Nota, lettor, se Amor ti dia scïenzia,</l>
     <l n="462">come in sul pino per veder montava,</l>
     <l n="463">quando pome chiedeva già Napea,</l>
     <l n="464">il perché incontro lei uscì Cimea.</l>
    </lg>
    <lg n="59">
     <l n="465">Dïana corse per Napea difendere,</l>
     <l n="466">Tirena fuori uscì, la donna accorta;</l>
     <l n="467">mossesi Illerde per Tirena offendere;</l>
     <l n="468">in verso Illerde Iuno si fu porta.</l>
     <l n="469">Chi potria lor prestezza mai comprendere?</l>
     <l n="470">Silvïana gentil l'altre conforta,</l>
     <l n="471">mandando fuori Orcade la dea presta;</l>
     <l n="472">Pallas subito corse incontro a questa.</l>
    </lg>
    <lg n="60">
     <l n="473">Venere le sue donne ognor rasetta</l>
     <l n="474">e similmente facea Silvïana.</l>
     <l n="475">«Che fai? Soccorri quella! Omè ch'i' ho fretta.</l>
     <l n="476">Tien, tien colei! Non fare! Ov'è Diana?»</l>
     <l n="477">Spesso cadeano in quella pressa stretta.</l>
     <l n="478">Del pome allora uscì Venus sovrana</l>
     <l n="479">sopra i fioretti a smisurati passi:</l>
     <l n="480">subito Silvïana incontro fassi.</l>
    </lg>
    <lg n="61">
     <l n="481">E così fuori uscì ogni dea franca,</l>
     <l n="482">come le lor maestre vider fuore;</l>
     <l n="483">già non parea nïuna di lor stanca,</l>
     <l n="484">ma rinforzava sempre il lor vigore;</l>
     <l n="485">né di ben correr mai nïuna manca,</l>
     <l n="486">né si vedea piegare erbetta o fiore,</l>
     <l n="487">tanto era lieve lor somma prestezza,</l>
     <l n="488">che 'l smalto non mutava sua bellezza.</l>
    </lg>
    <lg n="62">
     <l n="489">Spesso vedea loro atti belli e accorti,</l>
     <l n="490">e quando udia gridar: «Tien! Tien colei!</l>
     <l n="491">Ove se'? ove se'? ove ti porti?</l>
     <l n="492">Presa rimango. Corri qua! Omei!</l>
     <l n="493">O tu, deh, fa' che quell'altra conforti!</l>
     <l n="494">Deh, corri! senza te nulla farei.</l>
     <l n="495">Tosto ritorna al pome! Ve', che fai?»</l>
     <l n="496">Per terra sempre ne cadeva assai.</l>
    </lg>
    <lg n="63">
     <l n="497">Mentre che sì correan, Pallas intanto</l>
     <l n="498">prese di rietro, ch'era sproveduta,</l>
     <l n="499">Silvïana, la qual si volse. Ahi, quanto</l>
     <l n="500">presta gli uscì di mano, e proveduta</l>
     <l n="501">si volgea nella calca da ogni canto!</l>
     <l n="502">Quante ve n'eran non l'arian tenuta;</l>
     <l n="503">ritornavano al pome spesse volte</l>
     <l n="504">pel soccorso dell'altre donne molte.</l>
    </lg>
    <lg n="64">
     <l n="505">Più e più volte al pome e poi tornate</l>
     <l n="506">furono quelle donne e le donzelle,</l>
     <l n="507">sì ch'elle per l'afanno riscaldate</l>
     <l n="508">erano. E già di Febo le fiammelle</l>
     <l n="509">faceano l'ombra lunga, e le affannate</l>
     <l n="510">iddee; nel prato le lucide stelle</l>
     <l n="511">si rinforzavan più nel correr dotte,</l>
     <l n="512">però che s'avicina già la notte.</l>
    </lg>
    <lg n="65">
     <l n="513">Durata era de' punti già novanta</l>
     <l n="514">quella corsa dopo la quinta presa;</l>
     <l n="515">delle donne la greggia tutta quanta</l>
     <l n="516">da Silvïana si teneva offesa,</l>
     <l n="517">e di rinchiuderla ognuna si vanta;</l>
     <l n="518">onde al pome tornò ciascuna accesa,</l>
     <l n="519">e con ingegno uscivan del bel pome</l>
     <l n="520">per mia donna pigliare, e 'l modo e 'l come.</l>
    </lg>
    <lg n="66">
     <l n="521">Seguiva Pallas Silvïana allora,</l>
     <l n="522">quando ella fu dall'altre messa in mezzo.</l>
     <l n="523">Ogni donzella era rinchiusa ancora,</l>
     <l n="524">perché elle preso non avean buon vezzo</l>
     <l n="525">ma per destrezza alcuna uscia pur fora.</l>
     <l n="526">Lettor, quanto e' son degne io non le aprezzo,</l>
     <l n="527">perché non potria mai alcun contarla</l>
     <l n="528">loro adattezza, né immaginarla.</l>
    </lg>
    <lg n="67">
     <l n="529">Così, correndo ciascheduna parte,</l>
     <l n="530">Silvïana al suo pome allor tornava,</l>
     <l n="531">rimirando il bel prato in ogni parte,</l>
     <l n="532">e così alquanto ancor si riposava.</l>
     <l n="533">Lettore, io penso omai compier le carte.</l>
     <l n="534">Venere allor Dïana seguitava</l>
     <l n="535">e già la ragiugnea, tanto avea corso,</l>
     <l n="536">quando gridava: «Soccorso! soccorso!»</l>
    </lg>
    <lg n="68">
     <l n="537">Ma Silvïana uscì del pome presta,</l>
     <l n="538">tanto che giunse Venus quasimente,</l>
     <l n="539">qual giunta avea Dïana, onde molesta</l>
     <l n="540">Silvïana gli fu, perché al presente</l>
     <l n="541">ella Venere prese. E con gran festa</l>
     <l n="542">si racolsono tutte insiememente;</l>
     <l n="543">alla fonte venian con festa assai.</l>
     <l n="544">L'ultima presa a Venere segnai.</l>
    </lg>
    <lg n="69">
     <l n="545">Pianga Eolo omai del detto giorno,</l>
     <l n="546">perché più bello non fu mai nel mondo;</l>
     <l n="547">un zefiro traea soave e adorno,</l>
     <l n="548">e non si chiuse mai Febo giocondo.</l>
     <l n="549">Così Iove ne priego che ritorno</l>
     <l n="550">io possa far nel bel prato fecondo.</l>
     <l n="551">Io ero già del bel pin dismontato,</l>
     <l n="552">quando prendei da tutte lor commiato.</l>
    </lg>
   </lg>
  </body>
 </text>
</TEI>