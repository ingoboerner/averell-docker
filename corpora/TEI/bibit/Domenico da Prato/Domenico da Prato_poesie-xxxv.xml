<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXXV</title>
    <author>Domenico da Prato</author>
   </titleStmt>
   <extent>
    <measure unit="stanza">9</measure>
    <measure unit="line">99</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXXV</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che nel tristo fin convien ch'io scopra</l>
     <l n="2">lo disperato core,</l>
     <l n="3">leso da Amore — e sol da lui tradito,</l>
     <l n="4">mettin meco l'Arpie lor voci in opra,</l>
     <l n="5">sì che il lor gran dolore</l>
     <l n="6">facci sentore, — e sia da tutti udito,</l>
     <l n="7">voi che ascoltate l'ultimo partito</l>
     <l n="8">della angosciosa mia e amara vita.</l>
     <l n="9">Ma prima che fuggita</l>
     <l n="10">dal corpo affranto sia la dannata alma,</l>
     <l n="11">udite il pianto e 'l suon d'ogni mia palma.</l>
    </lg>
    <lg n="2">
     <l n="12">Un duolo acceso al cor parlar mi face,</l>
     <l n="13">sì che, s'io non so dire</l>
     <l n="14">ciò ch'i' ho in desire, — mi scusi la pena.</l>
     <l n="15">La voce tremolante gia si sface;</l>
     <l n="16">ma, con tutto il martire,</l>
     <l n="17">io pur seguire — intendo in fin che ho lena.</l>
     <l n="18">Donne felici, che in vita serena</l>
     <l n="19">desïate regnare, essemplo dovvi;</l>
     <l n="20">pregando, omè, dirovvi</l>
     <l n="21">che vogliate esser crude, anzi Dïana</l>
     <l n="22">che la pietosa Dido o Adrïana.</l>
    </lg>
    <lg n="3">
     <l n="23">Deh, raguardate al malvagio Parisse</l>
     <l n="24">come Oenone sposa,</l>
     <l n="25">e poi pensosa — la lasciò in tormento!</l>
     <l n="26">Nason leggete, che 'l suo pianto scrisse.</l>
     <l n="27">Ed io non farò posa,</l>
     <l n="28">ma lagrimosa, — a seguir mio lamento;</l>
     <l n="29">non d'una essemplo avete, né di cento</l>
     <l n="30">delle ingannate, ma infinita torma.</l>
     <l n="31">Io credo che Amor dorma;</l>
     <l n="32">omè, ch'el non dormia quando ei m'accese:</l>
     <l n="33">ora è villano a me, che fui cortese!</l>
    </lg>
    <lg n="4">
     <l n="34">Rinuovi il pianto Isifile e Medea,</l>
     <l n="35">con meco sol lasciate.</l>
     <l n="36">E voi che amate — riterrete a mente.</l>
     <l n="37">Lassa, ché mi sovien quand'io solea</l>
     <l n="38">nelle braccia serrate,</l>
     <l n="39">ch'or son legate — ,tener strettamente</l>
     <l n="40">il mio amante ed ei me sì dolcemente</l>
     <l n="41">co i piacevoli motti e le parole!</l>
     <l n="42">Omè, ché più mi dole</l>
     <l n="43">questo desio, che con duol duolo accoppia,</l>
     <l n="44">e, più pensando, più pena radoppia!</l>
    </lg>
    <lg n="5">
     <l n="45">O infelici miei pargoletti anni,</l>
     <l n="46">ché non veniste meno,</l>
     <l n="47">anzi che in seno — Venere portassi?</l>
     <l n="48">Non sentirei d'amor sì crudi affanni.</l>
     <l n="49">Io ho già fatto un Reno,</l>
     <l n="50">né il pianto affreno — in fin che a morte passi.</l>
     <l n="51">Pietà dovria partir li duri sassi,</l>
     <l n="52">non che un gentil cor fatto da Iove;</l>
     <l n="53">forse Medusa il move,</l>
     <l n="54">ed ha 'l cangiato in dïamante duro,</l>
     <l n="55">sì che non cura il mio lamento oscuro.</l>
    </lg>
    <lg n="6">
     <l n="56">Adunque, che mi val pur lamentarmi</l>
     <l n="57">d'esto crudel Iansonne?</l>
     <l n="58">Ma pur dironne — con singhiozzi e guai,</l>
     <l n="59">non per sperar pietà, che venga aitarmi.</l>
     <l n="60">Correndo, a morte vonne,</l>
     <l n="61">e con voi donne — non parlo più omai;</l>
     <l n="62">ma ben potrete dir, non perciò assai</l>
     <l n="63">quanto s'accade a sì dolente fine,</l>
     <l n="64">le parole tapine,</l>
     <l n="65">le quali intendo dire innanzi morte,</l>
     <l n="66">e voi poi l'altre ne farete accorte».</l>
    </lg>
    <lg n="7">
     <l n="67">Movete, o Manes, le infernali strida</l>
     <l n="68">con la scrofada voce,</l>
     <l n="69">sì che veloce — al ciel tumulto accenda,</l>
     <l n="70">e sental chi con Proserpina annida;</l>
     <l n="71">e chi a letizia noce</l>
     <l n="72">or sia feroce — e sua possanza ostenda!</l>
     <l n="73">Selvagge fiere, omè, pietà vi prenda!</l>
     <l n="74">Ogni cosa creata pianga meco!</l>
     <l n="75">Ecco che già mi reco</l>
     <l n="76">l'armata mano al disperato core,</l>
     <l n="77">per far contento lo mio amante e Amore.</l>
    </lg>
    <lg n="8">
     <l n="78">E tu, per cui tante lagrime verso,</l>
     <l n="79">lieto delli mie affanni,</l>
     <l n="80">con li tuo inganni — rimarrai giocondo;</l>
     <l n="81">ma se ciascun diritto ha suo riverso,</l>
     <l n="82">non passerai molti anni,</l>
     <l n="83">ché in crudi danni — Amor porratti al fondo.</l>
     <l n="84">Mova Iunon quell'ira a te, secondo</l>
     <l n="85">che al teban sangue, e Iove e i fati e i cieli!</l>
     <l n="86">Piovan li vulcan teli</l>
     <l n="87">sopra di te! Omai gli occhi coperchio:</l>
     <l n="88">piangendo aspetto te nel didon cerchio.</l>
    </lg>
    <lg n="9">
     <l n="89">Svèlto da Lachesì il vivo capello,</l>
     <l n="90">sempre piangendo andrete,</l>
     <l n="91">ché spersi siete, — o versi miei dolenti.</l>
     <l n="92">E domandati or da questo or da quello,</l>
     <l n="93">già mai non rispondete</l>
     <l n="94">in fin che siete — a chi mi dà tormenti:</l>
     <l n="95">quivi pietosi dite i miei lamenti.</l>
     <l n="96">Di pietà gnudo a lui vedrete il petto:</l>
     <l n="97">ditegli ov'io l'aspetto;</l>
     <l n="98">e poi vestiti a nero tanto andate,</l>
     <l n="99">che troverete Amore, e con lui state.</l>
    </lg>
   </lg>
  </body>
 </text>
</TEI>