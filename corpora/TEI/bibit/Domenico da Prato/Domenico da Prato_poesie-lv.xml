<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LV</title>
    <author>Domenico da Prato</author>
   </titleStmt>
   <extent>
    <measure unit="stanza">45</measure>
    <measure unit="line">181</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-lv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LV</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Figliuol mio, nel chiamar tu prendi errore,</l>
     <l n="2">ché tal nome è in me affranto</l>
     <l n="3">e tu il pruovi in tuo pianto,</l>
     <l n="4">ché mi fo sterpo, se mai fui bel fiore.</l>
    </lg>
    <lg n="2">
     <l n="5">Deh, facciamo un del tuo e mio merore,</l>
     <l n="6">lagrimando fra noi!</l>
     <l n="7">Pria ci abbracciamo, e poi</l>
     <l n="8">del mio tormento al dir prenderò lena.</l>
    </lg>
    <lg n="3">
     <l n="9">Non più eccelsa madre alta e serena,</l>
     <l n="10">ma vil fante mi face</l>
     <l n="11">un serpente rapace</l>
     <l n="12">e de' lupi, che in me ho grande stuolo.</l>
    </lg>
    <lg n="4">
     <l n="13">Dentro mi morde ognun; quello fuor solo</l>
     <l n="14">m'avampa, appuzza e fède.</l>
     <l n="15">A cui chiamo merzede?</l>
     <l n="16">Dentr'ho li stocchi, e al petto fuor la lanza.</l>
    </lg>
    <lg n="5">
     <l n="17">Sol condolermi, null'altro m'avanza.</l>
     <l n="18">Io non farò menzione</l>
     <l n="19">di tutto in mio sermone,</l>
     <l n="20">ma d'una particella, ove ridutta</l>
    </lg>
    <lg n="6">
     <l n="21">s'è tua domanda, e quella fia costrutta.</l>
     <l n="22">Fa' pur che t'assottigli,</l>
     <l n="23">sì che chiara la pigli,</l>
     <l n="24">dico l'esposizion che chiedi appieno.</l>
    </lg>
    <lg n="7">
     <l n="25">Maravigliti tu, se già il veneno</l>
     <l n="26">lombardo ha il mio cor pregno,</l>
     <l n="27">sì che più non ritegno,</l>
     <l n="28">perché son quasi al fin di mio lavoro?</l>
    </lg>
    <lg n="8">
     <l n="29">Già fa buon pezzo, s'ingegnâr costoro,</l>
     <l n="30">che in mia diffesa pogno,</l>
     <l n="31">farmi tornare un sogno;</l>
     <l n="32">non potêr, ché non era ancor mia pasca.</l>
    </lg>
    <lg n="9">
     <l n="33">Or che di niquità piena è la tasca,</l>
     <l n="34">e pur l'un l'altro cunia,</l>
     <l n="35">al pesce la cicunia</l>
     <l n="36">non val fuggir nel stretto, e sé rampogna.</l>
    </lg>
    <lg n="10">
     <l n="37">Nullo han timor di Dio, null'han vergogna</l>
     <l n="38">questi, che civi fai;</l>
     <l n="39">né sian scesi dirai</l>
     <l n="40">dall'alma Roma. Or drizza al vero il ciglio:</l>
    </lg>
    <lg n="11">
     <l n="41">qual truovi a Bruto primo esser simiglio,</l>
     <l n="42">che per la patria stinti</l>
     <l n="43">e di lor sangue tinti</l>
     <l n="44">facci ambo i suoi figliuoli? Anzi è più adorno</l>
    </lg>
    <lg n="12">
     <l n="45">dal padre quel figliuol che ito è attorno</l>
     <l n="46">e fatto ha come l'api</l>
     <l n="47">del mèle. Ecco i miei sapi:</l>
     <l n="48">facciam danar, ché bene aremo onori!</l>
    </lg>
    <lg n="13">
     <l n="49">Assai dissi, in essemplo, i grievi errori</l>
     <l n="50">del mio mal manifesto;</l>
     <l n="51">perché 'l cielo or s'è desto</l>
     <l n="52">a mostrar l'ignoranza de i profani</l>
    </lg>
    <lg n="14">
     <l n="53">miei cittadini? Or son questi i Romani,</l>
     <l n="54">che per sì lungo spazio</l>
     <l n="55">crebbon Roma? Ov'e Orazio,</l>
     <l n="56">che, pel tagliar del ponte, si fé eterno?</l>
    </lg>
    <lg n="15">
     <l n="57">Nullo tanto costante in me dicerno,</l>
     <l n="58">che, per picciol spavento,</l>
     <l n="59">non gli paia ognor cento</l>
     <l n="60">ch'al suo nimico dia le bianche carti.</l>
    </lg>
    <lg n="16">
     <l n="61">Dov'è Cammillo? Or vieni in lui a specchiarti,</l>
     <l n="62">ché mi soccorra, or ch'io</l>
     <l n="63">nel crudel fato mio</l>
     <l n="64">chiamo soccorso; el ce n'è quantitade!</l>
    </lg>
    <lg n="17">
     <l n="65">Io non vo' dir di lor la probitade;</l>
     <l n="66">tu 'l sai, senza ch'io aditi.</l>
     <l n="67">Pasconmi di partiti</l>
     <l n="68">e di ragionamenti vani e incerti.</l>
    </lg>
    <lg n="18">
     <l n="69">Dove truovi ambo i Decî, a profererti</l>
     <l n="70">morir contra costui</l>
     <l n="71">dello cui sangue fui</l>
     <l n="72">sempre nimica? Or dov'è chi dispuose</l>
    </lg>
    <lg n="19">
     <l n="73">l'orgoglio de' Sanniti? E se nascose</l>
     <l n="74">le prove signorili</l>
     <l n="75">son state, con sottili</l>
     <l n="76">avisi al rotto legno han posta pece.</l>
    </lg>
    <lg n="20">
     <l n="77">Io non parlo d'ognun, ché non mi lece,</l>
     <l n="78">a di quei che per boria</l>
     <l n="79">credonsi aver vittoria;</l>
     <l n="80">voglion ch'io voli e tratte m'han le penne.</l>
    </lg>
    <lg n="21">
     <l n="81">Io caggio, e più non c'è chi già mi tenne,</l>
     <l n="82">e veggio sì abbassato</l>
     <l n="83">mio trïunfal senato:</l>
     <l n="84">parmi che un picciol fiato al fondo il metta.</l>
    </lg>
    <lg n="22">
     <l n="85">Di me Ierusalem nuova s'aspetta</l>
     <l n="86">farmi da genti ladre,</l>
     <l n="87">le romagnuole squadre</l>
     <l n="88">prender rubando le mie magion degne,</l>
    </lg>
    <lg n="23">
     <l n="89">nuova Sagunto incender di sue legne.</l>
     <l n="90">Questo fia sopra noi,</l>
     <l n="91">perché li prieghi tuoi</l>
     <l n="92">non saranno essauditi a tempi ed ore.</l>
    </lg>
    <lg n="24">
     <l n="93">Lassa, ch'io moro, tal dentr'ho il dolore!</l>
     <l n="94">e tu me ne dai indizio,</l>
     <l n="95">ché sai ogni mio ospizio</l>
     <l n="96">esser di vizî pien fino alle porte.</l>
    </lg>
    <lg n="25">
     <l n="97">Nuovo ti mostri, e pur scuopri este torte,</l>
     <l n="98">nel dir che proverbiato</l>
     <l n="99">fia ciascun, tolto il stato</l>
     <l n="100">di quel peccato, dal qual più è gremito.</l>
    </lg>
    <lg n="26">
     <l n="101">Quanto il mio reggimento è ben fornito</l>
     <l n="102">di quei che Roma alzâro,</l>
     <l n="103">or non si vede ei chiaro?</l>
     <l n="104">Ché non pur di Fabrizio un sol c'è reda,</l>
    </lg>
    <lg n="27">
     <l n="105">rimandando il tesor, l'oste suo leda;</l>
     <l n="106">anzi è quel più saputo</l>
     <l n="107">che 'l segreto tributo</l>
     <l n="108">rapisce, e chi a sé parte il soldo intero.</l>
    </lg>
    <lg n="28">
     <l n="109">Ahi, popolazzo mio, ben torni un zero,</l>
     <l n="110">perché il tuo sangue preme</l>
     <l n="111">chi né te né Idio teme,</l>
     <l n="112">mercantanzia di te facendo a gara!</l>
    </lg>
    <lg n="29">
     <l n="113">Non è la mia cittadinanza avara</l>
     <l n="114">in lascivie e ir giucando,</l>
     <l n="115">ma sì a trarmi di bando,</l>
     <l n="116">dove a mettermi fùr veloci e pronti.</l>
    </lg>
    <lg n="30">
     <l n="117">Il tuo giusto pregar, che meco affronti,</l>
     <l n="118">non loro, io pur l'apprezzo;</l>
     <l n="119">però, s'io rompo e spezzo</l>
     <l n="120">la singhiozzante voce in dire il vero,</l>
    </lg>
    <lg n="31">
     <l n="121">maraviglia non è, s'io mi dispero,</l>
     <l n="122">che 'l mio cor è invilito</l>
     <l n="123">a ritener l'invito</l>
     <l n="124">contra il nimico, che mi palpa e tangue.</l>
    </lg>
    <lg n="32">
     <l n="125">Piange mia vista e dentro l'alma langue,</l>
     <l n="126">poi che i più vil vicini</l>
     <l n="127">tolti m'han già i confini,</l>
     <l n="128">che mia l'alpe facean pendente il fiume</l>
    </lg>
    <lg n="33">
     <l n="129">e tal parte del pian, ch'è un gran volume;</l>
     <l n="130">e quanto più m'attempo,</l>
     <l n="131">avvegna che per tempo,</l>
     <l n="132">fia quel che or veggio, e son senza consiglio.</l>
    </lg>
    <lg n="34">
     <l n="133">Converso è in lepre del lïon l'artiglio.</l>
     <l n="134">Così non fusse ei vero,</l>
     <l n="135">come in gran vitupero</l>
     <l n="136">rinvolger veggio i miei biondi capelli,</l>
    </lg>
    <lg n="35">
     <l n="137">lordarmi poi gli occhi lucenti e belli,</l>
     <l n="138">velar mia faccia adorna</l>
     <l n="139">da quel che non soggiorna,</l>
     <l n="140">fin che mi veggia consumata in guai!</l>
    </lg>
    <lg n="36">
     <l n="141">Siena conforti, e per certo ben fai,</l>
     <l n="142">perché è or triunfale;</l>
     <l n="143">pur gli darò nell'ale:</l>
     <l n="144">temo di tamburin sian le sue reni.</l>
    </lg>
    <lg n="37">
     <l n="145">Mescolar veggio insieme or più veneni,</l>
     <l n="146">darmeli a ber per sete;</l>
     <l n="147">e dintorno ho tal rete</l>
     <l n="148">tesa, ch'io chiamo Morte or sia benigna.</l>
    </lg>
    <lg n="38">
     <l n="149">Privami, innanzi che questa cicigna</l>
     <l n="150">sottometta il mio ardire!</l>
     <l n="151">Ben mi veggio languire,</l>
     <l n="152">senza recreazion de' miei lamenti.</l>
    </lg>
    <lg n="39">
     <l n="153">Son per me di pietà i pianeti spenti,</l>
     <l n="154">foco, terra, acqua ed are?</l>
     <l n="155">In cui debbo sperare,</l>
     <l n="156">se li elementi e 'l ciel chius' han la strada?</l>
    </lg>
    <lg n="40">
     <l n="157">Se a Iove il mio pregar già non aggrada,</l>
     <l n="158">non so grazia ov'i' acquisti;</l>
     <l n="159">gli altri soccorsi ho visti</l>
     <l n="160">tutti mancar, né più c'è amor né fede.</l>
    </lg>
    <lg n="41">
     <l n="161">In te spero, Signor, trovar merzede;</l>
     <l n="162">e, se il popol mio è gnudo</l>
     <l n="163">di merto, onde or ne sudo,</l>
     <l n="164">non metter l'error suo, Signor mio, a conto.</l>
    </lg>
    <lg n="42">
     <l n="165">Ginocchion, sol con gli occhi in ver te monto;</l>
     <l n="166">con man giunte i tuoi aiuti</l>
     <l n="167">priego che non stian muti:</l>
     <l n="168">col voler puoi tal laccio avermi sciolto.</l>
    </lg>
    <lg n="43">
     <l n="169">Già fu il tuo popol via più stretto e involto</l>
     <l n="170">per più fïate, e sole</l>
     <l n="171">le preghiere al tuo Sole</l>
     <l n="172">fêr romper ogni volta lor catene.</l>
    </lg>
    <lg n="44">
     <l n="173">Piacciati, Signor mio, per quella spene</l>
     <l n="174">ch' abbiam vederti in carne,</l>
     <l n="175">d'esto periglio trarne;</l>
     <l n="176">come da Iosüè per te scacciati</l>
    </lg>
    <lg n="45">
     <l n="177">für gli Ammorrei e gli altri suggiogati,</l>
     <l n="178">così il biscion villano</l>
     <l n="179">per ogni monte e piano</l>
     <l n="180">veggia scacciar: del desio incendo et ardo</l>
     <l n="181">sì che 'l pronusticar mio sia bugiardo.</l>
    </lg>
   </lg>
  </body>
 </text>
</TEI>