<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXIII</title>
    <author>Domenico da Prato</author>
   </titleStmt>
   <extent>
    <measure unit="stanza">4</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXIII</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In un vago verzero</l>
     <l n="2">mia donna vidi star pel caldo all'ombra,</l>
     <l n="3">che sì mia mente ingombra</l>
     <l n="4">lo pensar che per lei lo mio cor face.</l>
     <l n="5">Fecemi in su quel punto Amor leggiero,</l>
     <l n="6">come suol quando in me sì ben l'aombra</l>
     <l n="7">sì che propria quell'ombra</l>
     <l n="8">veggio, che a quella dentro si conface.</l>
     <l n="9">Conviemmi adunque al pensar chieder pace,</l>
     <l n="10">poi ch'io la porto in me sì ben dipinta</l>
     <l n="11">che tien l'anima vinta</l>
     <l n="12">d'ogni valor, mutando spesso faccia.</l>
     <l n="13">Pensando in questa, ch'è di sol precinta,</l>
     <l n="14">ad Amor faccio croce delle braccia,</l>
     <l n="15">poi che m'ha fatto, che non mi disfaccia.</l>
    </lg>
    <lg n="2">
     <l n="16">Di rose e di vïole</l>
     <l n="17">questa gentile e vaga pulzelletta</l>
     <l n="18">fatta avea ghirlandetta.</l>
     <l n="19">Volgendosi alle sue compagne belle</l>
     <l n="20">con mansüeta voce, umil parole</l>
     <l n="21">disse, onde al cor s'accese una fiammetta;</l>
     <l n="22">perch'io cheggio vendetta</l>
     <l n="23">di lei al cielo, al sole ed alle stelle.</l>
     <l n="24">Dicendo questa: «O care mie sorelle,</l>
     <l n="25">la mia ghirlanda ho fatta, ov'è la vostra?»,</l>
     <l n="26">l'un'all'altra la mostra:</l>
     <l n="27">«Chi è più bella proviam con essa in testa!»</l>
     <l n="28">Amor, che col mio gnudo petto giostra,</l>
     <l n="29">fece la donna mia sì bella in questa,</l>
     <l n="30">ch'io dissi: «Amor, deh, alquanto il colpo resta!»</l>
    </lg>
    <lg n="3">
     <l n="31">Nulla il chieder mi valse,</l>
     <l n="32">ché con l'usato strale mi percosse.</l>
     <l n="33">onde il cor si riscosse,</l>
     <l n="34">come quel che si desta freddo e ghiaccio.</l>
     <l n="35">E quel crudele, al qual di me non calse,</l>
     <l n="36">fece mia donna e l'altre furon mosse;</l>
     <l n="37">tra quelle bianche e rosse</l>
     <l n="38">rose, givan cantando a braccio a braccio.</l>
     <l n="39">Di quel ch'elle allor dissono io mi taccio,</l>
     <l n="40">ché ben non l'ascoltai, sì era affranto</l>
     <l n="41">da l'angoscia e dal pianto,</l>
     <l n="42">dal colpo ricevuto allor d'Amore.</l>
     <l n="43">Nel verzicante loco stetti alquanto,</l>
     <l n="44">per far rassicurare il tristo core,</l>
     <l n="45">ma, quanto stava, più perdea il valore.</l>
    </lg>
    <lg n="4">
     <l n="46">Partimmi allor dicendo:</l>
     <l n="47">«Pietà non spero omai da questa donna,</l>
     <l n="48">poi ch'è Amor colonna,</l>
     <l n="49">qual s'è fatto di me crudel nimico.</l>
     <l n="50">Per folte e oscure selve andrò piangendo,</l>
     <l n="51">chiamando questa novella Ensïonna,</l>
     <l n="52">che nella verde gonna</l>
     <l n="53">mi tien legato via più ch'io non dico.</l>
     <l n="54">Ma chi chiamo io o terrò per amico,</l>
     <l n="55">poi che Amor più che lei aspro e feroce,</l>
     <l n="56">che dovria giovar, nuoce?</l>
     <l n="57">L'anima non sa più a cui ricorra,</l>
     <l n="58">se non che con amara e mesta voce</l>
     <l n="59">griderò sì che qualche cosa corra,</l>
     <l n="60">e la mia mente per pietà soccorra -.</l>
     <l n="61">— Fanciullesca canzon, vestita a verde</l>
     <l n="62">con ghirlanda di gigli, fiori e rose,</l>
     <l n="63">quanto più bella puoi vattene a Amore.</l>
     <l n="64">Con quella il troverai che il cor non perde;</l>
     <l n="65">con tue parole umìl, vaghe e vezzose</l>
     <l n="66">digli com'io son pur suo servidore;</l>
     <l n="67">pregalo quanto puoi che mi rimetta</l>
     <l n="68">in pace, e tanto sta' che tel prometta.</l>
    </lg>
   </lg>
  </body>
 </text>
</TEI>