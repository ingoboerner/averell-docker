<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LVIII</title>
    <author>Domenico da Prato</author>
   </titleStmt>
   <extent>
    <measure unit="stanza">9</measure>
    <measure unit="line">113</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-lviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LVIII</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«Quell'increato eccelso e ardente foco</l>
     <l n="2">la cui fiamma d'amor già il cielo aperse</l>
     <l n="3">allor che offerse — a noi tutta sua luce,</l>
     <l n="4">in tenebre tal lume star sofferse;</l>
     <l n="5">non la compreson, né gli dieron loco.</l>
     <l n="6">Uom fu, che poco — innanzi a tanto duce,</l>
     <l n="7">dal suo padre s'induce</l>
     <l n="8">in testimonio, acciò che ognun credesse;</l>
     <l n="9">per la prefata somma claritade</l>
     <l n="10">luce non era, ma perché rendesse</l>
     <l n="11">testimonianze espresse</l>
     <l n="12">del Sol, che prodotta ha me Caritade.</l>
    </lg>
    <lg n="2">
     <l n="13">Pare ad alcun per sé gloria acquistare,</l>
     <l n="14">altri per speme, e qual con ambe quelle</l>
     <l n="15">sopra le stelle — il ciel toccar con mano.</l>
     <l n="16">Con quanta fé le cerimonie felle</l>
     <l n="17">ne i casi avversi sopra idolatre are,</l>
     <l n="18">quando imolar — volea, il popol romano,</l>
     <l n="19">facea, sperando invano!</l>
     <l n="20">Socrate e Plato ed Aristotil, quando</l>
     <l n="21">nell'ultimo partir di questa vita</l>
     <l n="22">alla prima cagion l'anima dando,</l>
     <l n="23">sol questi han del ciel bando,</l>
     <l n="24">per non aver di me l'alma vestita.</l>
    </lg>
    <lg n="3">
     <l n="25">L'infelice giudeo, che si millanta</l>
     <l n="26">d'aver fede e speranza, e pur sé inganna,</l>
     <l n="27">perché s'affanna — indarno di me privo?</l>
     <l n="28">Così all'inferno se stesso condanna</l>
     <l n="29">chi, senza me, le due aver si vanta.</l>
     <l n="30">Ferma la pianta, — e guarda or dov'io arrivo:</l>
     <l n="31">per me si fece uom vivo</l>
     <l n="32">di Dio il Figlio, ed io tra l'uomo ed esso</l>
     <l n="33">fui mediatrice, tal che in su la croce</l>
     <l n="34">di vostra dannazion tolse il processo.</l>
     <l n="35">Vedi se mi tien presso:</l>
     <l n="36">diss' al Padre: «Perdona», e io fui la voce.</l>
    </lg>
    <lg n="4">
     <l n="37">Perch' alcun nel mio dir non prenda errore,</l>
     <l n="38">spianar lo voglio pria che innanzi passi.</l>
     <l n="39">Allenta i passi, — e guarda un poco a retro:</l>
     <l n="40">Fede e Speranza ognuna di me trassi,</l>
     <l n="41">da Dio create, e me, di lor maggiore,</l>
     <l n="42">luce d'amore — al vostro cammin tetro,</l>
     <l n="43">allor che col mio metro</l>
     <l n="44">in un punto parlâr tutti i linguaggi</l>
     <l n="45">de i dodici la turba eletta e giusta.</l>
     <l n="46">Per li santi profeti umili e saggi</l>
     <l n="47">mostrai tutti i vïaggi,</l>
     <l n="48">che fan beato ciascun che li gusta.</l>
    </lg>
    <lg n="5">
     <l n="49">Inde un dolce liquor nel cor distilla</l>
     <l n="50">da un superno intelletto, che l'infonde;</l>
     <l n="51">qui viene onde — l'uom spera ciò che crede.</l>
     <l n="52">Io sono il frutto, ed esse due le fronde</l>
     <l n="53">splendide e illustre; com la mia favilla</l>
     <l n="54">in voi scintilla — a lor ch'è Spem' e Fede.</l>
     <l n="55">Così chiaro si vede</l>
     <l n="56">noi tre annodate d'un medesmo groppo,</l>
     <l n="57">da Dio tessuto nel cor delli eletti;</l>
     <l n="58">profererci a ciascuno e dar d'intoppo</l>
     <l n="59">c'è comandato, e troppo</l>
     <l n="60">erra chi non ci alberga ne' suoi effetti.</l>
    </lg>
    <lg n="6">
     <l n="61">Gran gente rossa mi dissegna e pinge,</l>
     <l n="62">alcun vergine, altri olio in mia natura;</l>
     <l n="63">qual m'affigura — amor, ch'è nome e verbo.</l>
     <l n="64">Amor son io, ed è senza misura;</l>
     <l n="65">né di color l'essenzia mia si tinge.</l>
     <l n="66">Altri mi finge — una fiamma lucente:</l>
     <l n="67">io son fiamma, e sì ardente</l>
     <l n="68">che 'l mio calor la terra e 'l cielo avampa.</l>
     <l n="69">E chi di vivo sangue m'assimiglia.</l>
     <l n="70">Ma qual gir vuol col lume di mia lampa,</l>
     <l n="71">dal baratro lo scampa</l>
     <l n="72">verbo, foco, olio, virgo; e son vermiglia.</l>
    </lg>
    <lg n="7">
     <l n="73">Verbo son pria che l'uomo avesse forma;</l>
     <l n="74">per me lo formò Idio a sua sembianza,</l>
     <l n="75">poi in rimembranza — fui di foco, allora</l>
     <l n="76">che al gran seme d'Abram, fuor di sua usanza,</l>
     <l n="77">s'aperse il mare, onde seguîr mia norma.</l>
     <l n="78">Certo conforma — all'olio io sono ancora.</l>
     <l n="79">Chi d'umiltà s'infiora</l>
     <l n="80">vedrà me nel risponder di Maria:</l>
     <l n="81">«Ecco l'ancilla», e ciò fu contra l'angue;</l>
     <l n="82">in lei virginil faccia fu la mia,</l>
     <l n="83">e nella croce pia</l>
     <l n="84">del Sommo Atleta sono il sparto sangue.</l>
    </lg>
    <lg n="8">
     <l n="85">D'altre significanti cose assai</l>
     <l n="86">costruzïon m'è data pe i dottori</l>
     <l n="87">oltra i color, — riducendoli al vero;</l>
     <l n="88">ed in remissïon de i vostri errori</l>
     <l n="89">qual calice son io che trovato hai</l>
     <l n="90">fonder, né mai — stagnare. É il lor pensiero,</l>
     <l n="91">in qual m'ha in desidero,</l>
     <l n="92">a cui è dato (ed io son la podèsta)</l>
     <l n="93">farsi figlio di Dio, che non è nato</l>
     <l n="94">per voluttà di carne né d'uom mesta,</l>
     <l n="95">ma da Dio nasce; e questa</l>
     <l n="96">è la cagion, ch'io solo il fo beato.</l>
    </lg>
    <lg n="9">
     <l n="97">Fé non sarà nell'uom, poi che fia certo</l>
     <l n="98">del creder suo, e Speme preterisce</l>
     <l n="99">come apparisce — pieno il suo desio:</l>
     <l n="100">la virtù d'este due in Dio finisce.</l>
     <l n="101">Allor che a ciascun fia col corpo aperto</l>
     <l n="102">al buono il merto — e gravi pene al rio,</l>
     <l n="103">ferma starò sempr' io,</l>
     <l n="104">col Fattor la fattura sua stringendo,</l>
     <l n="105">con sirpo che non è uom che 'l dicerna,</l>
     <l n="106">d'uno amoroso gaudio ognora ardendo.</l>
     <l n="107">Così, sempre crescendo</l>
     <l n="108">nella divina essenzia, io sono eterna».</l>
     <l n="109">— Canzone, or scorgo tue sorelle appieno</l>
     <l n="110">nel sottil specular, pel qual m'induce</l>
     <l n="111">questa superna luce</l>
     <l n="112">penetrante a guardar di Dio nel seno,</l>
     <l n="113">per quel lasciando ogn'altro amor sereno.</l>
    </lg>
   </lg>
  </body>
 </text>
</TEI>