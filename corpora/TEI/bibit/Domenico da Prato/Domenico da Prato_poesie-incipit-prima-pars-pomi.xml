<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Incipit prima pars Pomi pulcri floretti</title>
    <author>Domenico da Prato</author>
   </titleStmt>
   <extent>
    <measure unit="stanza">25</measure>
    <measure unit="line">200</measure>
   </extent>
   <publicationStmt>
    <publisher>UNED University</publisher>
    <idno>Domenico da Prato_poesie-incipit-prima-pars-pomi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Incipit prima pars Pomi pulcri floretti</title>
     <author>Domenico da Prato</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Incipit prima pars Pomi pulcri floretti</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ridestonsi di fiori i praticelli,</l>
     <l n="2">allegrezza mostrando i freschi mai,</l>
     <l n="3">adobbati di fronde gli arbuscelli,</l>
     <l n="4">ogni animal laudando Iove assai;</l>
     <l n="5">cantando, delle selve escon gli augelli,</l>
     <l n="6">con leggiadri versetti fan lor lai;</l>
     <l n="7">escon le selvaggine de' covili,</l>
     <l n="8">ché son passati li tempi vernili.</l>
    </lg>
    <lg n="2">
     <l n="9">Scoperti avea suoi raggi il fiammeggiante</l>
     <l n="10">Febo, scherzando colla bella Aurora,</l>
     <l n="11">e pel mondo eran già le rote spante;</l>
     <l n="12">del ciel Venere caccia il figlio fora,</l>
     <l n="13">acciò che desti ogni pensoso amante:</l>
     <l n="14">e la mia mente sola non dimora,</l>
     <l n="15">mirando il vago tempo e 'l bel tesoro</l>
     <l n="16">col qual Gemini caccia il fiero Toro.</l>
    </lg>
    <lg n="3">
     <l n="17">Cossì in un recai i mie pensieri</l>
     <l n="18">sol di mirare al sopradetto giorno;</l>
     <l n="19">a un prato arrivar trova' il sentieri,</l>
     <l n="20">dove più volte avea fatto soggiorno.</l>
     <l n="21">Ballavan pulzellette pe' verzieri,</l>
     <l n="22">laudando Amore e 'l suo figliuolo adorno;</l>
     <l n="23">di fiori incoronati, i pelegrini</l>
     <l n="24">amanti gian cantando pe' giardini.</l>
    </lg>
    <lg n="4">
     <l n="25">Pel fronzuto sentier pensoso andava,</l>
     <l n="26">né per nulla cagione il camin torsi,</l>
     <l n="27">tanto che, dove il prato verzicava,</l>
     <l n="28">quant'io potea veder da lungi, il scorsi;</l>
     <l n="29">donzelle e donne dentro vi ballava.</l>
     <l n="30">Verso il cielo un mottetto a Iove porsi:</l>
     <l n="31">«Testimonia per me del vago prato</l>
     <l n="32">e del collegio d'amor ch'i' ho trovato».</l>
    </lg>
    <lg n="5">
     <l n="33">Lettor, chi crederia l'adornamento</l>
     <l n="34">di queste eccelse e glorïose donne,</l>
     <l n="35">le porpore reali e 'l vestimento?</l>
     <l n="36">ché ben parean del ciel vere colonne.</l>
     <l n="37">Di perle e gemme e smalti d'arïento</l>
     <l n="38">eran fornite le incredibil gonne:</l>
     <l n="39">quali avevan partite e quali a fiori</l>
     <l n="40">e qual cangiante di mille colori;</l>
    </lg>
    <lg n="6">
     <l n="41">e quali a fiamme e quali a razzi d'oro,</l>
     <l n="42">e quali eran dipinte a nuvolette;</l>
     <l n="43">di pietre prezïose gran tesoro,</l>
     <l n="44">corone aveano e sopra ghirlandette,</l>
     <l n="45">quali adobbava i biondi cape' loro.</l>
     <l n="46">Mentre io mirava, ed un bando si mette</l>
     <l n="47">tra lor, che debbian due donne ubidire,</l>
     <l n="48">che abbin l'altre per sorte a partire.</l>
    </lg>
    <lg n="7">
     <l n="49">Poi che appressato io fui tra fronda,</l>
     <l n="50">in un canto del prato mi nascosi</l>
     <l n="51">per non esser veduto; da una sponda,</l>
     <l n="52">dietro a un cespuglio, ivi a seder mi puosi.</l>
     <l n="53">Lettor, chi crederia che la gioconda</l>
     <l n="54">egreggia stesse come qui compuosi?</l>
     <l n="55">Udito aveva già d'ognuna il nome,</l>
     <l n="56">quando chiamâr due donne e fêro un pome.</l>
    </lg>
    <lg n="8">
     <l n="57">La prima d'esse Venere chiamata</l>
     <l n="58">fu, perché degli amanti guidatrice;</l>
     <l n="59">di saette d'argento lavorata</l>
     <l n="60">avea la vesta quella dea felice,</l>
     <l n="61">nella manica destra dissegnata</l>
     <l n="62">portava la gioconda reggitrice</l>
     <l n="63">un core, il quale assembra in una fiamma:</l>
     <l n="64">questa ben par d'Amor la vera mamma.</l>
    </lg>
    <lg n="9">
     <l n="65">Seguiva la superna prencipessa</l>
     <l n="66">di donne leggiadrissime una schiera,</l>
     <l n="67">che di ventiquatr'anni si confessa</l>
     <l n="68">infino in trentasei loro età vera.</l>
     <l n="69">Delle celeste cose è sottomessa</l>
     <l n="70">gran parte a queste dee, ond'è lumera:</l>
     <l n="71">fanno delli lor raggi il ciel risplendere.</l>
     <l n="72">Or, lettor, se tu vuoi, tu puoi intendere.</l>
    </lg>
    <lg n="10">
     <l n="73">Quale è colui ch'è ripreso d'altrui</l>
     <l n="74">e smorto impalidisce per vergogna</l>
     <l n="75">e di vermiglio il viso tigne poi,</l>
     <l n="76">onde non sa se egli vegghia o sogna,</l>
     <l n="77">cotal divenni, e dirotti per cui,</l>
     <l n="78">lettore, acciò che intenda se bisogna</l>
     <l n="79">che di mia donna canti perché messa</l>
     <l n="80">fu tra le dee la sera duchessa.</l>
    </lg>
    <lg n="11">
     <l n="81">Cossì mi vinse i raggi di mia donna,</l>
     <l n="82">quand'io la vidi eletta; e a traverso</l>
     <l n="83">con frambelle d'argento have la gonna,</l>
     <l n="84">l'una partita rosso e l'altra perso,</l>
     <l n="85">dalle donzelle detta Melchïonna.</l>
     <l n="86">Ogn'altro, non che me, arìa sommerso;</l>
     <l n="87">poi a collo avea d'oro una catena,</l>
     <l n="88">qual d'argento un catel legato mena.</l>
    </lg>
    <lg n="12">
     <l n="89">Le bionde trezze parean fila d'oro</l>
     <l n="90">sparse al vento, che quelle anodava;</l>
     <l n="91">della vista ridente un tal tesoro</l>
     <l n="92">uscia di raggi, che, solo, illustrava</l>
     <l n="93">il vago prato ove ella fa dimoro.</l>
     <l n="94">Se alcuna volta fra l'erbetta alzava</l>
     <l n="95">la ricca vesta, mostrava di fiori</l>
     <l n="96">lavorata una giubba a più colori.</l>
    </lg>
    <lg n="13">
     <l n="97">Nell'età fanciullesca questa idea</l>
     <l n="98">propria assembrava vergin tirïana.</l>
     <l n="99">Qual dice il buon Vergilio che correa</l>
     <l n="100">Cammilla senza por l'erbetta piana,</l>
     <l n="101">tale adattezza in costei mi parea.</l>
     <l n="102">Seguiva lei con le suore Dïana</l>
     <l n="103">con più vergini idee al vago giuoco:</l>
     <l n="104">or qui Parnaso, ché m'aiuti, invoco.</l>
    </lg>
    <lg n="14">
     <l n="105">Ben diece arcate gira il vago prato</l>
     <l n="106">via più ritondo che se fusse a sesta;</l>
     <l n="107">di pini e alloro e arcipressi è murato,</l>
     <l n="108">dintorno intorno fuori è gran foresta;</l>
     <l n="109">nel mezzo è un giardinetto circundato</l>
     <l n="110">di gelsimino e rose, ove gran festa</l>
     <l n="111">fan gli augelletti, e in mezzo del giardino</l>
     <l n="112">v'è una fonte, dove esce un gran pino.</l>
    </lg>
    <lg n="15">
     <l n="113">Di marmo serpentino è 'l vago muro</l>
     <l n="114">di questa fonte storïata fuori;</l>
     <l n="115">quivi si vede chi è stato sicuro</l>
     <l n="116">in arme, o chi d'amor sentì gli ardori.</l>
     <l n="117">Tra l'altre storie, v'è il lamento scuro</l>
     <l n="118">che fé Narcisse quando ventò fiori,</l>
     <l n="119">come a nascer fatato fu da innopia;</l>
     <l n="120">sonvi le guerre che fùro in Auropia.</l>
    </lg>
    <lg n="16">
     <l n="121">Molte più storie v'è ch'io non ho conte</l>
     <l n="122">d'Ovidio e de' poeti intorno intorno.</l>
     <l n="123">Quadrata a otto canti è quella fonte;</l>
     <l n="124">su ogni canto d'oro ha un lïocorno,</l>
     <l n="125">salvo ch'egli hanno d'argento la fronte;</l>
     <l n="126">acqua riversa di loro ogni corno,</l>
     <l n="127">poi d'otton lavorato intorno ha un truogo,</l>
     <l n="128">qual riceve quell'acqua d'ogni luogo.</l>
    </lg>
    <lg n="17">
     <l n="129">Su per l'orlo del truogo ha lïoncelli,</l>
     <l n="130">i qua' stanno a giacer ben da dugento,</l>
     <l n="131">che sempre versano acqua ognun di quelli;</l>
     <l n="132">quali son d'oro e qual son d'arïento.</l>
     <l n="133">Rinfresca tutto il prato i fiumicelli</l>
     <l n="134">e' vivai, che escon d'esto adornamento.</l>
     <l n="135">Ben più di mille odor gitta l'erbetta,</l>
     <l n="136">che sempre ride, onde al cor mi diletta.</l>
    </lg>
    <lg n="18">
     <l n="137">Fatte avean già di lor le dee due parte,</l>
     <l n="138">com'io dissi, e la prima donna eletta</l>
     <l n="139">fu quella che c'insegna d'amar l'arte;</l>
     <l n="140">poi la seconda mia donna perfetta,</l>
     <l n="141">la qual riluce nel ciel d'ogni parte</l>
     <l n="142">l'alma sua splendïente benedetta,</l>
     <l n="143">che pria, quand'io la vidi, mi parea</l>
     <l n="144">donzella, ed ora è convertita in dea.</l>
    </lg>
    <lg n="19">
     <l n="145">Ognuna nel bel prato va al suo canto;</l>
     <l n="146">poi le maestre fêr la fonte il pome.</l>
     <l n="147">Odi, lettor, ciò che in mie rime canto:</l>
     <l n="148">di queste donne il glorïoso nome,</l>
     <l n="149">come elle incominciaro il giuoco santo</l>
     <l n="150">e come il vento sparge d'or le chiome</l>
     <l n="151">delle donzelle. Or vo', lettor, che intenda</l>
     <l n="152">che alle sei prese ne va una merenda.</l>
    </lg>
    <lg n="20">
     <l n="153">Cangiaron nome alla mia donna bella,</l>
     <l n="154">qual Melchionna prima era chiamata:</l>
     <l n="155">in Silvïana si mutò favella.</l>
     <l n="156">Ognuna a correre è già aparecchiata,</l>
     <l n="157">e Silvïana chiamò una donzella</l>
     <l n="158">che dall'altre Napea è nominata,</l>
     <l n="159">a cui son sottoposti i praticelli</l>
     <l n="160">e l'erba fresca e' fioretti novelli.</l>
    </lg>
    <lg n="21">
     <l n="161">E comandolle la reina franca</l>
     <l n="162">che a chieder pome a quella fonte andasse.</l>
     <l n="163">A uscigli a dosso Giuno non fu stanca,</l>
     <l n="164">Napea alquanto in dietro si ritrasse,</l>
     <l n="165">Nereide uscì a Juno da man manca,</l>
     <l n="166">che parve uccel che per l'aere volasse;</l>
     <l n="167">risplende questa in fiumi e in ruscelletti,</l>
     <l n="168">in fonti chiare ed in vivai perfetti.</l>
    </lg>
    <lg n="22">
     <l n="169">Venere vide che n'eran già due</l>
     <l n="170">dalla parte di Silvïana fuori;</l>
     <l n="171">disse a Minerva tosto: «Va' là tue,</l>
     <l n="172">va' a dosso a quella de' freschi colori!»</l>
     <l n="173">Uccel per l'aere sì presto non fue</l>
     <l n="174">che mai volasse, come ella tra' fiori.</l>
     <l n="175">Nereide grida a Orcade: «Or mi soccorri!»,</l>
     <l n="176">poi dice a Napea: «Tosto al pome corri!»</l>
    </lg>
    <lg n="23">
     <l n="177">Sì furïosa Minerva fu corsa</l>
     <l n="178">che per lo braccio Nereide pigliòe,</l>
     <l n="179">ma non gli valse per la gran trascorsa,</l>
     <l n="180">onde a quel tratto Nereide campòe;</l>
     <l n="181">alla fin rimanea, ma fu soccorsa</l>
     <l n="182">da Orcade. Ora il bel giuoco incominciòe,</l>
     <l n="183">per che: «Soccorso!» ciascuna gridava;</l>
     <l n="184">correndo, qual cadea, qual si levava.</l>
    </lg>
    <lg n="24">
     <l n="185">«Va' là, va' là — gridò allor Silviana —</l>
     <l n="186">vedi colei che dello pome scocca!»</l>
     <l n="187">Mossesi una suora di Dïana.</l>
     <l n="188">Intanto Orcade per terra trabbocca;</l>
     <l n="189">a pigliarla Cimea non fu lontana,</l>
     <l n="190">al capezzale ambo le man gli accocca.</l>
     <l n="191">«Una e due e tre, sta' qui per me» gridòe.</l>
     <l n="192">Venere allora un gran romor levòe.</l>
    </lg>
    <lg n="25">
     <l n="193">E cossì le donzelle sbigotite</l>
     <l n="194">col viso basso al pome ritornavano;</l>
     <l n="195">dicendo ch'eran senza ordine uscite</l>
     <l n="196">insieme Orcade tutte bestemiavano</l>
     <l n="197">dalle donne e da Venere schernite,</l>
     <l n="198">che infino al pome lor le dileggiavano.</l>
     <l n="199">Silvïana una presa si segnava,</l>
     <l n="200">quando la mezza terza già migrava.</l>
    </lg>
   </lg>
  </body>
 </text>
</TEI>