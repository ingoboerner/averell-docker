<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Raccolta completa delle poesie giocose - ALLA SIGNORA GIUSEPPA DEL GRECO </title>
    <author>Antonio Guadagnoli</author>
   </titleStmt>
   <extent>
    <measure unit="stanza">1</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Antonio Guadagnoli_raccolta-completa-delle-poesie</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Raccolta completa delle poesie giocose - ALLA SIGNORA GIUSEPPA DEL GRECO </title>
     <author>Antonio Guadagnoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Raccolta completa delle poesie giocose - ALLA SIGNORA GIUSEPPA DEL GRECO </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come rimane estatico un villano </l>
     <l n="2">Quando il giocolator di porgli finge </l>
     <l n="3">Un francescone sulla vuota mano, </l>
     <l n="4">E stringila, gli dice: ed ei la stringe, </l>
     <l n="5">Poi l'apre, e più non trova la moneta, </l>
     <l n="6">Così è rimasto il povero Poeta. </l>
     <l n="7">Per me non già, che per me nulla io merto; </l>
     <l n="8">Ma per l'anima grande, e generosa </l>
     <l n="9">Dell'Augusta Padrona, e per Voi, certo </l>
     <l n="10">Sperai, nol niego, d'ottener qualcosa, </l>
     <l n="11">E con tutta fiducia lo sperai ... </l>
     <l n="12">Ma questa volta non l'indovinai. </l>
     <l n="13">
Pur di sperar non cesso: e poiché siete </l>
     <l n="14">Benefica e gentile per natura, </l>
     <l n="15">Spero che ad Essa mi ricorderete: </l>
     <l n="16">Dice il proverbio: vince chi la dura; </l>
     <l n="17">E batti, balli, entra alla fine il chiodo </l>
     <l n="18">Che alle prime picchiate è stato sodo. </l>
     <l n="19">Ma se de' casi miei male informata </l>
     <l n="20">Ricco mi crede più di quel ch'io sono, </l>
     <l n="21">Legga la Vita che ho di già stampata, </l>
     <l n="22">E la Domanda per Mauro Del Bono, </l>
     <l n="23">E fatto poi di mie sciagure il novero, </l>
     <l n="24">Giudichi se son ricco, o se son povero. </l>
     <l n="25">Spari l'avito patrimonio: sola </l>
     <l n="26">Della Madre restavami la dote: </l>
     <l n="27">Anche metà di questa mi s'invola, </l>
     <l n="28">Ed io rimango con le mani vuote: </l>
     <l n="29">Se ogni ben di fortuna è andato via, </l>
     <l n="30">Dunque dov'è questa ricchezza mia? </l>
     <l n="31">Son'io forse il Borghesi, od il Corsini, </l>
     <l n="32">Che non abbia bisogno di denari? </l>
     <l n="33">I Poeti son tutti poverini, </l>
     <l n="34">Ed è un miracol se si cava pari: </l>
     <l n="35">Non lo credete? ebben: di quel ch'i' ho </l>
     <l n="36">Qui presto presto il computo vi fo. </l>
     <l n="37">
Sessanta scudi il Principe mi dà; </l>
     <l n="38">E cencinquanta me ne passa all'anno </l>
     <l n="39">Come Maestro, la Comunità; </l>
     <l n="40">Cencinquanta e sessanta, quanto fanno? </l>
     <l n="41">Dugento dieci scudi: - or la partita </l>
     <l n="42">Confrontiam dell'entrata con l'uscita. </l>
     <l n="43">Tiriamo giù all'ingrosso: per salario </l>
     <l n="44">Al servitore, uno zecchino al mese: </l>
     <l n="45">Trenta monete all'anno per vestiario: </l>
     <l n="46">Mettiam trecento tra pigione e spese, </l>
     <l n="47">Ma ne van più; sicché dentro l'annata </l>
     <l n="48">È maggiore l'uscita dell'entrata. </l>
     <l n="49">Della casa rimastami in Arezzo, </l>
     <l n="50">Ch'è l'avanzo dotal, come vi ho detto, </l>
     <l n="51">Rilascio in mano al conduttore il prezzo </l>
     <l n="52">Affinché pensi a risarcirne il tetto </l>
     <l n="53">Il quale è vecchio, e di cader minaccia, </l>
     <l n="54">Altrimenti rovina, e te lo schiaccia. </l>
     <l n="55">Dunque, Geppina mia, cosa mi resta? </l>
     <l n="56">Ve lo direi, ma il prenderete in gioco: </l>
     <l n="57">Mi riman solo un briciolin di testa; </l>
     <l n="58">E una testa poetica val poco; </l>
     <l n="59">Pur mi contento: scrivo in poesia, </l>
     <l n="60">E a forza di libretti tiro via. </l>
     <l n="61">
Ma se nel mezzo a tante mie disgrazie, </l>
     <l n="62">Tutte le Dame, e tutti i Cavalieri </l>
     <l n="63">Cui reco un libro, mi dicesser: grazie, </l>
     <l n="64">Questo libro l'accetto volentieri, </l>
     <l n="65">Ma a pagarvi l'importo mi vergogno, </l>
     <l n="66">Perché voi non ne avete di bisogno; </l>
     <l n="67">Allora, cara mia, come si campa? </l>
     <l n="68">Oltre a far delle croci in quantità, </l>
     <l n="69">Vi si rimette il prezzo della stampa; </l>
     <l n="70">E l'industria in tal caso dove va? </l>
     <l n="71">È inutil dunque l'imparare a scrivere, </l>
     <l n="72">Se poi gli scritti non ci dan da vivere. </l>
     <l n="73">Oh tempo benedetto a che non torni </l>
     <l n="74">Quando il corvo dal cielo al grand'Elia </l>
     <l n="75">Portava il pane per quaranta giorni; </l>
     <l n="76">O quando all'uscio, i Servi di Maria </l>
     <l n="77">Che omai più non avean le forze salde, </l>
     <l n="78">Trovavan le pagnotte calde, calde! Miracolo di S. Filippo Benizi. </l>
     <l n="79">Ma disgraziatamente i miei peccati </l>
     <l n="80">Hanno fra il Cielo e me posto un ostacolo, </l>
     <l n="81">Perché rinnovellarsi di que' frati, </l>
     <l n="82">E del profeta Elia vegga il miracolo; </l>
     <l n="83">Or: se dal cielo il pan più non discende, </l>
     <l n="84">Senza quattrini in terra chi lo vende? </l>
     <l n="85">
Pregate Voi l'Altezza Sua Reale </l>
     <l n="86">Che mi sovvenga per l'amor di Dio, </l>
     <l n="87">Altrimenti le cose vanno male </l>
     <l n="88">Male, ma male pel bisogno mio; </l>
     <l n="89">Possibile sarà, che ai vostri prieghi </l>
     <l n="90">Non si senta commossa, e ve lo nieghi? </l>
     <l n="91">Io non pretendo già che in abitudine </l>
     <l n="92">Passi l'elargizione, ed allegata </l>
     <l n="93">Venga per questa la consuetudine: </l>
     <l n="94">Per una volta tantum mi sia data </l>
     <l n="95">Per mezzo vostro generosa aita, </l>
     <l n="96">E dopo questa la farò finita. </l>
     <l n="97">Dice il Vangel: chiedete, ed otterrete: </l>
     <l n="98">Picchiate, e da qualcun vi sarà aperto: </l>
     <l n="99">Cercate, che alla fin ritroverete: </l>
     <l n="100">Ed io ne debbo dubitar? no certo: </l>
     <l n="101">Anzi il momento di vedere anelo </l>
     <l n="102">In me avverato il detto del Vangelo. I voti dell'Autore furono esauditi.</l>
    </lg>
   </lg>
  </body>
 </text>
</TEI>