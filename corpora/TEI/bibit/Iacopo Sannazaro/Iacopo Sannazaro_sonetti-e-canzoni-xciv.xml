<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - XCIV</title>
    <author>Iacopo Sannazaro</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-xciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - XCIV</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - XCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non fu mai cervo sì veloce al corso</l>
     <l n="2">né leopardo o tigre in alcun bosco,</l>
     <l n="3">né fiume aitato da continua pioggia,</l>
     <l n="4">né nube che si affretti inanzi al vento,</l>
     <l n="5">né vola sì leggier dardo né strale,</l>
     <l n="6">come questa caduca e breve vita.</l>
    </lg>
    <lg n="2">
     <l n="7">Fallace, incerta e momentanea vita,</l>
     <l n="8">che le più volte manchi in mezzo al corso,</l>
     <l n="9">ripensa al velenoso acuto strale</l>
     <l n="10">che errar mi fa per questo alpestro bosco;</l>
     <l n="11">vedi che s'apparecchia un crudel vento,</l>
     <l n="12">che minaccia una eterna e negra pioggia.</l>
    </lg>
    <lg n="3">
     <l n="13">Se s'acquetasse la amorosa pioggia</l>
     <l n="14">et avesse un sol dì quieta vita,</l>
     <l n="15">io sperarei ancor con meglior vento</l>
     <l n="16">in porto terminar questo mio corso;</l>
     <l n="17">né da lunge vedendo il folto bosco</l>
     <l n="18">potrei temer d'Amor né di suo strale.</l>
    </lg>
    <lg n="4">
     <l n="19">Ma, lasso, io sento che 'l pungente strale,</l>
     <l n="20">che per gli occhi miei versa amara pioggia,</l>
     <l n="21">a forza mi fa gir di bosco in bosco,</l>
     <l n="22">pregando lui, che mi ritene in vita,</l>
     <l n="23">che 'nanzi tempo mi interrompa il corso</l>
     <l n="24">e mi soccorra in sì contrario vento.</l>
    </lg>
    <lg n="5">
     <l n="25">Talor dal cor si move un caldo vento,</l>
     <l n="26">per rimembranza de l'antico strale;</l>
     <l n="27">e ripensando al periglioso corso,</l>
     <l n="28">dico fra me: — Che sai se nebbia o pioggia</l>
     <l n="29">ti preclude il camin de l'altra vita,</l>
     <l n="30">e morir ti convien in questo bosco? —</l>
    </lg>
    <lg n="6">
     <l n="31">Signor, tu vedi quanto è oscuro il bosco</l>
     <l n="32">ove mi pinse il tempestoso vento,</l>
     <l n="33">quando adietro lasciai la miglior vita.</l>
     <l n="34">Pungimi il cor con un più bello strale,</l>
     <l n="35">e fa che con devota e santa pioggia</l>
     <l n="36">quest'alma indrizze a te l'ultimo corso.</l>
    </lg>
    <lg n="7">
     <l n="37">Dal dì ch'io presi il corso in vèr del bosco,</l>
     <l n="38">altro che pioggia mai non vidi o vento,</l>
     <l n="39">si fe' l'acerbo stral trista mia vita.</l>
    </lg>
   </lg>
  </body>
 </text>
</TEI>