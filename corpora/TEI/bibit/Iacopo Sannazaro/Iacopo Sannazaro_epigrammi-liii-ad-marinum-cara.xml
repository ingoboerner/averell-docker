<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - LIII. Ad Marinum Caracciolum.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">46</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-liii-ad-marinum-cara</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - LIII. Ad Marinum Caracciolum.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - LIII. Ad Marinum Caracciolum.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O dulce, ac lepidum, Marine, factum,</l>
     <l n="2">Dignum perpetuo joco, atque risu,</l>
     <l n="3">Dignum versiculis, facetiisque,</l>
     <l n="4">Necnon et salibus, Marine, nostris.</l>
     <l n="5">Ille maximus Urbis imperator</l>
     <l n="6">Caesar Borgia, Borgia ille Caesar,</l>
     <l n="7">Caesar patris ocellus, et sororis,</l>
     <l n="8">Fratrum blanditiae, quies, voluptas,</l>
     <l n="9">Montis pupulus ille Vaticani,</l>
     <l n="10">Ille inquam dominae Urbis inquinator</l>
     <l n="11">Caesar Borgia, Borgia ille Caesar,</l>
     <l n="12">Moechus illi sororis, atque adulter,</l>
     <l n="13">Fratrum pernicies, lues, sepulcrum,</l>
     <l n="14">Montis bellua tetra Vaticani;</l>
     <l n="15">Quingentas modo qui voravit urbes</l>
     <l n="16">Imbutus scelere, et malis rapinis,</l>
     <l n="17">Urbes sub ducibus suis quietas,</l>
     <l n="18">Quascumque aut Latium ferax virorum,</l>
     <l n="19">Aut Campania pinguis, aut per alta</l>
     <l n="20">Divisi juga continent Sabini;</l>
     <l n="21">Hisque ingessit Ariminum, Pisaurum,</l>
     <l n="22">Urbinum, Populoniamque magnam,</l>
     <l n="23">Camertes pariter, Forumque Livii,</l>
     <l n="24">Cornel√Æque Forum, Faventiamque,</l>
     <l n="25">Et quantum Aemiliae est, Etruriaeque,</l>
     <l n="26">Quantum circuitu hinc et inde longo</l>
     <l n="27">Neptuni lavat aestuantis unda.</l>
     <l n="28">At nunc quis neget esse opus Deorum?</l>
     <l n="29">Dum vecors animi impotente morbo,</l>
     <l n="30">Quaerit plura, nec est potis misellus</l>
     <l n="31">Explere ingluviem periculosam;</l>
     <l n="32">Ecce ecce evomit; o Jovem facetum,</l>
     <l n="33">O pulchram Nemesim, o venusta fata.</l>
     <l n="34">Verum scilicet id, Marine, verum est,</l>
     <l n="35">Quod dici solet, en fides probat nunc,</l>
     <l n="36">Fortunam si avide vorare pergas,</l>
     <l n="37">Eamdem male concoquas, necesse est.</l>
     <l n="38">Ut jure evomere hunc putemus ipsum,</l>
     <l n="39">Qui tantum miser hausit oppidorum.</l>
     <l n="40">Ast id omne, quod hausit, oppidorum,</l>
     <l n="41">Quod quinque assiduis voravit annis,</l>
     <l n="42">Imbutus scelere, et malis rapinis,</l>
     <l n="43">Scis quot evomuit diebus? Uno.</l>
     <l n="44">O lucem niveam, o Jovem facetum,</l>
     <l n="45">O pulchram Nemesim, o venusta fata,</l>
     <l n="46">O dulce, ac lepidum, Marine, factum.</l>
    </lg>
   </lg>
  </body>
 </text>
</TEI>