<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LXXXIII </title>
    <author>Iacopo Sannazaro</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-lxxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LXXXIII </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LXXXIII </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In qual dura alpe, in qual solingo e strano</l>
     <l n="2">lito andrò io, in qual sì nudo scoglio,</l>
     <l n="3">che da' tuoi messi mi difenda, Amore?</l>
     <l n="4">e che quella leggiadra e bianca mano</l>
     <l n="5">e que' begli occhi, donde io viver soglio,</l>
     <l n="6">non mi stian sempre fissi in mezzo al core?</l>
     <l n="7">Lasso, se 'l gran dolore</l>
     <l n="8">per morte ha fin, perché non pensi almeno</l>
     <l n="9">liberarti d'affanni, o misera alma?</l>
     <l n="10">perché questa tua salma</l>
     <l n="11">coprir non lasci qui dal tuo terreno?</l>
     <l n="12">ché chi fugge, e 'l suo mal si tira appresso,</l>
     <l n="13">cielo pò ben cangiar, ma non se stesso.</l>
    </lg>
    <lg n="2">
     <l n="14">Se al freddo Tanai, a le cocenti arene</l>
     <l n="15">di Libia io vo, se dove nasce il sole</l>
     <l n="16">o dove il sente in mar strider Atlante,</l>
     <l n="17">colui, che sol di pianto mi mantene,</l>
     <l n="18">mi rappresenta i gesti e le parole,</l>
     <l n="19">per cui spargendo vo lacrime tante.</l>
     <l n="20">Dolci accoglienze sante,</l>
     <l n="21">onestà mai non vista e leggiadria,</l>
     <l n="22">senno sopra l'uman, concetto altero,</l>
     <l n="23">che 'l mio stanco pensiero</l>
     <l n="24">guidar solete al ciel per piana via,</l>
     <l n="25">or mi conven di voi pur viver privo,</l>
     <l n="26">se chi perde un tal ben si può dir vivo.</l>
    </lg>
    <lg n="3">
     <l n="27">Vivo fui io, mentre tener la vela</l>
     <l n="28">fermo potei de la mia ricca nave,</l>
     <l n="29">e venian l'aure a' miei desir seconde.</l>
     <l n="30">Poi che importuna nube il sol mi cela,</l>
     <l n="31">sento fortuna ognor farsi più grave,</l>
     <l n="32">se ben mi accorgo al mormorar de l'onde;</l>
     <l n="33">né già più mi risponde</l>
     <l n="34">Portuno o Galatea, che fur più volte</l>
     <l n="35">al mio bel navigar felici scorte.</l>
     <l n="36">Or ripregando morte</l>
     <l n="37">vo, che le voci mie pietos'ascolte;</l>
     <l n="38">c'a bada star non dee nel mondo cieco</l>
     <l n="39">chi la grazia del ciel non ha più seco.</l>
    </lg>
    <lg n="4">
     <l n="40">Vita, che, di tormenti e d'error piena,</l>
     <l n="41">sei pur di pianto e di sospir albergo;</l>
     <l n="42">vita, che mai non riposasti un'ora,</l>
     <l n="43">quando mi lascerai, falsa sirena?</l>
     <l n="44">Maligna Circe, per cui volto e tergo</l>
     <l n="45">portai cangiati sempre e porto ancora,</l>
     <l n="46">quando sarò mai fòra</l>
     <l n="47">di tuoi stretti legami, o forte maga?</l>
     <l n="48">quando ricovrarò l'antica forma?</l>
     <l n="49">ché già non metto un'orma</l>
     <l n="50">che bisulca non sia, ferina e vaga,</l>
     <l n="51">poscia che dietro a te perdei la luce</l>
     <l n="52">che data mi era qui per segno e duce.</l>
    </lg>
    <lg n="5">
     <l n="53">Oh chi fia mai che di quest'empia guerra</l>
     <l n="54">pace m'apporte? oh perc'al mondo io nacqui,</l>
     <l n="55">se veder non devea del mio mal fine?</l>
     <l n="56">se luttar con un'idra che mi atterra?</l>
     <l n="57">con un Anteo, sotto il qual vinto giacqui,</l>
     <l n="58">con mille ispide fiere peregrine,</l>
     <l n="59">tra boschi folti e spine,</l>
     <l n="60">come irata Giunon seppe guidarme?</l>
     <l n="61">Ma tu che pòi, Signor, movi al mio scampo,</l>
     <l n="62">che con disnore in campo</l>
     <l n="63">non pèra, anzi al bisogno stringa l'arme;</l>
     <l n="64">c'a generoso spirto o viver bene</l>
     <l n="65">o morir altamente si convene.</l>
    </lg>
    <lg n="6">
     <l n="66">Non aspettar, canzone,</l>
     <l n="67">conforto al dolor mio, poi che sei certa</l>
     <l n="68">che terminar nol pò tempo né loco;</l>
     <l n="69">e gridar mi val poco,</l>
     <l n="70">sì che 'l più star sarebbe insania aperta.</l>
     <l n="71">Lasciamo omai questa fallace speme,</l>
     <l n="72">ché 'l mal che ben si porta, assai men preme.</l>
    </lg>
   </lg>
  </body>
 </text>
</TEI>