<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - I. Mariae Garloniae Grappinae.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-i-mariae-garloniae-g</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - I. Mariae Garloniae Grappinae.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - I. Mariae Garloniae Grappinae.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Propago formosae arboris</l>
     <l n="2">Formosa Virgo, quae vagos</l>
     <l n="3">Inter orta Cupidines,</l>
     <l n="4">Veris lilia vincis,</l>
     <l n="5">Rosasque molles, et croci</l>
     <l n="6">Pulchre rubentis igneum</l>
     <l n="7">Florem, et uvidulas comas</l>
     <l n="8">Halantis hyacinthi:</l>
     <l n="9">Redisti avitos ad lares,</l>
     <l n="10">Felicem ocellulis tuis</l>
     <l n="11">redditura Neapolim,</l>
     <l n="12">Caro adnixa marito:</l>
     <l n="13">Redisti ad optatos choros</l>
     <l n="14">Aequalium, et probos sinus</l>
     <l n="15">Matris, ac bene cognitum</l>
     <l n="16">Fratris dulcis amorem.</l>
     <l n="17">Quis o, quis hunc albo mihi</l>
     <l n="18">Signet diem lapillulo?</l>
     <l n="19">Quis Sabaea calentibus</l>
     <l n="20">Addat munera flammis?</l>
     <l n="21">Vocanda Musarum cohors.</l>
     <l n="22">Huc huc, benigna; et abditam</l>
     <l n="23">Barbiton cape, myrteis</l>
     <l n="24">Frontem vincta coronis,</l>
     <l n="25">Thalia: quid dignum tuo</l>
     <l n="26">Promis favore? quid bonae</l>
     <l n="27">Voce, vel fidibus student</l>
     <l n="28">Respondere Sorores?</l>
     <l n="29">Sed esse quid laetum, Deae,</l>
     <l n="30">Hic absque amoribus potest?</l>
     <l n="31">Non movet Chione suis,</l>
     <l n="32">Non me Lyda papillis.</l>
     <l n="33">Procul facessant hinc malae,</l>
     <l n="34">Saecli pudor, libidines.</l>
     <l n="35">Mi sat est, minuat graves</l>
     <l n="36">Si Garlonia curas.</l>
     <l n="37">Juventa, cur me tam cito</l>
     <l n="38">Ludendo inepta deseris?</l>
     <l n="39">Haec erat facies novis</l>
     <l n="40">Non fraudanda libellis.</l>
    </lg>
   </lg>
  </body>
 </text>
</TEI>