<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Arcadia - 15</title>
    <author>Iacopo Sannazaro</author>
   </titleStmt>
   <extent>
    <measure unit="stanza">7</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_arcadia-15</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Arcadia - 15</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Arcadia - 15</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sovra una verde riva</l>
     <l n="2">di chiare e lucide onde</l>
     <l n="3">in un bel bosco di fioretti adorno,</l>
     <l n="4">vidi di bianca oliva</l>
     <l n="5">ornato e d'altre fronde</l>
     <l n="6">un pastor, che 'n su l'alba appiè d'un orno</l>
     <l n="7">cantava il terzo giorno</l>
     <l n="8">del mese inanzi aprile;</l>
     <l n="9">a cui li vaghi ucelli</l>
     <l n="10">di sopra gli arboscelli</l>
     <l n="11">con voce rispondean dolce e gentile;</l>
     <l n="12">et ei rivolto al sole,</l>
     <l n="13">dicea queste parole:</l>
    </lg>
    <lg n="2">
     <l n="14">—Apri l'uscio per tempo,</l>
     <l n="15">leggiadro almo pastore,</l>
     <l n="16">e fa vermiglio il ciel col chiaro raggio;</l>
     <l n="17">mostrane inanzi tempo</l>
     <l n="18">con natural colore</l>
     <l n="19">un bel fiorito e dilettoso maggio;</l>
     <l n="20">tien più alto il vïaggio,</l>
     <l n="21">acciò che tua sorella</l>
     <l n="22">più che l'usato dorma,</l>
     <l n="23">e poi per la sua orma</l>
     <l n="24">se ne vegna pian pian ciascuna stella;</l>
     <l n="25">ché, se ben ti ramenti,</l>
     <l n="26">guardasti i bianchi armenti.</l>
    </lg>
    <lg n="3">
     <l n="27">Valli vicine e lupi,</l>
     <l n="28">cipressi, alni et abeti,</l>
     <l n="29">porgete orecchie a le mie basse rime:</l>
     <l n="30">e non teman de' lupi</l>
     <l n="31">gli agnelli mansüeti,</l>
     <l n="32">ma torni il mondo a quelle usanze prime.</l>
     <l n="33">Fioriscan per le cime</l>
     <l n="34">i cerri in bianche rose,</l>
     <l n="35">e per le spine dure</l>
     <l n="36">pendan l'uve mature;</l>
     <l n="37">suden di mèl le querce alte e nodose,</l>
     <l n="38">e le fontane intatte</l>
     <l n="39">corran di puro latte.</l>
    </lg>
    <lg n="4">
     <l n="40">Nascan erbette e fiori,</l>
     <l n="41">e li fieri animali</l>
     <l n="42">lassen le lor asprezze e i petti crudi;</l>
     <l n="43">vegnan li vaghi Amori</l>
     <l n="44">senza fiammelle o strali,</l>
     <l n="45">scherzando inseme pargoletti e 'gnudi;</l>
     <l n="46">poi con tutti lor studi</l>
     <l n="47">canten le bianche Ninfe,</l>
     <l n="48">e con abiti strani</l>
     <l n="49">salten Fauni e Silvani;</l>
     <l n="50">ridan li prati e le correnti linfe,</l>
     <l n="51">e non si vedan oggi</l>
     <l n="52">nuvoli intorno ai poggi.</l>
    </lg>
    <lg n="5">
     <l n="53">In questo dì giocondo</l>
     <l n="54">nacque l'alma beltade,</l>
     <l n="55">e le virtuti raquistaro albergo;</l>
     <l n="56">per questo il ceco mondo</l>
     <l n="57">conobbe castitade,</l>
     <l n="58">la qual tant'anni avea gittata a tergo;</l>
     <l n="59">per questo io scrivo e vergo</l>
     <l n="60">i faggi in ogni bosco;</l>
     <l n="61">tal che omai non è pianta</l>
     <l n="62">che non chiami «Amaranta»,</l>
     <l n="63">quella c'adolcir basta ogni mio tòsco;</l>
     <l n="64">quella per cui sospiro,</l>
     <l n="65">per cui piango e m'adiro.</l>
    </lg>
    <lg n="6">
     <l n="66">Mentre per questi monti</l>
     <l n="67">andran le fiere errando,</l>
     <l n="68">e gli alti pini aràn pungenti foglie;</l>
     <l n="69">mentre li vivi fonti</l>
     <l n="70">correran murmurando</l>
     <l n="71">ne l'alto mar che con amor li accoglie;</l>
     <l n="72">mentre fra speme e doglie</l>
     <l n="73">vivran gli amanti in terra;</l>
     <l n="74">sempre fia noto il nome,</l>
     <l n="75">le man, gli occhi e le chiome</l>
     <l n="76">di quella che mi fa sì lunga guerra;</l>
     <l n="77">per cui quest'aspra amara</l>
     <l n="78">vita m'è dolce e cara.</l>
    </lg>
    <lg n="7">
     <l n="79">Per cortesia, canzon, tu pregherai</l>
     <l n="80">quel dì fausto et ameno</l>
     <l n="81">che sia sempre sereno.</l>
    </lg>
   </lg>
  </body>
 </text>
</TEI>