<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LIII </title>
    <author>Iacopo Sannazaro</author>
   </titleStmt>
   <extent>
    <measure unit="stanza">7</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-liii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LIII </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LIII </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, tu vòi ch'io dica</l>
     <l n="2">quel ch'io tacer vorrei,</l>
     <l n="3">né par che 'n tanto error vergogna curi.</l>
     <l n="4">Dirò con gran fatica</l>
     <l n="5">gli affanni e' dolor miei,</l>
     <l n="6">non perché speri dir quanto sian duri,</l>
     <l n="7">ma, se tu m'assicuri</l>
     <l n="8">di tue percosse acerbe,</l>
     <l n="9">vo' che mi veda e senta</l>
     <l n="10">quella che mi tormenta,</l>
     <l n="11">quasi un languido cigno su per l'erbe,</l>
     <l n="12">c'allor che morte il preme</l>
     <l n="13">getta le voci estreme.</l>
    </lg>
    <lg n="2">
     <l n="14">Ben mi credeva, lasso,</l>
     <l n="15">che 'l mie cantare un tempo</l>
     <l n="16">grato fusse a l'orecchie alpestre e crude;</l>
     <l n="17">ché non è sterpo o sasso</l>
     <l n="18">c'almen tardi o per tempo,</l>
     <l n="19">vedendo le mie piaghe aperte e nude</l>
     <l n="20">e ciò che l'alma chiude,</l>
     <l n="21">a pietà non si mova</l>
     <l n="22">del mio doglioso stato.</l>
     <l n="23">Ahi sòrte, ahi crudo fato,</l>
     <l n="24">et a costei perché 'l mio pianger giova?</l>
     <l n="25">perché mi giunge affanno,</l>
     <l n="26">se 'l mio morir gli è danno?</l>
    </lg>
    <lg n="3">
     <l n="27">Ver'è ch'io piansi sempre</l>
     <l n="28">con lacrimoso stile</l>
     <l n="29">de' miei gravi martìr la lunga guerra;</l>
     <l n="30">ma con soavi tempre</l>
     <l n="31">il bel nome gentile</l>
     <l n="32">cantando, ancor sperava alzar di terra;</l>
     <l n="33">che s'un marmo poi serra</l>
     <l n="34">la carne ignuda e frale,</l>
     <l n="35">almen di tanta gloria</l>
     <l n="36">qualche rara memoria</l>
     <l n="37">qui rimanesse eterna et immortale.</l>
     <l n="38">Or poi che a lei non piace,</l>
     <l n="39">la mia lira si tace.</l>
    </lg>
    <lg n="4">
     <l n="40">Tacen le dolci rime</l>
     <l n="41">e que' pietosi accenti</l>
     <l n="42">che rilevar solean mie pene in parte;</l>
     <l n="43">ché se non è chi stime</l>
     <l n="44">queste voci dolenti</l>
     <l n="45">né chi gradisca il suon di tante carte,</l>
     <l n="46">a che l'ingegno e l'arte</l>
     <l n="47">perder, sempre piangendo</l>
     <l n="48">dietro a chi non m'ascolta?</l>
     <l n="49">s'è senno alcuna volta,</l>
     <l n="50">per non noiar altrui, soffrir tacendo?</l>
     <l n="51">Ché, per gridar più forte,</l>
     <l n="52">non si fugge la morte.</l>
    </lg>
    <lg n="5">
     <l n="53">Alma, riprendi ardire</l>
     <l n="54">e dal continuo pianto</l>
     <l n="55">ti leva al ciel, che già t'affetta e chiama;</l>
     <l n="56">rifrena il gran desire,</l>
     <l n="57">e con più altero canto</l>
     <l n="58">ti sforza d'acquistare eterna fama;</l>
     <l n="59">ché chi di venir brama</l>
     <l n="60">in qualche chiaro grido,</l>
     <l n="61">non sol per mirar fiso</l>
     <l n="62">negli atti d'un bel viso</l>
     <l n="63">si pòte a vuolo alzar dal proprio nido.</l>
     <l n="64">Drizza le voglie accese</l>
     <l n="65">a più lodate imprese.</l>
    </lg>
    <lg n="6">
     <l n="66">Non sa la turba sciocca</l>
     <l n="67">de' miseri mortali</l>
     <l n="68">qual pregio è rimaner dopo mill'anni.</l>
     <l n="69">Così la morte scocca</l>
     <l n="70">i velenosi strali</l>
     <l n="71">et in un punto sgombra i vani affanni.</l>
     <l n="72">Ma chi pensa a' suoi danni</l>
     <l n="73">potrà ben veder come</l>
     <l n="74">poca polvere et ossa</l>
     <l n="75">in una breve fossa</l>
     <l n="76">si chiuderanno, e fia sepolto il nome.</l>
     <l n="77">Però, mentr'ella è viva,</l>
     <l n="78">trove di sé chi scriva.</l>
    </lg>
    <lg n="7">
     <l n="79">Quanto vedi, canzon, col tempo manca,</l>
     <l n="80">e li triunfi e i regni,</l>
     <l n="81">altro ch'i sacri ingegni.</l>
    </lg>
   </lg>
  </body>
 </text>
</TEI>