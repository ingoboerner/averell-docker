<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse - XXV</title>
    <author>Iacopo Sannazaro</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_rime-disperse-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse - XXV</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi pon freno al dolor o per qual modo</l>
     <l n="2">levar si può di mente</l>
     <l n="3">tanto ricordo di sì cara cosa?</l>
     <l n="4">Morte importuna ha sciolto il fresco nodo</l>
     <l n="5">e 'l legame possente</l>
     <l n="6">mostrar in degno vel saggia alma ascosa;</l>
     <l n="7">e la seconda rosa,</l>
     <l n="8">c' april vedesse mai, poc' ora ha chiusa;</l>
     <l n="9">onde riman confusa</l>
     <l n="10">l' Aurora, c' alevar pensava un germe,</l>
     <l n="11">e le speranze altrui restano inferme.</l>
    </lg>
    <lg n="2">
     <l n="12">Più cagion di voler una sol morte</l>
     <l n="13">ha suscitata in noi,</l>
     <l n="14">e 'nfiniti sospir d' un sospir breve;</l>
     <l n="15">ché, se mai ad alcun fu dato in sòrte</l>
     <l n="16">il fior degli anni soi</l>
     <l n="17">ornar d' ogni virtù, fu cosa leve</l>
     <l n="18">in costei, che sì greve</l>
     <l n="19">e disdetta ne fa parer la vita;</l>
     <l n="20">ché 'n lei non fu acquisita</l>
     <l n="21">virtù, ma propria e d' un valor nativo,</l>
     <l n="22">nato a servire il suo bel nome divo.</l>
    </lg>
    <lg n="3">
     <l n="23">Ma l'invidiosa Parca il capel scelse,</l>
     <l n="24">per farne ingiuria al mondo,</l>
     <l n="25">c' al suon del nome suo potea bearsi;</l>
     <l n="26">così importunamente al fin lo svelse,</l>
     <l n="27">ch'io sento dal profondo</l>
     <l n="28">del cor di tutti e soi molta aura trarsi,</l>
     <l n="29">sì che, per lontanarsi,</l>
     <l n="30">mal si pò far che non si senta il spiro;</l>
     <l n="31">tal che l'altro martiro</l>
     <l n="32">è sì diffuso in ogni parte omai,</l>
     <l n="33">c'ovunque io vado sento tragger guai.</l>
    </lg>
    <lg n="4">
     <l n="34">Aimè!, quando vedren mai che la fede,</l>
     <l n="35">l'onestà, il giusto e 'l vero</l>
     <l n="36">trovin sì fermo et immutabil loco?</l>
     <l n="37">in chi l'accorgimento, in chi si vede</l>
     <l n="38">l'alto giudicio intero,</l>
     <l n="39">l'animo acceso d'un celeste foco?</l>
     <l n="40">Non io però, non poco</l>
     <l n="41">ha da dolersi chi la vide in atto:</l>
     <l n="42">ma più voi, che sì ratto</l>
     <l n="43">per grave influsso di maligna stella</l>
     <l n="44">perduto avete sì cara sorella.</l>
    </lg>
    <lg n="5">
     <l n="45">Ond'ora indarno il desiderio vostro</l>
     <l n="46">fa forza alla Natura,</l>
     <l n="47">che ne la diede e sì tosto la tolse.</l>
     <l n="48">Men male era il valor non aver mostro,</l>
     <l n="49">ma di ragion non dura</l>
     <l n="50">tal vïolento ben, qual lei raccolse.</l>
     <l n="51">Sì che non ben ne sciolse</l>
     <l n="52">quel aureo crin, che 'l ver circonda e liga,</l>
     <l n="53">né lacrimando riga</l>
     <l n="54">del liquido cristallo il dolce,</l>
     <l n="55">c'a Giove potrà aver l' imperio tolto.</l>
    </lg>
    <lg n="6">
     <l n="56">Ben posson cotai lacrime e sospiri</l>
     <l n="57">mover chi vede et ode;</l>
     <l n="58">ma la implacabil Morte, e cieca e sorda,</l>
     <l n="59">senza rispetto, dell' altrui martiri</l>
     <l n="60">e tormenti si gode,</l>
     <l n="61">sì mal il nostro al suo voler s' accorda;</l>
     <l n="62">d' ogni merto si scorda,</l>
     <l n="63">né stato né virtù né gloria stima;</l>
     <l n="64">anzi, si leva in cima</l>
     <l n="65">Fortuna alcun di sua volubil sfera,</l>
     <l n="66">crëa maggior temenza in chi più spera.</l>
    </lg>
    <lg n="7">
     <l n="67">Ma perché tanto imperio arroga il tempo</l>
     <l n="68">di mandare in oblio</l>
     <l n="69">ogni memoria del passato male,</l>
     <l n="70">spegner gli affanni non fu mai per tempo</l>
     <l n="71">d'alcun duro desio,</l>
     <l n="72">massimamente ove 'l sperar non vale.</l>
     <l n="73">Pensar ch' era mortale,</l>
     <l n="74">se ben fu ricca di precioso vello,</l>
     <l n="75">e aver ornato el cielo</l>
     <l n="76">con soi bei lumi, può levarti il tedio,</l>
     <l n="77">se pazïenzia è d' ogni mal rimedio.</l>
    </lg>
    <lg n="8">
     <l n="78">Canzon, se non s' acqueta</l>
     <l n="79">madonna, che 'l dolor forse ancor punge,</l>
     <l n="80">non t' accostar, ma lunge</l>
     <l n="81">aspetta che 'l bel volto si rasciuge,</l>
     <l n="82">ché meglio, rallentando, il duol si fuge.</l>
    </lg>
   </lg>
  </body>
 </text>
</TEI>