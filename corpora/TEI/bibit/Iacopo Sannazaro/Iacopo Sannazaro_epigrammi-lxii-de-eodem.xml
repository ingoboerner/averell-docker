<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - LXII. De eodem.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-lxii-de-eodem</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - LXII. De eodem.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - LXII. De eodem.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vanas Gigantum iras et impetus graves</l>
     <l n="2">Miratur aliquis audiens mortalium;</l>
     <l n="3">Ausumque Caelo vincula inferre irrita</l>
     <l n="4">Saevum Typhoëa, quum jogosum Pelion</l>
     <l n="5">Adderet Olympo, matre nec Terra fatum</l>
     <l n="6">Agnosceret se se; impium donec Pater</l>
     <l n="7">Iratus ardenti igne substulit caput;</l>
     <l n="8">Ut par erat: nam quis petat sanus Deos?</l>
     <l n="9">At nunc quis hoc, quis hoc ferat mortalium?</l>
     <l n="10">Iners, pusillus, unus heu pulex ciet</l>
     <l n="11">Turmas, cohortes, copias, manipulos</l>
     <l n="12">Muscarum, et altos scandere adparat toros</l>
     <l n="13">Heroum; opacis qui sub umbris arborum</l>
     <l n="14">Strati, ac perenni flore subfulti caput,</l>
     <l n="15">Ducunt quietem perpetem, aeternam, optimam;</l>
     <l n="16">Nec nostra curant dicta, vel facta amplius,</l>
     <l n="17">Ut qui beatos incolant tuti locos;</l>
     <l n="18">Et nomen alta in arce sacrarint suum,</l>
     <l n="19">Functi periclis, et malis laboribus;</l>
     <l n="20">Cunctasque Fortunae improbae calcent minas,</l>
     <l n="21">Ne dum pusilli pulicis morsus leves.</l>
     <l n="22">At tu, moleste, amare, vesane, impie</l>
     <l n="23">Pulex, inepti concitator agminis,</l>
     <l n="24">Quo proripis te? quo vocas muscarias</l>
     <l n="25">Istat phalanges? quo volatiles globos</l>
     <l n="26">Impellis audax? i procul, miser, miser,</l>
     <l n="27">I, criminose, maximam in malam crucem.</l>
     <l n="28">Haud fas quietas Manium sedes Deûm</l>
     <l n="29">Muscas subire, pulicumque copias.</l>
     <l n="30">Nil hic negotii vel tibi, vel pessimis</l>
     <l n="31">Tuis maniplis: quid moraris, impie?</l>
     <l n="32">Abi profundam in noctem, et ultimum Chaos.</l>
     <l n="33">Speranda certe gloria hic nulla est tibi.</l>
     <l n="34">Quos Dii probavere semel, hos semper probant.</l>
    </lg>
   </lg>
  </body>
 </text>
</TEI>