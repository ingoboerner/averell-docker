<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - LVIII. Hymnus divo gaudioso.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-lviii-hymnus-divo-ga</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - LVIII. Hymnus divo gaudioso.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - LVIII. Hymnus divo gaudioso.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gaudete, coetus Virginum,</l>
     <l n="2">Plenas habentes lampadas.</l>
     <l n="3">Sponsus sacras ad nuptias</l>
     <l n="4">Venit repente: surgite.</l>
     <l n="5">Venit serenus Lucifer,</l>
     <l n="6">Nocturna pellens sidera:</l>
     <l n="7">Optata lux solennibus</l>
     <l n="8">Adest dicata gaudiis;</l>
     <l n="9">Lux clara, qua fugans nigram</l>
     <l n="10">Mundi Sator caliginem,</l>
     <l n="11">Vestri latere gloriam</l>
     <l n="12">Patris diu non passus est;</l>
     <l n="13">Qua Gaudiosi segmina,</l>
     <l n="14">Tot inreperta saeculis</l>
     <l n="15">Suis videnda civibus,</l>
     <l n="16">Dives retexit urnula.</l>
     <l n="17">O ter beate et amplius</l>
     <l n="18">Lapis pusille, qui tuo</l>
     <l n="19">Tanti verendum Praesulis</l>
     <l n="20">Sinu recondis pulverem.</l>
     <l n="21">Praesul sed o beatior,</l>
     <l n="22">Clarae decus Neapolis,</l>
     <l n="23">Tuae benignus patriae</l>
     <l n="24">Fer, Gaudiose, gaudia.</l>
     <l n="25">Adsit fides, et veritas;</l>
     <l n="26">Adsit probata castitas:</l>
     <l n="27">Morbos, famem, pericula</l>
     <l n="28">Tuis repelle moenibus.</l>
     <l n="29">Ergo tibi sit gloria,</l>
     <l n="30">Inseparata Trinitas,</l>
     <l n="31">Verbum, Paterque, et Spiritus,</l>
     <l n="32">Qui condidistis omnia.</l>
    </lg>
   </lg>
  </body>
 </text>
</TEI>