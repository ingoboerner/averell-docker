<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - IX</title>
    <author>Iacopo Sannazaro</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - IX</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già cominciava il sol da' sommi colli</l>
     <l n="2">coi raggi a derivar la neve e 'l ghiaccio,</l>
     <l n="3">e tal tempesta ancor fremiva in cielo</l>
     <l n="4">che ucel non si vedea né foglia in pianta,</l>
     <l n="5">quando con la rogiada aprendo l'alba</l>
     <l n="6">vide nascer un fior presso un bel fonte.</l>
    </lg>
    <lg n="2">
     <l n="7">Fresco, dolce, soave e puro fonte,</l>
     <l n="8">che verdeggiar fai sempre i nostri colli,</l>
     <l n="9">qual grazia avesti in quella felice alba</l>
     <l n="10">che l'onde tue restrinse in duro ghiaccio,</l>
     <l n="11">per meraviglia de la nobil pianta</l>
     <l n="12">che sì poco curava allor del cielo?</l>
    </lg>
    <lg n="3">
     <l n="13">Non fur le stelle mai sì chiare in cielo</l>
     <l n="14">né sì liete le Ninfe in alcun fonte,</l>
     <l n="15">come quel dì, che uscìo la bella pianta</l>
     <l n="16">che rallegrò col suo colore i colli,</l>
     <l n="17">ne' cadde in terra mai sì dolce ghiaccio</l>
     <l n="18">come in quella serena e gentil alba.</l>
    </lg>
    <lg n="4">
     <l n="19">Ma, lasso, vedrò mai venir quell'alba</l>
     <l n="20">che senza nubi un dì mi mostri il cielo?</l>
     <l n="21">e nel bel petto rompa il freddo ghiaccio</l>
     <l n="22">che trae degli occhi miei sì largo fonte?</l>
     <l n="23">Che dopo d'aver cerco e piani e colli,</l>
     <l n="24">prenda almen sonno a piè di qualche pianta!</l>
    </lg>
    <lg n="5">
     <l n="25">Far potess'io vivace or questa pianta</l>
     <l n="26">con le lacrime mie! che inanzi l'alba</l>
     <l n="27">andrei tutti rigando intorno i colli,</l>
     <l n="28">e con caldi sospir pregando il cielo</l>
     <l n="29">ch'ivi mi trasformasse in vivo fonte,</l>
     <l n="30">né mi indurasse mai pruina o ghiaccio.</l>
    </lg>
    <lg n="6">
     <l n="31">Ma tu, che né color cangi per ghiaccio</l>
     <l n="32">né secchi mai, divina immortal pianta,</l>
     <l n="33">a che non spandi sopra del mio fonte</l>
     <l n="34">le tue radici? a che pur d'alba in alba</l>
     <l n="35">mi fai con gridi andar noiando il cielo,</l>
     <l n="36">per desio de morir tra questi colli?</l>
    </lg>
    <lg n="7">
     <l n="37">Vorrei lasciare i colli e 'l tristo ghiaccio</l>
     <l n="38">e gir al ciel con più spedita pianta,</l>
     <l n="39">per arrivar con l'alba al vero fonte.</l>
    </lg>
   </lg>
  </body>
 </text>
</TEI>