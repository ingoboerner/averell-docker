<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LIX </title>
    <author>Iacopo Sannazaro</author>
   </titleStmt>
   <extent>
    <measure unit="stanza">6</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-lix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LIX </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LIX </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Valli riposte e sole,</l>
     <l n="2">deserte piagge apriche,</l>
     <l n="3">e voi, liti sonanti et onde salse,</l>
     <l n="4">se mai calde parole</l>
     <l n="5">vi fur nel mondo amiche</l>
     <l n="6">o se de' pianti uman giamai vi calse.</l>
     <l n="7">prendete or le non false</l>
     <l n="8">querele e i miei martiri,</l>
     <l n="9">ma sì celatamente</l>
     <l n="10">che non l'oda la gente,</l>
     <l n="11">né il vento ne riporte i miei sospiri</l>
     <l n="12">in parte ove io non voglia,</l>
     <l n="13">ma qui se stia sepolta ogni mia doglia.</l>
    </lg>
    <lg n="2">
     <l n="14">Ben vedi, anima trista,</l>
     <l n="15">quella parte sì lieta</l>
     <l n="16">che rasserena i poggi d'ogn'intorno:</l>
     <l n="17">ivi è l'amata vista</l>
     <l n="18">di quel vivo pianeta</l>
     <l n="19">che solea agli occhi miei far chiaro giorno;</l>
     <l n="20">ivi è il bel riso adorno,</l>
     <l n="21">le parole gentili;</l>
     <l n="22">ivi i soavi accenti,</l>
     <l n="23">cagion de' miei tormenti;</l>
     <l n="24">ivi son gli atti e le accoglienze umili,</l>
     <l n="25">miste con dolci orgogli;</l>
     <l n="26">et io piangendo vo per questi scogli.</l>
    </lg>
    <lg n="3">
     <l n="27">Oh felice terreno,</l>
     <l n="28">oh fortunato loco,</l>
     <l n="29">oh sopra gli altri aventurosi campi,</l>
     <l n="30">che 'l bel viso sereno</l>
     <l n="31">vedete, e del mio foco</l>
     <l n="32">godete, ardendo agli amorosi lampi!</l>
     <l n="33">Ond'or convien ch'io avampi</l>
     <l n="34">diviso e sì lontano,</l>
     <l n="35">e con un sol remedio</l>
     <l n="36">cerchi scemare il tedio,</l>
     <l n="37">dicendo: — Ancor vedrò la bianca mano! —</l>
     <l n="38">E di tanta speranza</l>
     <l n="39">sol questo e lacrimar oggi m'avanza.</l>
    </lg>
    <lg n="4">
     <l n="40">Lasso, chi mi conduce</l>
     <l n="41">a ragionar con l'alma,</l>
     <l n="42">che non è meco e del suo ben si gode?</l>
     <l n="43">Ella con la sua luce</l>
     <l n="44">stassi, né di sua salma</l>
     <l n="45">si cura omai, ché 'l mio gridar non ode;</l>
     <l n="46">onde di tanta frode</l>
     <l n="47">io stesso mi vergogno,</l>
     <l n="48">ch'essendo vissi inseme,</l>
     <l n="49">infino a le ore estreme</l>
     <l n="50">dovea star meco, e non nel gran bisogno</l>
     <l n="51">lassarme ignudo e solo;</l>
     <l n="52">ma per tutto una volta alzarsi a vuolo.</l>
    </lg>
    <lg n="5">
     <l n="53">Ninfe, che 'l sacro fondo,</l>
     <l n="54">come a Nettuno piacque,</l>
     <l n="55">de l'undoso Tirreno avete in sòrte,</l>
     <l n="56">alzate il capo biondo</l>
     <l n="57">fuor già de le vostr'acque</l>
     <l n="58">e vedete il mio pianto e la mia morte.</l>
     <l n="59">E se le amate scorte,</l>
     <l n="60">c'al ciel per dritta strada</l>
     <l n="61">guidavan la mia vita,</l>
     <l n="62">con sùbita partita</l>
     <l n="63">m'han qui lasciato, et or convien ch'i' vada</l>
     <l n="64">noiando piani e monti,</l>
     <l n="65">sentanlo omai per voi li fiumi e i fonti.</l>
    </lg>
    <lg n="6">
     <l n="66">Canzon, se l'alma errante e fuggitiva</l>
     <l n="67">in breve non rivolve,</l>
     <l n="68">mi troverà nuda ombra e poca polve.</l>
    </lg>
   </lg>
  </body>
 </text>
</TEI>