<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - I. Laudat Federicum regem.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-i-laudat-federicum-r</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - I. Laudat Federicum regem.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - I. Laudat Federicum regem.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quum vehor picta vacuus phaselo;</l>
     <l n="2">Et modo septos jaculis echinos,</l>
     <l n="3">Nunc bene haerentes scopulis laboro</l>
     <l n="4">Vellere conchas:</l>
     <l n="5">Tange vocales studiosa chordas,</l>
     <l n="6">Musa; et auratum moderare plectrum:</l>
     <l n="7">Pauca de multis referamus acta</l>
     <l n="8">Regis amati.</l>
     <l n="9">Qualis herboso spatiata campo</l>
     <l n="10">Virgo, jam matris decus, et voluptas,</l>
     <l n="11">Nectit e solis violis coronam,</l>
     <l n="12">Caetera linquens.</l>
     <l n="13">Hic ubi veras imitata turres</l>
     <l n="14">Tot simul pinnis, niveisque tectis,</l>
     <l n="15">Rupe Mergillina sedens, propinquum</l>
     <l n="16">Spectat in aequor,</l>
     <l n="17">Adsit ex imo Galatea fundo,</l>
     <l n="18">Nil timens saevos Polyphemi amores;</l>
     <l n="19">Nec mihi durum refluens canenti</l>
     <l n="20">Obstrepat unda.</l>
     <l n="21">Sit licet magnus, trepidasque turmas</l>
     <l n="22">Fregerit primis Federicus ausis;</l>
     <l n="23">Quum puer celsas pernetravit Alpes,</l>
     <l n="24">Saxaque Rheni:</l>
     <l n="25">Texerit latis pelagus carinis,</l>
     <l n="26">Dalmat√ªm dites populatus urbes:</l>
     <l n="27">Senserit presso prope fulminantem</l>
     <l n="28">Ore Timavus:</l>
     <l n="29">Cinxerit sacra meritum corona</l>
     <l n="30">Et caput; Gallos quoniam feroces</l>
     <l n="31">Contudit: totas revocarit Orci ex</l>
     <l n="32">Faucibus urbes:</l>
     <l n="33">Nil tamen majus, nihil egit umquam</l>
     <l n="34">Fortius; quam quod titubante regno,</l>
     <l n="35">Quum sibi sceptrum, et diadema posset</l>
     <l n="36">Sumere tutus;</l>
     <l n="37">Conjugem caram, propriosque natos</l>
     <l n="38">Liquit, et fidas lacrimas clientum,</l>
     <l n="39">Fratris heu pulsam sobolem secutus</l>
     <l n="40">Per mare vastum.</l>
     <l n="41">Ergo nunc illi Moderator alti</l>
     <l n="42">Aetheris, cui sunt pia facta curae;</l>
     <l n="43">Regium frontis decus, et negatos</l>
     <l n="44">Addit honores.</l>
     <l n="45">O Fides, rarum, placidumque numen;</l>
     <l n="46">O mihi nullis reticenda saeclis;</l>
     <l n="47">Te te ego aeternum prece, victimisque</l>
     <l n="48">Pronus adorem.</l>
    </lg>
   </lg>
  </body>
 </text>
</TEI>