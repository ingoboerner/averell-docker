<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LXIX </title>
    <author>Iacopo Sannazaro</author>
   </titleStmt>
   <extent>
    <measure unit="stanza">8</measure>
    <measure unit="line">122</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-lxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LXIX </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LXIX </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Incliti spirti, a cui Fortuna arride</l>
     <l n="2">quasi benigna e lieta</l>
     <l n="3">per farvi al cominciar veloci e pronti,</l>
     <l n="4">ecco che la sua torbida inquieta</l>
     <l n="5">rota par che vi affide</l>
     <l n="6">e vi spiani dinanzi e fossi e monti;</l>
     <l n="7">ecco c'a vostre fronti</l>
     <l n="8">lusingando promette or quercia or lauro,</l>
     <l n="9">pur c'al suo temerario ardir vi accorde.</l>
     <l n="10">Ahi menti cieche e sorde</l>
     <l n="11">de' miseri mortali, ahi mal nato auro,</l>
     <l n="12">qual mai degno ristauro</l>
     <l n="13">esser pò di quel sangue</l>
     <l n="14">del qual la terra già bagnata suda?</l>
     <l n="15">e de la schiera esangue</l>
     <l n="16">ch'erra senza sepolcri afflitta e nuda?</l>
    </lg>
    <lg n="2">
     <l n="17">Voi che sempre fuggendo il volgo sciocco</l>
     <l n="18">e 'l suo perverso errore</l>
     <l n="19">tutte le antiche carte avete volte</l>
     <l n="20">se racquistar cercate in vita onore,</l>
     <l n="21">e per coturno o socco</l>
     <l n="22">sperate d'illustrar l'ossa sepolte,</l>
     <l n="23">acciò che il mondo ascolte</l>
     <l n="24">vostri nomi più bei dopo mill'anni,</l>
     <l n="25">drizzate al ver camin gli alti consigli,</l>
     <l n="26">e, come giusti figli,</l>
     <l n="27">il vecchio padre, c'or sospira i danni,</l>
     <l n="28">liberate d'affanni;</l>
     <l n="29">ché se mai pregio eterno,</l>
     <l n="30">per ben far, s'acquistò con lode e gloria.</l>
     <l n="31">questo, s'io ben discerno,</l>
     <l n="32">farà di voi qua giù lunga memoria.</l>
    </lg>
    <lg n="3">
     <l n="33">Or che 'l vento vi aspira, e vostra nave</l>
     <l n="34">ha saldi arbori e sarte,</l>
     <l n="35">sarebbe il tempo da ritrarvi in porto;</l>
     <l n="36">ché poi, lasso, non val l'ingegno o l'arte</l>
     <l n="37">ne la tempesta grave,</l>
     <l n="38">quando il miser nocchier, già stanco e smorto,</l>
     <l n="39">non trova altro conforto</l>
     <l n="40">che di voltarsi a Dio con umil pianto,</l>
     <l n="41">lodando l'ocio e la tranquilla vita.</l>
     <l n="42">Dunque, se 'l ciel vi invita</l>
     <l n="43">ad un viver securo, onesto e santo,</l>
     <l n="44">non vi induri il cor tanto</l>
     <l n="45">l'odio, lo sdegno e l'ira,</l>
     <l n="46">c'al ben proprio veder vi appanne gli occhi:</l>
     <l n="47">ché spesso in van sospira</l>
     <l n="48">chi per sua colpa aven c'al fin trabocchi.</l>
    </lg>
    <lg n="4">
     <l n="49">Rare fiate il ciel le cagion giuste</l>
     <l n="50">indifese abandona,</l>
     <l n="51">benché forza a ragion talor contrasti.</l>
     <l n="52">Indi, se 'l ver per fama ancor risona,</l>
     <l n="53">le sue mura combuste</l>
     <l n="54">vide al fin Troia e i tempii rotti e guasti,</l>
     <l n="55">e tanti spirti casti</l>
     <l n="56">per uno incesto a ferro e a foco messi;</l>
     <l n="57">né questa sol, ma mille altre vendette</l>
     <l n="58">c'avete udite e lette:</l>
     <l n="59">populi alteri, al fin pur tutti oppressi.</l>
     <l n="60">Deh, questo or fra voi stessi,</l>
     <l n="61">ma con più fausto inizio,</l>
     <l n="62">signor, pensate; e se ragion vi danna,</l>
     <l n="63">non vogliate col vizio</l>
     <l n="64">andar contra virtù; ch'error v'inganna.</l>
    </lg>
    <lg n="5">
     <l n="65">L'alto e giusto motor che tutto vede</l>
     <l n="66">e con eterna legge</l>
     <l n="67">tempra le umane e le divine cose,</l>
     <l n="68">sì come ei sol là su governa e regge,</l>
     <l n="69">e solo in alto siede</l>
     <l n="70">fra quelle anime elette e luminose,</l>
     <l n="71">così qua giù propose</l>
     <l n="72">chi de' mortali avesse in mano il freno,</l>
     <l n="73">ché mal senza rettor si guida barca.</l>
     <l n="74">Però con l'alma scarca</l>
     <l n="75">di sospetto e di sdegni, e col cor pieno</l>
     <l n="76">d'un piacer dolce ameno,</l>
     <l n="77">al vostro stato primo</l>
     <l n="78">ritornate, e 'l voler del ciel si segna;</l>
     <l n="79">ché s'io non falso estimo,</l>
     <l n="80">tempo non vi fia poi di pace o tregua.</l>
    </lg>
    <lg n="6">
     <l n="81">Quella real, possente, intrepid'alma,</l>
     <l n="82">che da benigne stelle</l>
     <l n="83">fu qui mandata a rilevar la gente,</l>
     <l n="84">con sue virtù vi mova invitte e belle,</l>
     <l n="85">ch'ebber sì chiara palma</l>
     <l n="86">del barbarico popol d'oriente,</l>
     <l n="87">allor che sì repente</l>
     <l n="88">col solito furor la turca rabbia</l>
     <l n="89">e' nostri dolci liti a predar venne,</l>
     <l n="90">là 've poscia sostenne</l>
     <l n="91">il giusto giogo, in stretta e chiusa gabbia.</l>
     <l n="92">Ché se di tanta scabbia</l>
     <l n="93">il nostro almo paese</l>
     <l n="94">per sua presenzia sol fu scosso e netto,</l>
     <l n="95">che fia di vostre imprese,</l>
     <l n="96">se contra voi pur arma il sacro petto?</l>
    </lg>
    <lg n="7">
     <l n="97">Né vi mova, per dio, che 'l Tebro e l'Arno</l>
     <l n="98">tra selve orrende e dumi</l>
     <l n="99">a bada il tegnan, ché speranza è vana.</l>
     <l n="100">Ritardar nol potran monti né fiumi,</l>
     <l n="101">ché mai non spiega indarno</l>
     <l n="102">quella insegna felice e più che umana,</l>
     <l n="103">la qual, così lontana,</l>
     <l n="104">se si confessa il ver, timor vi porge,</l>
     <l n="105">e con l'imagin sua vi turba il sonno.</l>
     <l n="106">Onde, se i fati ponno</l>
     <l n="107">quel che per veri effetti ognor si scorge,</l>
     <l n="108">quanto più in alto sorge</l>
     <l n="109">l'error che acciò vi induce,</l>
     <l n="110">tanto fia del cader maggior la pena;</l>
     <l n="111">ché tal frutto produce</l>
     <l n="112">ostinato voler, che non si affrena.</l>
    </lg>
    <lg n="8">
     <l n="113">Così sola et inerme</l>
     <l n="114">come partì, canzon, senz'altra scorta,</l>
     <l n="115">benché ingegni vedrai superbi e schivi,</l>
     <l n="116">di' il vero, ovunque arrivi,</l>
     <l n="117">ché 'n ciel nostra ragion non è ancor morta.</l>
     <l n="118">E se pur ti trasporta</l>
     <l n="119">tanto inanzi la voglia</l>
     <l n="120">rimordendo lor cieco e van desire,</l>
     <l n="121">digli che in pianto e doglia</l>
     <l n="122">Fortuna volge ogni sfrenato ardire.</l>
    </lg>
   </lg>
  </body>
 </text>
</TEI>