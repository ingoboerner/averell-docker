<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse - XIX</title>
    <author>Iacopo Sannazaro</author>
   </titleStmt>
   <extent>
    <measure unit="stanza">7</measure>
    <measure unit="line">129</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_rime-disperse-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse - XIX</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spirto cortese, che, sì bella spoglia</l>
     <l n="2">lassando in terra, sei salito al cielo</l>
     <l n="3">per le degne virtù che 'n te fur sempre,</l>
     <l n="4">perché accendesti d' uno ardente zelo</l>
     <l n="5">così fervidamente ogni mia voglia,</l>
     <l n="6">che mi fur grate l' amorose tempre;</l>
     <l n="7">tanto, lasso, convien ch' io mi distempre,</l>
     <l n="8">desïando venir là ove sei gito,</l>
     <l n="9">per lo tuo dipartir da noi sì presto,</l>
     <l n="10">c' altro esser più molesto</l>
     <l n="11">del mio non è, né di peggior partito;</l>
     <l n="12">ché poi che mia speranza in tutt' è morta</l>
     <l n="13">di riveder la luce alma e soave</l>
     <l n="14">che solea uscir da que' begli occhi fòre</l>
     <l n="15">che per sua stanza tenne un tempo Amore,</l>
     <l n="16">e d' udir il parlar che par non have</l>
     <l n="17">d' altro saper, il mio pensero apporta</l>
     <l n="18">a l' alma mia, c' ognor più si sconforta</l>
     <l n="19">di star al mondo, un sol fermo desio:</l>
     <l n="20">morir, per rivederti, ogni ben mio.</l>
    </lg>
    <lg n="2">
     <l n="21">Solamente per te m' era sì grata</l>
     <l n="22">questa vita mortal, fragil, noiosa,</l>
     <l n="23">spirto, più che mai fosse altro, gentile,</l>
     <l n="24">per la dolce tra noi fiamma amorosa</l>
     <l n="25">e di nostri desii la speme usata.</l>
     <l n="26">Poi che, lassando questo loco umile,</l>
     <l n="27">possiedi il ciel, conviemmi cangiar stile,</l>
     <l n="28">e là dove di star desiava al mondo</l>
     <l n="29">per contemplar il tuo leggiadro volto,</l>
     <l n="30">in cui sempre raccolto</l>
     <l n="31">era 'l ben mio, ch' io veggio or posto al fondo,</l>
     <l n="32">d' uscirn' io prego, e veder presto il fine</l>
     <l n="33">del mio esser qui rimaso in tant' inganni.</l>
     <l n="34">Lasso, che fòr d' ogni credenza, privo</l>
     <l n="35">son di quel lume risplendente e vivo</l>
     <l n="36">che soleva addolcir tutti i miei affanni,</l>
     <l n="37">da quelle luci uscendo alme e divine,</l>
     <l n="38">che alla calda stagione et alle brine</l>
     <l n="39">con un solo voler fermo e sincero</l>
     <l n="40">tenne fiso in madonna il mio pensero.</l>
    </lg>
    <lg n="3">
     <l n="41">Oh disaventurata sòrte mia!</l>
     <l n="42">Un picciol marmo copre quelle membra</l>
     <l n="43">c' oltra 'l corso mortal facevan bella</l>
     <l n="44">colei, che giorno e notte la rimembra</l>
     <l n="45">il pensier stanco e sempre la desia.</l>
     <l n="46">E certo, ben che veder non posso ella</l>
     <l n="47">in questa vita, ahi!, empia Morte fella,</l>
     <l n="48">non ti mosse a pietà quella beltate</l>
     <l n="49">c' allor allor fioria negli anni suoi?</l>
     <l n="50">Securamente pòi</l>
     <l n="51">dir che né 'n questa et in null' altra etate</l>
     <l n="52">la falce tua fior sì leggiadro colse.</l>
     <l n="53">Almen, poi che di tòrlo a te pur piacque,</l>
     <l n="54">non fosse io qui rimaso lacrimando</l>
     <l n="55">e di quïete e di riposo in bando!</l>
     <l n="56">Quel dì che la mia donna morta giacque,</l>
     <l n="57">tanto questa alma mia di te si dolse,</l>
     <l n="58">invida, strana Morte, che si volse</l>
     <l n="59">sùbito disperata da ogni canto</l>
     <l n="60">ad un, senza alcun fine, amaro pianto.</l>
    </lg>
    <lg n="4">
     <l n="61">Fatti son gli occhi miei duo vivi fonti</l>
     <l n="62">pel tanto lacrimar la notte e 'l giorno,</l>
     <l n="63">e non fien mai, per quel ch' io veggio, asciutti,</l>
     <l n="64">se pria, lassando lo mortal soggiorno,</l>
     <l n="65">non mi dà il mio destin che là su monti,</l>
     <l n="66">ove son gli altri lieti spirti tutti</l>
     <l n="67">intorno a te, bella alma, ricondutti,</l>
     <l n="68">com' al valor che dimostrasti in terra,</l>
     <l n="69">in che sempre tenn' io fisa mia spene,</l>
     <l n="70">iustamente convene.</l>
     <l n="71">D' ogni martiro, in l' amorosa guerra,</l>
     <l n="72">pòtemi un sol de' sguardi tuoi far casso;</l>
     <l n="73">ma quel c' ora m' affanna così forte,</l>
     <l n="74">poi che 'l tuo lume riveder non posso,</l>
     <l n="75">da l' afflitto mio petto esser pò scosso</l>
     <l n="76">per l' aspra solo inesorabil Morte;</l>
     <l n="77">e, a quel ch' io provo in questo viver basso,</l>
     <l n="78">non si trova del mio spirto più lasso,</l>
     <l n="79">ch' io son di me sol per affanno trarne</l>
     <l n="80">quanto al mondo vivrà questa mia carne.</l>
    </lg>
    <lg n="5">
     <l n="81">Non piango il tuo salir al santo coro</l>
     <l n="82">ne l' empirëo ciel, spirto beato,</l>
     <l n="83">anzi ne godo, perché uscito sei</l>
     <l n="84">di questo sì angoscioso mortal stato;</l>
     <l n="85">ma grido solamente e discoloro,</l>
     <l n="86">ché la mia pace e ciascun ben perdei</l>
     <l n="87">quel dì che ti partisti da colei</l>
     <l n="88">che stampata ritengo in mezzo 'l petto</l>
     <l n="89">con li sembianti suoi piatosi e casti,</l>
     <l n="90">e me quivi lassasti</l>
     <l n="91">per mai più non gustar alcun diletto.</l>
     <l n="92">Rivemmi alla memoria quel sospiro</l>
     <l n="93">che da me trasse nel principio il strale</l>
     <l n="94">c' uscìo da quei begli occhi lucenti,</l>
     <l n="95">e quei pensier che seguìr poi sì ardenti,</l>
     <l n="96">che, come piacque al mio destin fatale,</l>
     <l n="97">di soverchio piacer tanto invaghiro,</l>
     <l n="98">che, non potendo scerner il martiro,</l>
     <l n="99">solamente pascevan di dolcezza,</l>
     <l n="100">et or son fatti colmi di tristezza.</l>
    </lg>
    <lg n="6">
     <l n="101">Come il giorno sarebbe senza luce</l>
     <l n="102">e senza lieti fior la primavera,</l>
     <l n="103">tal è senza vaghezza ora quel loco</l>
     <l n="104">ov' abitar solea la donna altera,</l>
     <l n="105">che fu, vivendo, di mia vita duce;</l>
     <l n="106">partendo ella, partì seco ogni gioco,</l>
     <l n="107">e l' aër cominciossi a poco a poco</l>
     <l n="108">ad oscurar, e non si vider piante</l>
     <l n="109">fiorir più d' indi né verdeggiar l' erba,</l>
     <l n="110">ch' esser solea superba</l>
     <l n="111">mentre era tocca da sue vaghe piante.</l>
     <l n="112">E se insensibil cose fan palese</l>
     <l n="113">per la morte di lei tanto suo affanno,</l>
     <l n="114">che debb' io far, ch' io son pur d' uman senso</l>
     <l n="115">et a tutt' ore intensamente io penso</l>
     <l n="116">del mio sì grave inestimabil danno,</l>
     <l n="117">altro che pianger? Ché mie voglie accese</l>
     <l n="118">nel suo morir fur per tal modo offese,</l>
     <l n="119">ch' io pèrsi di gioire ogni speranza</l>
     <l n="120">in tutto 'l tempo che star qui m' avanza.</l>
    </lg>
    <lg n="7">
     <l n="121">Canzon, c' hai tanti affanni, riman seco,</l>
     <l n="122">né ti curar di gir molto fra' lieti</l>
     <l n="123">a cui sia l' amoroso esser felice,</l>
     <l n="124">ché star ov' è piacer se te disdice,</l>
     <l n="125">e poi del pianto gli occhi miei n' acqueti.</l>
     <l n="126">So che del mio dolor assai ven teco,</l>
     <l n="127">ma mille volte e più restane meco.</l>
     <l n="128">Chi sa, ti legga, qual martìr si prova</l>
     <l n="129">da chi fòr di speranza esser si trova.</l>
    </lg>
   </lg>
  </body>
 </text>
</TEI>