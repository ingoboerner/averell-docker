<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LXXXIX</title>
    <author>Iacopo Sannazaro</author>
   </titleStmt>
   <extent>
    <measure unit="stanza">9</measure>
    <measure unit="line">127</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-lxxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LXXXIX</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LXXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sperai gran tempo, e le mie Dive il sanno</l>
     <l n="2">che fur mia scorta a l'amoroso passo,</l>
     <l n="3">quel mio dir frale e basso</l>
     <l n="4">alzar, cantando in più lodato stile.</l>
     <l n="5">Or m'è già presso il quartodecim'anno</l>
     <l n="6">de' miei martìr, che in questo viver lasso</l>
     <l n="7">mi riten, privo e casso</l>
     <l n="8">di libertà, quel bel viso gentile;</l>
     <l n="9">né posso ancor lo ingegno oscuro e vile</l>
     <l n="10">dal visco, ove a tutt'ore Amor lo intrica,</l>
     <l n="11">per industria o fatica</l>
     <l n="12">liberar sì che alquanto si rileve.</l>
     <l n="13">Onde la mente, che di viver brama,</l>
     <l n="14">veggendo il tempo breve,</l>
     <l n="15">non ardisce sperar più eterna fama.</l>
    </lg>
    <lg n="2">
     <l n="16">Qual pregio, lasso, il cieco mondo errante</l>
     <l n="17">vide mai tal, che questo agguagliar possa?</l>
     <l n="18">Lassar la carne e l'ossa</l>
     <l n="19">sepolte in terra, e 'l nome alzarsi a volo?</l>
     <l n="20">O vigilie, o fatiche oneste e sante,</l>
     <l n="21">rimarrò io pur chiuso in poca fossa?</l>
     <l n="22">Né fia mai tolta o scossa</l>
     <l n="23">di tal paura l'alma o di tal duolo?</l>
     <l n="24">Se le vostr'acque, o Muse, adoro e còlo,</l>
     <l n="25">se i vostri boschi con piacer frequento,</l>
     <l n="26">se, di voi sol contento,</l>
     <l n="27">dispregio quel che più la turba estima,</l>
     <l n="28">non mi lasciate, prego, in preda a morte;</l>
     <l n="29">ché dal cantar mio prima</l>
     <l n="30">mi prometteste già più lieta sòrte.</l>
    </lg>
    <lg n="3">
     <l n="31">Basti fin qui le pene e i duri affanni</l>
     <l n="32">in tante carte e le mie gravi some</l>
     <l n="33">aver mostrato, e come</l>
     <l n="34">Amore i suoi seguaci alfin governa.</l>
     <l n="35">Or mi vorrei levar con altri vanni,</l>
     <l n="36">per potermi di lauro ornar le chiome</l>
     <l n="37">e con più saldo nome</l>
     <l n="38">lassar di me qua giù memoria eterna.</l>
     <l n="39">Ma il dolor, che ne l'anima si interna,</l>
     <l n="40">la confonde per forza e volge altrove,</l>
     <l n="41">tal che con mille prove</l>
     <l n="42">far non poss'io che di se stessa pensi</l>
     <l n="43">né che ritorni al suo vero camino.</l>
     <l n="44">Misera, che, fra i sensi</l>
     <l n="45">summersa già, non vede il suo destino!</l>
    </lg>
    <lg n="4">
     <l n="46">Non vede il ciel, che con benigni aspetti,</l>
     <l n="47">per farla gloriosa et immortale,</l>
     <l n="48">gli avea dato con l'ale</l>
     <l n="49">materia da potersi alzar di terra,</l>
     <l n="50">mostrando a nostra età chiari e perfetti</l>
     <l n="51">animi, a cui giamai non calse o cale</l>
     <l n="52">se non di pregio eguale</l>
     <l n="53">a lor virtù sempr'una in pace e in guerra.</l>
     <l n="54">Lasso, chi mi tien qui, che non mi sferra?</l>
     <l n="55">Ché avendo di parlar sì largo campo,</l>
     <l n="56">del desir tutto avampo,</l>
     <l n="57">sol per mostrare a chi mi incende e strugge</l>
     <l n="58">che, senza dir degli occhi o del bel velo</l>
     <l n="59">o di lei che mi fugge,</l>
     <l n="60">si pò con altra gloria andare in cielo.</l>
    </lg>
    <lg n="5">
     <l n="61">Così quel che cantò del gran Pelide,</l>
     <l n="62">del forte Aiace e poi del saggio Ulisse,</l>
     <l n="63">e quel altro che scrisse</l>
     <l n="64">l'arme e gli affanni del figliol d'Anchise,</l>
     <l n="65">più chiari son di quei che 'l mondo vide</l>
     <l n="66">pianger dì e notte le amorose risse,</l>
     <l n="67">ché tal legge prescrisse</l>
     <l n="68">natura a chi ad amor virtù sommise.</l>
     <l n="69">Beati spirti, a cui per fato arrise</l>
     <l n="70">sì lieto il ciel, che dal terreno manto</l>
     <l n="71">con lor soave canto</l>
     <l n="72">si alzàr sopra quest'aere oscuro e fosco!</l>
     <l n="73">Ché se viver qua giù tanto ne aggrada</l>
     <l n="74">errando in questo bosco,</l>
     <l n="75">che fia salir per la superna strada?</l>
    </lg>
    <lg n="6">
     <l n="76">Benigno Apollo, che a quel sacro fonte,</l>
     <l n="77">che inonda il felicissimo Elicona,</l>
     <l n="78">la 've a tutt'or risona</l>
     <l n="79">la lira tua, ti stai soavemente,</l>
     <l n="80">potrò dir io con rime argute e pronte</l>
     <l n="81">il bel principio altero, e la corona</l>
     <l n="82">vittrice, onde Aragona</l>
     <l n="83">sparse l'imperio suo per ogni gente?</l>
     <l n="84">O dirò sol di quello a chi il ponente</l>
     <l n="85">parendo angusto, il braccio infin qui stese?</l>
     <l n="86">et a mille altre imprese</l>
     <l n="87">Italia aggiunse? Ove con vivi esempi</l>
     <l n="88">lasciò poi sì famoso e degno erede,</l>
     <l n="89">che adorna i nostri tempi</l>
     <l n="90">con le rare virtù che in sé possede.</l>
    </lg>
    <lg n="7">
     <l n="91">Alma gentil che tutte l'altre vinci,</l>
     <l n="92">se tanto ai versi miei prometter lice,</l>
     <l n="93">il tuo nome felice</l>
     <l n="94">Lete non sentrà mai ne le mie carte:</l>
     <l n="95">né tacerò, se pur fia ch'io cominci,</l>
     <l n="96">i bei rami che uscìr di tal radice;</l>
     <l n="97">l'una e l'altra fenice</l>
     <l n="98">che per te spandon l'ale in ogni parte:</l>
     <l n="99">questa che, Italia ornando col suo Marte,</l>
     <l n="100">guarda col becco il proprio e l'altrui nido;</l>
     <l n="101">quella che con un grido</l>
     <l n="102">su la riva del Reno, e poi su l'acque</l>
     <l n="103">di Nettuno, disperse ogni altro ucello;</l>
     <l n="104">ché così al cielo piacque,</l>
     <l n="105">per far più il secol nostro adorno e bello.</l>
    </lg>
    <lg n="8">
     <l n="106">Indi, se aven che al viver frale e manco</l>
     <l n="107">non lenti il corso il mio debile ingegno,</l>
     <l n="108">ma con vittoria al segno</l>
     <l n="109">pur giunga, sì com'io bramando spero,</l>
     <l n="110">pria che dal fascio faticato e stanco</l>
     <l n="111">si parta e lasse il suo corporeo regno,</l>
     <l n="112">benché frale et indegno,</l>
     <l n="113">si sforzerà con stil grave e severo</l>
     <l n="114">sacrar, cantando, un altro spirto altero,</l>
     <l n="115">che oggi orna il mondo sol con sua beltade,</l>
     <l n="116">ma la futura etade</l>
     <l n="117">con gesti illustrerà, per quanto or veggio;</l>
     <l n="118">ai quali il ciel riserbe i giorni mei,</l>
     <l n="119">che 'l veda in alto seggio</l>
     <l n="120">carco tornar di spoglie e di trofei!</l>
    </lg>
    <lg n="9">
     <l n="121">Canzon, tu vedi ben che 'l gran desio</l>
     <l n="122">di sì breve parlar non reman sazio,</l>
     <l n="123">ove maggiore spazio</l>
     <l n="124">alma vorrebbe più tranquilla e lieta.</l>
     <l n="125">Ma se pur fia che Amor non mi distempre,</l>
     <l n="126">vedrai col suo poeta</l>
     <l n="127">Napol bella levarsi e viver sempre.</l>
    </lg>
   </lg>
  </body>
 </text>
</TEI>