<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Arcadia - 17</title>
    <author>Iacopo Sannazaro</author>
   </titleStmt>
   <extent>
    <measure unit="stanza">6</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_arcadia-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Arcadia - 17</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Arcadia - 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alma beata e bella,</l>
     <l n="2">che da' legami sciolta</l>
     <l n="3">nuda salisti nei superni chiostri,</l>
     <l n="4">ove con la tua stella</l>
     <l n="5">ti godi inseme accolta,</l>
     <l n="6">e lieta ivi, schernendo i pensier nostri,</l>
     <l n="7">quasi un bel sol ti mostri</l>
     <l n="8">tra li più chiari spirti,</l>
     <l n="9">e coi vestigii santi</l>
     <l n="10">calchi le stelle erranti;</l>
     <l n="11">e tra pure fontane e sacri mirti</l>
     <l n="12">pasci celesti greggi,</l>
     <l n="13">e i tuoi cari pastori indi correggi;</l>
    </lg>
    <lg n="2">
     <l n="14">altri monti, altri piani,</l>
     <l n="15">altri boschetti e rivi</l>
     <l n="16">vedi nel cielo, e più novelli fiori;</l>
     <l n="17">altri Fauni e Silvani</l>
     <l n="18">per luoghi dolci estivi</l>
     <l n="19">seguir le Ninfe in più felici amori.</l>
     <l n="20">Tal fra soavi odori</l>
     <l n="21">dolce cantando all'ombra</l>
     <l n="22">tra Dafni e Melibeo</l>
     <l n="23">siede il nostro Androgeo,</l>
     <l n="24">e di rara dolcezza il cielo ingombra,</l>
     <l n="25">temprando gli elementi</l>
     <l n="26">col suon de novi inusitati accenti.</l>
    </lg>
    <lg n="3">
     <l n="27">Quale la vite a l'olmo,</l>
     <l n="28">et agli armenti il toro,</l>
     <l n="29">e l'ondeggianti biade ai lieti campi,</l>
     <l n="30">tale la gloria e 'l colmo</l>
     <l n="31">fostù del nostro coro.</l>
     <l n="32">Ahi cruda morte, e chi fia che ne scampi,</l>
     <l n="33">se con tue fiamme avampi</l>
     <l n="34">le più elevate cime?</l>
     <l n="35">Chi vedrà mai nel mondo</l>
     <l n="36">pastor tanto giocondo,</l>
     <l n="37">che cantando fra noi sì dolci rime</l>
     <l n="38">sparga il bosco di fronde</l>
     <l n="39">e di bei rami induca ombra su l'onde?</l>
    </lg>
    <lg n="4">
     <l n="40">Pianser le sante Dive</l>
     <l n="41">la tua spietata morte;</l>
     <l n="42">i fiumi il sanno e le spelunche e i faggi;</l>
     <l n="43">pianser le verdi rive,</l>
     <l n="44">l'erbe pallide e smorte,</l>
     <l n="45">e 'l sol più giorni non mostrò suoi raggi;</l>
     <l n="46">né gli animai selvaggi</l>
     <l n="47">usciro in alcun prato,</l>
     <l n="48">né greggi andàr per monti</l>
     <l n="49">né gustaro erbe o fonti,</l>
     <l n="50">tanto dolse a ciascun l'acerbo fato;</l>
     <l n="51">tal che al chiaro et al fosco</l>
     <l n="52">«Androgeo Androgeo» sonava il bosco.</l>
    </lg>
    <lg n="5">
     <l n="53">Dunque fresche corone</l>
     <l n="54">a la tua sacra tomba</l>
     <l n="55">e voti di bifolci ognor vedrai;</l>
     <l n="56">tal che in ogni stagione,</l>
     <l n="57">quasi nova colomba,</l>
     <l n="58">per bocche de' pastor volando andrai;</l>
     <l n="59">né verrà tempo mai</l>
     <l n="60">che 'l tuo bel nome estingua,</l>
     <l n="61">mentre serpenti in dumi</l>
     <l n="62">saranno, e pesci in fiumi.</l>
     <l n="63">Né sol vivrai ne la mia stanca lingua,</l>
     <l n="64">ma per pastor diversi</l>
     <l n="65">in mille altre sampogne e mille versi.</l>
    </lg>
    <lg n="6">
     <l n="66">Se spirto alcun d'amor vive fra voi,</l>
     <l n="67">querce frondose e folte,</l>
     <l n="68">fate ombra a le quïete ossa sepolte.</l>
    </lg>
   </lg>
  </body>
 </text>
</TEI>