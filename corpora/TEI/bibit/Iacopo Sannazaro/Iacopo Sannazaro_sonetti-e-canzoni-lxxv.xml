<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - LXXV </title>
    <author>Iacopo Sannazaro</author>
   </titleStmt>
   <extent>
    <measure unit="stanza">8</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-lxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - LXXV </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - LXXV </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual pena, lasso, è sì spietata e cruda</l>
     <l n="2">giù nel gran pianto eterno,</l>
     <l n="3">che nel mio petto interno</l>
     <l n="4">via maggior non la senta l'alma stanca?</l>
     <l n="5">La qual, dannata in questo vivo inferno,</l>
     <l n="6">trema nel foco ignuda,</l>
     <l n="7">e nel ghiaccio arde e suda,</l>
     <l n="8">e tra speme e paura arrossa e 'mbianca.</l>
     <l n="9">Così dì e notte manca,</l>
     <l n="10">né col mancar degli anni</l>
     <l n="11">manca di tanti affanni;</l>
     <l n="12">c'Amor, del mio mal vago, vuol che sempre</l>
     <l n="13">si strugga e si distempre,</l>
     <l n="14">e per amenda de' passati danni</l>
     <l n="15">abbia a cercar le pene ad una ad una</l>
     <l n="16">et in sé sola poi soffrir ciascuna.</l>
    </lg>
    <lg n="2">
     <l n="17">Tra le infide sorelle al mesto fiume</l>
     <l n="18">(ahi fatiche diuturne!)</l>
     <l n="19">il dì mille e mill'urne</l>
     <l n="20">torna ad empir, tutte di fondo scosse;</l>
     <l n="21">né per riposo mai d'ore notturne,</l>
     <l n="22">per caldi né per brume,</l>
     <l n="23">cessa dal suo costume,</l>
     <l n="24">sì com'ella di lor pur una fosse;</l>
     <l n="25">e se mai duol la mosse,</l>
     <l n="26">trovando esauste e vòte</l>
     <l n="27">di tristo umor le gote,</l>
     <l n="28">sùbito torna indietro sospirando.</l>
     <l n="29">Così sempre iterando</l>
     <l n="30">sua desperata via per l'orme note,</l>
     <l n="31">da quella schiera mai non si divise,</l>
     <l n="32">poi che sua libertà di notte ancise.</l>
    </lg>
    <lg n="3">
     <l n="33">Indi dal suo voler fallace e strano</l>
     <l n="34">tirata al grande assalto,</l>
     <l n="35">per un poggio aspro et alto</l>
     <l n="36">ripinge un sasso faticoso e greve;</l>
     <l n="37">il qual, cadendo poi di salto in salto,</l>
     <l n="38">fa che sovente al piano</l>
     <l n="39">quella dolente in vano</l>
     <l n="40">discenda e s'affatiche in tempo breve</l>
     <l n="41">mille volte, e rileve</l>
     <l n="42">l'usato peso, e mai</l>
     <l n="43">non reste d'aver guai,</l>
     <l n="44">poggiando ognor ne la speranza prima;</l>
     <l n="45">e poi ch'è in su la cima,</l>
     <l n="46">ricaggia in pena più noiosa assai.</l>
     <l n="47">Così Sisifo in lei si vede, ahi lasso!,</l>
     <l n="48">e 'l salire e 'l cadere, e 'l monte e 'l sasso.</l>
    </lg>
    <lg n="4">
     <l n="49">Al dolce suon de' rivi freschi e snelli</l>
     <l n="50">sitibunda poi sede;</l>
     <l n="51">e, quando ber si crede,</l>
     <l n="52">l'acqua da' labri s'allontana e fugge.</l>
     <l n="53">Né meno intorno agli occhi ancor si vede</l>
     <l n="54">da' bei rami novelli</l>
     <l n="55">frutti pender sì belli,</l>
     <l n="56">che, sol mirando, si consuma e sugge.</l>
     <l n="57">E chi così la strugge,</l>
     <l n="58">perché 'l duol sia maggiore,</l>
     <l n="59">li fa sentir l'odore</l>
     <l n="60">inchinando vèr lei li carchi rami;</l>
     <l n="61">onde conven che brami</l>
     <l n="62">e sol d'ombra si pasca e del suo errore,</l>
     <l n="63">non stringendo altro mai che vento e fronde,</l>
     <l n="64">e sia Tantalo posta in mezzo l'onde.</l>
    </lg>
    <lg n="5">
     <l n="65">Né questo ancor, quantunque acerbo e forte</l>
     <l n="66">sia 'l martir che sostene,</l>
     <l n="67">l'afflige in tante pene,</l>
     <l n="68">ma via maggior agli altri un se n'aggiunge:</l>
     <l n="69">ché, se 'l dì mille volte a pianger vène</l>
     <l n="70">la sua spietata sòrte,</l>
     <l n="71">mille sente la morte</l>
     <l n="72">che con finto terror l'assale e punge;</l>
     <l n="73">e parli or presso or lunge</l>
     <l n="74">vedersi in su la testa</l>
     <l n="75">una selce funesta</l>
     <l n="76">con ruina cadere e con spavento,</l>
     <l n="77">né scema un sol momento</l>
     <l n="78">la paura e 'l dolor che la molesta.</l>
     <l n="79">Misera, or non è meglio un chiuder d'occhi</l>
     <l n="80">c'a tutt'or aspettar che 'l colpo scocchi?</l>
    </lg>
    <lg n="6">
     <l n="81">In una rota poi volubil molto</l>
     <l n="82">vede a forza legarsi,</l>
     <l n="83">et in giro voltarsi</l>
     <l n="84">col vento sempre, senza aver mai posa.</l>
     <l n="85">Ahi stelle, ahi fati nel mio ben sì scarsi,</l>
     <l n="86">come da quel bel volto</l>
     <l n="87">m'avete escluso e tolto?</l>
     <l n="88">E l'alma più nel ciel tornar non osa,</l>
     <l n="89">poi che la sua nascosa</l>
     <l n="90">speranza discoverse,</l>
     <l n="91">e 'l suo desire aperse</l>
     <l n="92">a tutto 'l mondo, che celar devea;</l>
     <l n="93">onde quella sua dèa</l>
     <l n="94">con ragion sì turbata a lei s'offerse.</l>
     <l n="95">Or par che nel girar si fugga e segua.</l>
     <l n="96">né, fuggendo o seguendo, ha pace o tregua.</l>
    </lg>
    <lg n="7">
     <l n="97">Al fin conven che per l'antiche colpe</l>
     <l n="98">stia resupina in terra,</l>
     <l n="99">a sostener la guerra</l>
     <l n="100">d'un volt¢r famulento, aspro e rapace;</l>
     <l n="101">lo qual, poi che col becco il petto afferra,</l>
     <l n="102">par che la snerve e spolpe;</l>
     <l n="103">unde è ragion che incolpe</l>
     <l n="104">se stessa e 'l suo pensier vano e fallace,</l>
     <l n="105">che la fe' troppo audace</l>
     <l n="106">in cercar, per suo male,</l>
     <l n="107">tentar cosa immortale.</l>
     <l n="108">E, per più doglia, il cor sempre rinasce,</l>
     <l n="109">e del suo danno pasce</l>
     <l n="110">quel fier, che, più degiuno, ognor l'assale.</l>
     <l n="111">C'or l'avess'ei già roso e svelto in tutto!</l>
     <l n="112">poi che d'ogni mia speme è questo il frutto.</l>
    </lg>
    <lg n="8">
     <l n="113">Canzon mia, mai nel cielo</l>
     <l n="114">tra li beati spirti</l>
     <l n="115">non fui; ma vo' ben dirti</l>
     <l n="116">che 'l fonte ond'esce si perpetua noia</l>
     <l n="117">trapassa ogni altra gioia;</l>
     <l n="118">tal che potrai, s'Amor vorrà seguirti,</l>
     <l n="119">di selva in selva gir gridando ch'io</l>
     <l n="120">né vita più né libertà desio.</l>
    </lg>
   </lg>
  </body>
 </text>
</TEI>