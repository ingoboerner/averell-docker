<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - II. Ad villam mergillinam.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-ii-ad-villam-mergill</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - II. Ad villam mergillinam.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - II. Ad villam mergillinam.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rupis o sacrae, pelagique custos,</l>
     <l n="2">Villa Nympharum domus, et propinquae</l>
     <l n="3">Doridos, regum decus una quondam,</l>
     <l n="4">Deliciaeque;</l>
     <l n="5">Nunc meis tantum requies Camoenis;</l>
     <l n="6">Urbis invisas quoties querelas,</l>
     <l n="7">Et parum fidos popularis aurae</l>
     <l n="8">Linquimus aestus:</l>
     <l n="9">Tu mihi solos nemorum recessus</l>
     <l n="10">Das, et haerentes per opaca laurus</l>
     <l n="11">Saxa: tu fontes, Aganippidumque</l>
     <l n="12">Antra recludis.</l>
     <l n="13">Nam simul te te repeto; tuasque</l>
     <l n="14">Sedulus mecum veneror Napaeas:</l>
     <l n="15">Colle, Mergillina, tuo repente</l>
     <l n="16">Pegasis unda</l>
     <l n="17">Effluit, de qua chorus ipse Phoebi,</l>
     <l n="18">et chori Phoebus pater, atque princeps,</l>
     <l n="19">Nititur plures mihi jam canenti</l>
     <l n="20">Ducere rivos.</l>
     <l n="21">Ergo tu nobis Helicon, et udae</l>
     <l n="22">Phocidos saltus, hederisque opacum</l>
     <l n="23">Thespiae rupis nemus, et canoro</l>
     <l n="24">Vertice Pindus.</l>
     <l n="25">I, puer, blandi comitem laboris</l>
     <l n="26">Affer e prima citharam columna,</l>
     <l n="27">Affer et flores, procul omnis a me</l>
     <l n="28">Cura recedat.</l>
     <l n="29">Principis nostri decus, arque laudes</l>
     <l n="30">Fama, per latas spatiata terras,</l>
     <l n="31">Evehat, qua Sol oriens, cadensque</l>
     <l n="32">Frena retorquet;</l>
     <l n="33">Quaque non notos populos, et urbes</l>
     <l n="34">Damnat aeternis Helice pruinis,</l>
     <l n="35">Quaque ferventes cumolos arenae</l>
     <l n="36">Dissipat Auster.</l>
     <l n="37">Ille crescentes veneratus annos</l>
     <l n="38">Vatis, antiquum referentis ortum</l>
     <l n="39">Stirpis, et clarum genus, et potentum</l>
     <l n="40">Nomen avorum;</l>
     <l n="41">Contulit large numerosa dextra</l>
     <l n="42">Dona et ignavae stimulos juventae</l>
     <l n="43">Addidit, silvas et amica Musis</l>
     <l n="44">Otia praebens.</l>
    </lg>
   </lg>
  </body>
 </text>
</TEI>