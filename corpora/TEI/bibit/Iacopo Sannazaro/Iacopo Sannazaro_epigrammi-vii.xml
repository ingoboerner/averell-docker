<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - VII.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">16</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - VII.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - VII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parthenope mihi culta, vale, blandissima Siren:</l>
     <l n="2">Atque horti valeant, Hesperidesque tuae.</l>
     <l n="3">Mergellina, vale, nostri memor: et mea flentis</l>
     <l n="4">Serta cape, heu Domini munera avara tui.</l>
     <l n="5">Maternae salvete Umbrae: salvete, paternae:</l>
     <l n="6">Accipite et vestris turea dona focis.</l>
     <l n="7">Neve nega optatos, Virgo Sebethias, amnes:</l>
     <l n="8">Absentique tuas det mihi somnus aquas.</l>
     <l n="9">Det fesso aestivas umbras sopor: et levis aura,</l>
     <l n="10">Fluminaque ipsa suo lene sonent strepitu.</l>
     <l n="11">Exsilium nam sponte sequor. Fors ipsa favebit:</l>
     <l n="12">Fortibus haec solita est saepe et adesse viris.</l>
     <l n="13">Et mihi sunt comities Musae: sunt Numina vatum:</l>
     <l n="14">Et mens laeta suis gaudet ab auspiciis.</l>
     <l n="15">Blanditurque animi constans sententia: quamvis</l>
     <l n="16">Exsilii meritum sit satis ipsa fides.</l>
    </lg>
   </lg>
  </body>
 </text>
</TEI>