<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - XCVI</title>
    <author>Iacopo Sannazaro</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-xcvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - XCVI</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - XCVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È questo il legno che del sacro sangue</l>
     <l n="2">resperso fu, nel benedetto giorno</l>
     <l n="3">che fuggì vinto, con paura e scorno,</l>
     <l n="4">quel falso, antico, alpestro e rigido angue.</l>
    </lg>
    <lg n="2">
     <l n="5">Qui il mio Signor lasciò la spoglia esangue</l>
     <l n="6">tornando al suo celeste alto soggiorno,</l>
     <l n="7">e scolorissi il santo viso adorno,</l>
     <l n="8">come purpureo fior, che, inciso, langue.</l>
    </lg>
    <lg n="3">
     <l n="9">Oh pietà somma, oh rara e nova legge,</l>
     <l n="10">per noi offrirsi a morte acerba e dura</l>
     <l n="11">chi 'l ciel, l'aer, la terra e 'l mar corregge!</l>
    </lg>
    <lg n="4">
     <l n="12">Lassa, mente infelice, ogni altra cura:</l>
     <l n="13">vedi il pastor, che va per le sue gregge,</l>
     <l n="14">come agnel mansueto a la tonsura.</l>
    </lg>
   </lg>
  </body>
 </text>
</TEI>