<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - Fragmentum ejusdem auctoris.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">41</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-fragmentum-ejusdem-a</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - Fragmentum ejusdem auctoris.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - Fragmentum ejusdem auctoris.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Optatos jam, Euploea, mihi circumspice portus,</l>
     <l n="2">Quo liceat trepidas piscanti includere praedas,</l>
     <l n="3">Et Zephyris relevare graves spirantibus aestus;</l>
     <l n="4">Si qua movet cupidam velocis gratia cymbae.</l>
     <l n="5">Tuque ades, o nostri merces non parva laboris,</l>
     <l n="6">Quem Phoebus mihi, quem doctae, mea turba, puellae</l>
     <l n="7">Conciliant; dumque ipse ratem de litore pello,</l>
     <l n="8">Da vela insinuans, pelagoque excurre patenti,</l>
     <l n="9">Pars animae, Puderice, meae. te nam sua Nereus</l>
     <l n="10">Per vada, te medio Doris vocat aemula fluctu,</l>
     <l n="11">Dum late horrisonum campus strepit omnis aquarum.</l>
     <l n="12">Lucrinae ad Veneris templum convenerat omnis</l>
     <l n="13">Aenariae, Prochytaeque manus: Zephyraeus opaca</l>
     <l n="14">Scilicet Aenaria, Prochyta venit Euthycus alta,</l>
     <l n="15">Insignes ambo calamis, et versibus ambo,</l>
     <l n="16">Aptus uterque fretis, piscatibus aptus uterque;</l>
     <l n="17">Ille hamos versare, hic retia solvere in aequor.</l>
     <l n="18">Tum prior haec Zephyraeus: Adeste o litore ab omni,</l>
     <l n="19">Piscatorum artes; liquidas exquirite sedes;</l>
     <l n="20">Vertite Tritonum latebras; penetrate recessus</l>
     <l n="21">Nereïdum: numquam nostros sedabitis ignes:</l>
     <l n="22">Numquam me Pholoë, numquam me Chloris amabit.</l>
     <l n="23">Ede tuos mecum tandem, cava buccina, cantus.</l>
     <l n="24">Testis Cymothoë, testis mihi candida Clotho,</l>
     <l n="25">Optavi quoties mediis in fluctibus aegram</l>
     <l n="26">Projicere hanc animam; quoties ego gurgite in alto</l>
     <l n="27">Occurri monstris immanibus, horrida caete</l>
     <l n="28">Ut saltem miseros lacerarent dentibus artus.</l>
     <l n="29">Ede tuos tandem mecum, cava buccina, cantus.</l>
     <l n="30">Omnia tentavi, terras, mare, nubila, caelum,</l>
     <l n="31">Ventorumque domos, et tempora quattuor anni:</l>
     <l n="32">Omnia sed nocuere simul. vos ite, puellae,</l>
     <l n="33">Ite, Deae pelagi, furiis arcessite nostris</l>
     <l n="34">Nunc alios succos, aliasque Melampodis herbas.</l>
     <l n="35">Ede tuos tandem mecum, cava buccina, cantus.</l>
     <l n="36">Non magicos versus, ignotaque nomina rerum,</l>
     <l n="37">Dissimilesque Deos, Erebumque, Chaosque refugi.</l>
     <l n="38">Ipso quinetiam filo convolvere rhombos</l>
     <l n="39">Edidici, partesque meas de litore echinos,</l>
     <l n="40">De scopulis muscum, de fluctibus hausimus undam.</l>
     <l n="41">Ede tuos tandem mecum, cava buccina, cantus.</l>
    </lg>
   </lg>
  </body>
 </text>
</TEI>