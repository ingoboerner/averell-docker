<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - LXI. Ad Pulicianum.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-lxi-ad-pulicianum</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - LXI. Ad Pulicianum.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - LXI. Ad Pulicianum.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ait nescio quis Pulicianus,</l>
     <l n="2">Ni pulex mage sit vocandus hic, qui</l>
     <l n="3">Unus grammaticus, sed his minutis</l>
     <l n="4">Vel longe inferior, minutiorque est;</l>
     <l n="5">Divinum sibi passerem Catulli</l>
     <l n="6">Haudquaquam bene passerem sonare;</l>
     <l n="7">Nec jam id esse, quod autument legentes,</l>
     <l n="8">Sed quod versiculis parum pudicis</l>
     <l n="9">Ludens innuat ipse Martialis:</l>
     <l n="10">Da mi basia, sed Catulliana:</l>
     <l n="11">Quae si tot fuerint, quot ille dixit;</l>
     <l n="12">Donabo tibi passerem Catulli:</l>
     <l n="13">Ut sit, quod puero Poëta possit</l>
     <l n="14">Post longas dare basiationes,</l>
     <l n="15">Quod salvo nequeat pudore dici.</l>
     <l n="16">Proh, Dii, quam vafer es, Puliciane;</l>
     <l n="17">Solus qui bene calleas poëtas.</l>
     <l n="18">Nimirum, et quod ab omnibus probetur,</l>
     <l n="19">Mutandum quoque suspicaris illud,</l>
     <l n="20">Quod nunc illepidumque, et infacetum</l>
     <l n="21">Mendosis Epigrammaton libellis</l>
     <l n="22">Insulse legit imperita turba:</l>
     <l n="23">Sic forsan tener ausus est Catullus</l>
     <l n="24">Magno mittere passerem Maroni:</l>
     <l n="25">Quum sit simpliciusque, rectiusque</l>
     <l n="26">Mitti, dicere, mentulam Maroni.</l>
     <l n="27">Sed quid vos, Aganippides Puelllae,</l>
     <l n="28">Ridetis? Meus hic Pulicianus</l>
     <l n="29">Tam bellum sibi passerem Catulli</l>
     <l n="30">Intra viscera habere concupiscit.</l>
    </lg>
   </lg>
  </body>
 </text>
</TEI>