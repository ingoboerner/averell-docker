<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - XLI </title>
    <author>Iacopo Sannazaro</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-xli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - XLI </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - XLI </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or son pur solo e non è chi mi ascolti,</l>
     <l n="2">altro che' sassi e queste querce amiche,</l>
     <l n="3">et io, se di me stesso oso fidarme.</l>
     <l n="4">O secretari di mie pene antiche,</l>
     <l n="5">a cui son noti i miei pensieri occolti,</l>
     <l n="6">potrò fra voi securo or lamentarme?</l>
     <l n="7">Poi che non trovo altr'arme</l>
     <l n="8">contra ai colpi d'Amor, che preme e sforza</l>
     <l n="9">questa frale mia scorza</l>
     <l n="10">a soffrir più c'uom mai soffrisse in terra,</l>
     <l n="11">tal che, se l'aspra guerra</l>
     <l n="12">pietà non tempra, il sol morir mi è gioia;</l>
     <l n="13">ché a chi mal vive, il viver troppo è noia.</l>
    </lg>
    <lg n="2">
     <l n="14">Certo le fiere e gli amorosi ucelli</l>
     <l n="15">e i pesci d'esto ameno e chiaro gorgo</l>
     <l n="16">il sonno acqueta, e l'aria e i vènti e l'acque.</l>
     <l n="17">Sola tu, luna, vegli; e ben mi accorgo</l>
     <l n="18">che vèr me drizzi gli occhi onesti e belli,</l>
     <l n="19">né mai la luce tua, com'or, mi piacque.</l>
     <l n="20">Tu sai ben quanto tacque</l>
     <l n="21">la lingua mia, e quante in sé ritenne,</l>
     <l n="22">dal dì che ad arder venne</l>
     <l n="23">l'anima serva in questo carcer fosco.</l>
     <l n="24">Or che 'l mio mal conosco,</l>
     <l n="25">che 'l desir via più cresce e mancan gli anni,</l>
     <l n="26">comincio teco a ricontar miei danni.</l>
    </lg>
    <lg n="3">
     <l n="27">Quante fiate questi tempi adietro,</l>
     <l n="28">se ben or del passato ti rimembra,</l>
     <l n="29">di mezza notte mi vedesti ir solo!</l>
     <l n="30">A pena allor traea l'afflitte membra,</l>
     <l n="31">per fuggir un pensier noioso e tetro,</l>
     <l n="32">che fea star l'alma per levarsi a vuolo;</l>
     <l n="33">e per temprar mio duolo,</l>
     <l n="34">credendo che 'l tacer giovasse assai,</l>
     <l n="35">non t'apersi i miei guai;</l>
     <l n="36">ma se 'l tuo cor sentì mai fiamma alcuna,</l>
     <l n="37">e sei pur quella Luna</l>
     <l n="38">ch'Endimion segnando fe' contento,</l>
     <l n="39">conoscer mi potesti al gir sì lento.</l>
    </lg>
    <lg n="4">
     <l n="40">Che potea far, se d'ogni speme in bando</l>
     <l n="41">e dal dolor mi vedea preso e vinto,</l>
     <l n="42">e 'l sonno era nemico agli occhi miei?</l>
     <l n="43">Talor in queste selve risospinto,</l>
     <l n="44">scrivea di tronco in tronco sospirando</l>
     <l n="45">de la mia donna il nome; e ben vorrei</l>
     <l n="46">che fusse or noto a lei:</l>
     <l n="47">forse quel core adamantino e fiero,</l>
     <l n="48">non resistendo al vero,</l>
     <l n="49">a pietà si movesse di mia sòrte</l>
     <l n="50">e mi togliesse a morte,</l>
     <l n="51">ché sola ella il pò far con sue parole;</l>
     <l n="52">e 'n tanta pioggia mi mostrasse il sole!</l>
    </lg>
    <lg n="5">
     <l n="53">Tal guida fummi il mio cieco desio,</l>
     <l n="54">c'al labirinto, il qual seguendo fuggo,</l>
     <l n="55">mi chiuse, onde non esco omai per tempo.</l>
     <l n="56">Né questo incarco, sotto il qual mi struggo,</l>
     <l n="57">mi parrebbe sì grave, al creder mio,</l>
     <l n="58">se guidardon sperasse in alcun tempo.</l>
     <l n="59">Ma, perc'ognor m'attempo</l>
     <l n="60">e quella dolce mia nemica acerba</l>
     <l n="61">di dì in dì più superba</l>
     <l n="62">vèr me si mostra, e non veggio altro scampo,</l>
     <l n="63">corre senz'arme al campo,</l>
     <l n="64">per far, lasso, di me l'ultima prova;</l>
     <l n="65">ché bel fin è morir com'uom si trova.</l>
    </lg>
    <lg n="6">
     <l n="66">Che spero io più, se non di piante in piante</l>
     <l n="67">varcar mai sempre, e d'uno in altro strazio?</l>
     <l n="68">Sì mi governa Amor, Fortuna e 'l Cielo.</l>
     <l n="69">E bench'io non sia mai di pianger sazio,</l>
     <l n="70">pur mi rileva lo sfogare alquanto,</l>
     <l n="71">perché 'n silenzio sol non cangi il pelo.</l>
     <l n="72">Scusar non posso il velo,</l>
     <l n="73">e la man bianca, e i be' capei che spesso</l>
     <l n="74">mi fanno odiar me stesso,</l>
     <l n="75">quando tra 'l volto inordinati e sparsi</l>
     <l n="76">mi son invidi e scarsi</l>
     <l n="77">di que' begli occhi, ov'io mirando fiso,</l>
     <l n="78">sento qual sia 'l piacer del paradiso.</l>
    </lg>
    <lg n="7">
     <l n="79">Lasso, chi poria mai ridire a pieno</l>
     <l n="80">quel che questa affannata infelice alma</l>
     <l n="81">notte e dì prova al foco, ov'ella è d'esca?</l>
     <l n="82">La vita, a lei noiosa e grave salma,</l>
     <l n="83">non pò per tanti affanni venir meno,</l>
     <l n="84">ma più s'indura, per che 'l duol più cresca.</l>
     <l n="85">Né par che vi rincresca,</l>
     <l n="86">invide stelle, anzi 'l mio mal vi pasce;</l>
     <l n="87">ché s'a le prime fasce</l>
     <l n="88">chiuso avess'io quest'occhi, era assai meglio</l>
     <l n="89">andar fanciul che vèglio;</l>
     <l n="90">ché desiar non dee più lunga etade</l>
     <l n="91">chi pò gioven morire in libertade.</l>
    </lg>
    <lg n="8">
     <l n="92">Canzon, se tua ventura</l>
     <l n="93">ti guidasse dinanzi a la mia donna,</l>
     <l n="94">gèttati a la sua gonna</l>
     <l n="95">con reverenzia, et umilmente piagni</l>
     <l n="96">tanto che 'l lembo bagni:</l>
     <l n="97">ché s'ogni selva del mio duol s'attrista</l>
     <l n="98">che devrà far chi par sì umana in vista?</l>
    </lg>
   </lg>
  </body>
 </text>
</TEI>