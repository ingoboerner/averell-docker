<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Arcadia - 23</title>
    <author>Iacopo Sannazaro</author>
   </titleStmt>
   <extent>
    <measure unit="stanza">54</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_arcadia-23</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Arcadia - 23</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Arcadia - 23</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che 'l soave stile e 'l dolce canto</l>
     <l n="2">sperar non lice più per questo bosco,</l>
     <l n="3">ricominciate, o Muse, il vostro pianto.</l>
    </lg>
    <lg n="2">
     <l n="4">Piangi, colle sacrato, opaco e fosco,</l>
     <l n="5">e voi, cave spelunche e grotte oscure,</l>
     <l n="6">ululando venite a pianger nosco.</l>
    </lg>
    <lg n="3">
     <l n="7">Piangete, faggi e querce alpestre e dure,</l>
     <l n="8">e piangendo narrate a questi sassi</l>
     <l n="9">le nostre lacrimose aspre venture.</l>
    </lg>
    <lg n="4">
     <l n="10">Lacrimate voi, fiumi ignudi e cassi</l>
     <l n="11">d'ogni dolcezza; e voi, fontane e rivi,</l>
     <l n="12">fermate il corso e ritenete i passi.</l>
    </lg>
    <lg n="5">
     <l n="13">E tu, che fra le selve occolta vivi,</l>
     <l n="14">Eco mesta, rispondi a le parole,</l>
     <l n="15">e quant'io parlo per li tronchi scrivi.</l>
    </lg>
    <lg n="6">
     <l n="16">Piangete, valli abandonate e sole;</l>
     <l n="17">e tu, terra, depingi nel tuo manto</l>
     <l n="18">i gigli oscuri e nere le viole.</l>
    </lg>
    <lg n="7">
     <l n="19">La dotta Egeria e la tebana Manto</l>
     <l n="20">con sùbito furor Morte n'ha tolta.</l>
     <l n="21">Ricominciate, Muse, il vostro pianto.</l>
    </lg>
    <lg n="8">
     <l n="22">E se tu, riva, udisti alcuna volta</l>
     <l n="23">umani affetti, or prego che accompagni</l>
     <l n="24">la dolente sampogna, a pianger volta.</l>
    </lg>
    <lg n="9">
     <l n="25">O erbe, o fior, che un tempo eccelsi e magni</l>
     <l n="26">re foste al mondo, et or per aspra sòrte</l>
     <l n="27">giacete per li fiumi e per li stagni,</l>
    </lg>
    <lg n="10">
     <l n="28">venite tutti meco a pregar Morte,</l>
     <l n="29">che, se esser può, finisca le mie doglie,</l>
     <l n="30">e gli rincresca il mio gridar sì forte.</l>
    </lg>
    <lg n="11">
     <l n="31">Piangi, Iacinto, le tue belle spoglie,</l>
     <l n="32">e radoppiando le querele antiche,</l>
     <l n="33">descrivi i miei dolori in le tue foglie.</l>
    </lg>
    <lg n="12">
     <l n="34">E voi, liti beati e piagge apriche,</l>
     <l n="35">ricordate a Narcisso il suo dolore,</l>
     <l n="36">se giamai foste di miei preghi amiche.</l>
    </lg>
    <lg n="13">
     <l n="37">Non verdeggi per campi erba né fiore,</l>
     <l n="38">né si scerna più in rosa o in amaranto</l>
     <l n="39">quel bel vivo leggiadro almo colore.</l>
    </lg>
    <lg n="14">
     <l n="40">Lasso, chi può sperar più gloria o vanto?</l>
     <l n="41">Morta è la fé, morto è 'l giudicio fido.</l>
     <l n="42">Ricominciate, Muse, il vostro pianto.</l>
    </lg>
    <lg n="15">
     <l n="43">E mentre sospirando indarno io grido.</l>
     <l n="44">voi, ucelletti inamorati e gai,</l>
     <l n="45">uscite, prego, da l'amato nido.</l>
    </lg>
    <lg n="16">
     <l n="46">O Filomena, che gli antichi guai</l>
     <l n="47">rinovi ogni anno, e con soavi accenti</l>
     <l n="48">da selve e da spelunche udir ti fai;</l>
    </lg>
    <lg n="17">
     <l n="49">e se tu, Progne, è ver c'or ti lamenti</l>
     <l n="50">né con la forma ti fur tolti i sensi,</l>
     <l n="51">ma del tuo fallo ancor ti lagni e penti;</l>
    </lg>
    <lg n="18">
     <l n="52">lasciate, prego, i vostri gridi intensi,</l>
     <l n="53">e fin che io nel mio dir diventi roco,</l>
     <l n="54">nessuna del suo mal ragione o pensi.</l>
    </lg>
    <lg n="19">
     <l n="55">Ahi, ahi, seccan le spine; e poi che un poco</l>
     <l n="56">son state a ricoprar l'antica forza,</l>
     <l n="57">ciascuna torna e nasce al proprio loco.</l>
    </lg>
    <lg n="20">
     <l n="58">Ma noi, poi che una volta il ciel ne sforza,</l>
     <l n="59">vento né sol, né pioggia o primavera</l>
     <l n="60">basta a tornarne in la terrena scorza.</l>
    </lg>
    <lg n="21">
     <l n="61">E 'l sol fuggendo ancor da mane a sera,</l>
     <l n="62">ne mena i giorni e 'l viver nostro inseme</l>
     <l n="63">e lui ritorna pur come prima era.</l>
    </lg>
    <lg n="22">
     <l n="64">Felice Orfeo, che inanzi l'ore estreme,</l>
     <l n="65">per ricoprar colei che pianse tanto,</l>
     <l n="66">securo andò dove più andar si teme!</l>
    </lg>
    <lg n="23">
     <l n="67">Vinse Megera, vinse Radamanto;</l>
     <l n="68">a pietà mosse il re del crudo regno.</l>
     <l n="69">Ricominciate, Muse, il vostro pianto.</l>
    </lg>
    <lg n="24">
     <l n="70">Or perché, lasso, al suon del curvo legno</l>
     <l n="71">temprar non lice a me sì meste note,</l>
     <l n="72">ch'impetri grazia del mio caro pegno?</l>
    </lg>
    <lg n="25">
     <l n="73">E se le rime mie non son sì note</l>
     <l n="74">come quelle d'Orfeo, pur la pietade</l>
     <l n="75">dovrebbe farle in ciel dolci e devote.</l>
    </lg>
    <lg n="26">
     <l n="76">Ma se schernendo nostra umanitade</l>
     <l n="77">lei schifasse il venir, sarei ben lieto</l>
     <l n="78">di trovar all'uscir chiuse le strade.</l>
    </lg>
    <lg n="27">
     <l n="79">O desir vano, o mio stato inquïeto!</l>
     <l n="80">E so pur che con erba o con incanto</l>
     <l n="81">mutar non posso l'immortal decreto.</l>
    </lg>
    <lg n="28">
     <l n="82">Ben può quel nitido uscio d'elefanto</l>
     <l n="83">mandarmi in sogno il volto e la favella.</l>
     <l n="84">Ricominciate, Muse, il vostro pianto.</l>
    </lg>
    <lg n="29">
     <l n="85">Ma ristorar non può né darmi quella</l>
     <l n="86">che cieco mi lasciò senza il suo lume,</l>
     <l n="87">né tòrre al ciel sì peregrina stella.</l>
    </lg>
    <lg n="30">
     <l n="88">Ma tu, ben nato aventuroso fiume,</l>
     <l n="89">convoca le tue Ninfe al sacro fondo,</l>
     <l n="90">e rinova il tuo antico almo costume.</l>
    </lg>
    <lg n="31">
     <l n="91">Tu la bella Sirena in tutto il mondo</l>
     <l n="92">facesti nota con sì altera tomba:</l>
     <l n="93">quel fu 'l primo dolor, quest'è 'l secondo.</l>
    </lg>
    <lg n="32">
     <l n="94">Fa che costei ritrove un'altra tromba</l>
     <l n="95">che di lei cante, acciò che s'oda sempre</l>
     <l n="96">il nome che da se stesso rimbomba.</l>
    </lg>
    <lg n="33">
     <l n="97">E se per pioggia mai non si distempre</l>
     <l n="98">il tuo bel corso, aita in qualche parte</l>
     <l n="99">il rozzo stil, sì che pietade il tempre.</l>
    </lg>
    <lg n="34">
     <l n="100">Non che sia degno da notarsi in carte,</l>
     <l n="101">ma che sul reste qui tra questi faggi,</l>
     <l n="102">così colmo d'amor, privo d'ogn'arte;</l>
    </lg>
    <lg n="35">
     <l n="103">acciò che in questi tronchi aspri e selvaggi</l>
     <l n="104">leggan gli altri pastor che qui verranno</l>
     <l n="105">i bei costumi e gli atti onesti e saggi;</l>
    </lg>
    <lg n="36">
     <l n="106">e poi crescendo ognor più di anno in anno,</l>
     <l n="107">memoria sia di lei fra selve e monti,</l>
     <l n="108">mentre erbe in terra e stelle in ciel saranno.</l>
    </lg>
    <lg n="37">
     <l n="109">Fiere, ucelli, spelunche, alberi e fonti,</l>
     <l n="110">uomini e Dei quel nome eccelso e santo</l>
     <l n="111">esalteran con versi alteri e conti.</l>
    </lg>
    <lg n="38">
     <l n="112">E perché al fine alzar conviemmi alquanto,</l>
     <l n="113">lassando il pastoral ruvido stile,</l>
     <l n="114">ricominciate, Muse, il vostro pianto.</l>
    </lg>
    <lg n="39">
     <l n="115">Non fa per me più suono oscuro e vile,</l>
     <l n="116">ma chiaro e bello, che dal ciel l'intenda</l>
     <l n="117">quella altera ben nata alma gentile.</l>
    </lg>
    <lg n="40">
     <l n="118">Ella coi raggi suoi fin qui si stenda,</l>
     <l n="119">ella aita mi porga, e mentre io parlo,</l>
     <l n="120">spesso a vedermi per pietà discenda.</l>
    </lg>
    <lg n="41">
     <l n="121">E se 'l suo stato è tal, che a dimostrarlo</l>
     <l n="122">la lingua manche, a se stessa mi scuse,</l>
     <l n="123">e m'insegne la via d'in carte ornarlo.</l>
    </lg>
    <lg n="42">
     <l n="124">Ma tempo ancor verrà che l'alme Muse</l>
     <l n="125">saranno in pregio; e queste nebbie et ombre</l>
     <l n="126">dagli occhi de' mortai fien tutte escluse.</l>
    </lg>
    <lg n="43">
     <l n="127">Allor pur converrà c'ognuno sgombre</l>
     <l n="128">da sé questi pensier terreni e loschi,</l>
     <l n="129">e di salde speranze il cor s'ingombre.</l>
    </lg>
    <lg n="44">
     <l n="130">Ove so che parranno incolti e foschi</l>
     <l n="131">i versi miei, ma spero che lodati</l>
     <l n="132">saran pur da' pastori in questi boschi.</l>
    </lg>
    <lg n="45">
     <l n="133">E molti che oggi qui non son pregiati,</l>
     <l n="134">vedranno allor di fior vermigli e gialli</l>
     <l n="135">descritti i nomi lor per mezzo i prati.</l>
    </lg>
    <lg n="46">
     <l n="136">E le fontane e i fiumi per le valli</l>
     <l n="137">mormorando diran quel c'ora io canto</l>
     <l n="138">con rilucenti e liquidi cristalli.</l>
    </lg>
    <lg n="47">
     <l n="139">E gli alberi c'or qui consacro e pianto,</l>
     <l n="140">risponderanno al vento sibilando.</l>
     <l n="141">Ponete fine, o Muse, al vostro pianto.</l>
    </lg>
    <lg n="48">
     <l n="142">Fortunati i pastor che, desïando</l>
     <l n="143">di venir in tal grado, han poste l'ale!</l>
     <l n="144">benché nostro non sia sapere il quando.</l>
    </lg>
    <lg n="49">
     <l n="145">Ma tu, più c'altra, bella et immortale</l>
     <l n="146">anima, che dal ciel forse m'ascolti</l>
     <l n="147">e mi dimostri al tuo bel coro eguale,</l>
    </lg>
    <lg n="50">
     <l n="148">impetra a questi lauri ombrosi e folti</l>
     <l n="149">grazia, che con lor sempre verdi fronde</l>
     <l n="150">possan qui ricoprirne ambo sepolti.</l>
    </lg>
    <lg n="51">
     <l n="151">Et al soave suon di lucide onde</l>
     <l n="152">il cantar degli ucelli ancor si aggiunga,</l>
     <l n="153">acciò che il luogo d'ogni grazia abonde.</l>
    </lg>
    <lg n="52">
     <l n="154">Ove, se 'l viver mio pur si prolunga</l>
     <l n="155">tanto, che, com'io bramo, ornar ti possa,</l>
     <l n="156">e da tal voglia il ciel non mi disgiunga,</l>
    </lg>
    <lg n="53">
     <l n="157">spero che sovra te non avrà possa</l>
     <l n="158">quel duro, eterno, ineccitabil sonno</l>
     <l n="159">d'averti chiusa in così poca fossa;</l>
    </lg>
    <lg n="54">
     <l n="160">se tanto i versi miei prometter ponno.</l>
    </lg>
   </lg>
  </body>
 </text>
</TEI>