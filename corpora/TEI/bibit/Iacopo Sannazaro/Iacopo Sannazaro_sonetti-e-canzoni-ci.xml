<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - CI</title>
    <author>Iacopo Sannazaro</author>
   </titleStmt>
   <extent>
    <measure unit="stanza">51</measure>
    <measure unit="line">151</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-ci</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - CI</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - CI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La notte, che dal ciel, carca d'oblio.</l>
     <l n="2">sòl portar tregua a' miseri mortali,</l>
     <l n="3">venuta era pietosa al pianger mio;</l>
    </lg>
    <lg n="2">
     <l n="4">e già con l'ombra de le sue grand'ali</l>
     <l n="5">il volto de la terra avea coverto,</l>
     <l n="6">e tacean le contrade e gli animali;</l>
    </lg>
    <lg n="3">
     <l n="7">quando me lasso e di mia vita incerto,</l>
     <l n="8">non so come, in un punto il sonno prese</l>
     <l n="9">sotto l'asse del ciel freddo e scoverto.</l>
    </lg>
    <lg n="4">
     <l n="10">Et ecco il verde dio del bel paese,</l>
     <l n="11">Arno, tutto elevato sopra l'onde,</l>
     <l n="12">s'offerse agli occhi miei pronto e palese.</l>
    </lg>
    <lg n="5">
     <l n="13">Di limo un manto avea sparso di fronde</l>
     <l n="14">e di salci una selva in su la testa,</l>
     <l n="15">con la qual gli occhi e 'l viso si nasconde.</l>
    </lg>
    <lg n="6">
     <l n="16">— Oimè, Fiorenza, oimè, qual rabbia è questa? —</l>
     <l n="17">venia gridando — oimè, non ti rincrebbe? —</l>
     <l n="18">con voce paventosa, irata e mesta.</l>
    </lg>
    <lg n="7">
     <l n="19">— Pietosa oggi vèr te Tracia sarebbe;</l>
     <l n="20">pietosi i feri altar di quella terra,</l>
     <l n="21">la qual sol un Busiri al suo temp'ebbe.</l>
    </lg>
    <lg n="8">
     <l n="22">Ben fosti figlia tu d'ingiusta guerra,</l>
     <l n="23">ben sei madre di sangue, e più sarai,</l>
     <l n="24">se vendetta dal ciel non si disserra. —</l>
    </lg>
    <lg n="9">
     <l n="25">Indi, rivolto a me, disse: — Che fai?</l>
     <l n="26">Fuggi le mal fondate et empie mura. —</l>
     <l n="27">Ond'io tutto smarrito mi destai.</l>
    </lg>
    <lg n="10">
     <l n="28">E tanta ebbe in me forza la paura,</l>
     <l n="29">che, sconsigliato e sol, presi 'l camino,</l>
     <l n="30">senz'altra scorta che di notte oscura.</l>
    </lg>
    <lg n="11">
     <l n="31">Errando sempre andai fin al matino,</l>
     <l n="32">tanto c'allor da lungi un'ombra scòrsi,</l>
     <l n="33">che 'n abito venia di peregrino.</l>
    </lg>
    <lg n="12">
     <l n="34">Al volto, ai gesti et a l'andar m'accòrsi</l>
     <l n="35">che spirto era di pace, al ciel amico;</l>
     <l n="36">onde più ratto, per vederlo, io corsi.</l>
    </lg>
    <lg n="13">
     <l n="37">E mentre in arrivarlo io m'affatico,</l>
     <l n="38">ei riprese la via per entro un bosco,</l>
     <l n="39">sempre guardando me con volto oblico.</l>
    </lg>
    <lg n="14">
     <l n="40">Non mi tolse il veder quel aer fosco,</l>
     <l n="41">ché 'l lume del suo aspetto era pur tanto,</l>
     <l n="42">che bastò ben per dirli: — Io ti conosco.</l>
    </lg>
    <lg n="15">
     <l n="43">O gloria di Spoleto, aspetta alquanto. —</l>
     <l n="44">E volendo seguire il mio sermone,</l>
     <l n="45">la lingua si restò, vinta dal pianto.</l>
    </lg>
    <lg n="16">
     <l n="46">Allor voltossi, et io: — O Pier Leone —</l>
     <l n="47">ricominciai a lui con miglior lena</l>
     <l n="48">— che del mondo sapesti ogni cagione,</l>
    </lg>
    <lg n="17">
     <l n="49">deh, dimmi, questa vita alma e serena</l>
     <l n="50">per qual demerto suo tanto ti spiacque,</l>
     <l n="51">che volesti morir con sì gran pena?</l>
    </lg>
    <lg n="18">
     <l n="52">Qual sì fiero desir nel cor ti nacque?</l>
     <l n="53">qual cieco sdegno a non curar ti strinse</l>
     <l n="54">del corpo tuo, che 'n tanto opprobrio giacque?</l>
    </lg>
    <lg n="19">
     <l n="55">Che ti val se 'l tuo senno ogni altro vinse?</l>
     <l n="56">che l'ingegno e 'l valor, se l'ultim'ora</l>
     <l n="57">con la vita la gloria inseme estinse?</l>
    </lg>
    <lg n="20">
     <l n="58">O padre, o signor mio, l'uscir di fòra,</l>
     <l n="59">come tu sai, non è permesso a l'alma,</l>
     <l n="60">né far si dee, se 'l ciel non vòle ancora;</l>
    </lg>
    <lg n="21">
     <l n="61">ché 'l dispregiar de la terrena salma</l>
     <l n="62">a quei con più vergogna si disdice,</l>
     <l n="63">che più braman d'onor aver la palma. —</l>
    </lg>
    <lg n="22">
     <l n="64">— Ogni riva del mondo, ogni pendice</l>
     <l n="65">cercai — rispose — e femmi un altro Ulisse</l>
     <l n="66">filosofia, che suol far l'uom felice.</l>
    </lg>
    <lg n="23">
     <l n="67">Per lei le sette erranti e l'altre fisse</l>
     <l n="68">stelle poi vidi, e le fortune e i fati,</l>
     <l n="69">con quanto Egitto e Babilonia scrisse.</l>
    </lg>
    <lg n="24">
     <l n="70">E più luog'altri assai mi fur mostrati,</l>
     <l n="71">che Apollo et Esculapio in la bell'arte</l>
     <l n="72">lassàr quasi inaccessi et intentati.</l>
    </lg>
    <lg n="25">
     <l n="73">Volava il nome mio per ogni parte:</l>
     <l n="74">Italia il sa, che mesta oggi sospira,</l>
     <l n="75">bramando il suon de le parole sparte.</l>
    </lg>
    <lg n="26">
     <l n="76">Però chi con ragion ben dritto mira,</l>
     <l n="77">potrà veder che 'n un sì colto petto</l>
     <l n="78">non trovò loco mai disdegno o ira.</l>
    </lg>
    <lg n="27">
     <l n="79">Dunque, da te rimovi ogni sospetto,</l>
     <l n="80">e se del morir mio l'infamia io porto,</l>
     <l n="81">sappi che pur da me non fu 'l difetto;</l>
    </lg>
    <lg n="28">
     <l n="82">ché, mal mio grado, io fui sospinto e morto</l>
     <l n="83">nel fondo del gran pozzo orrendo e cupo,</l>
     <l n="84">né mi valse al pregar essere accorto;</l>
    </lg>
    <lg n="29">
     <l n="85">ché quel rapace e famulento lupo</l>
     <l n="86">non ascoltava suon di voci umane,</l>
     <l n="87">quando giù mi mandò nel gran dirupo.</l>
    </lg>
    <lg n="30">
     <l n="88">Oh dubbii fati, oh sòrti involte e strane!</l>
     <l n="89">oh mente ignara e cieca al proprio danno,</l>
     <l n="90">come fur tue difese insulse e vane!</l>
    </lg>
    <lg n="31">
     <l n="91">Previsto avea ben io l'occolto inganno</l>
     <l n="92">c'al mio morir tessea l'avara invidia,</l>
     <l n="93">e sapea ch'era giunto a l'ultim'anno.</l>
    </lg>
    <lg n="32">
     <l n="94">Ma credendo fuggir Ponto o Numidia,</l>
     <l n="95">di Padua mi parti', venendo in loco</l>
     <l n="96">ove, lasso, trovai frode e perfidia.</l>
    </lg>
    <lg n="33">
     <l n="97">E qual farfalla al desiato foco,</l>
     <l n="98">tirata dal voler, si riconduce,</l>
     <l n="99">tanto c'al fin gli pare amaro il gioco,</l>
    </lg>
    <lg n="34">
     <l n="100">tal mi moss'io correndo a la mia luce;</l>
     <l n="101">Lorenzo, dico, il cui valore e 'l senno</l>
     <l n="102">a tutta Italia fu maestro e duce.</l>
    </lg>
    <lg n="35">
     <l n="103">Così le stelle in me lor forza fenno.</l>
     <l n="104">Or va, mente ingannata, in te ti fida,</l>
     <l n="105">che mover credi il ciel con picciol cenno!</l>
    </lg>
    <lg n="36">
     <l n="106">Quell'alma providenzia, che 'l ciel guida,</l>
     <l n="107">non vòl che umano ingegno intender possa</l>
     <l n="108">l'ammirando secreto ove s'annida.</l>
    </lg>
    <lg n="37">
     <l n="109">E non pur voi che sète in questa fossa,</l>
     <l n="110">ma gli angeli non hanno ancor tal grazia,</l>
     <l n="111">quantunque scarchi sian di carne e d'ossa.</l>
    </lg>
    <lg n="38">
     <l n="112">Di contemplar ciascun s'allegra e sazia</l>
     <l n="113">nel sommo sol; pur quelle leggi eterne</l>
     <l n="114">lasciando a parte, il ciel loda e ringrazia.</l>
    </lg>
    <lg n="39">
     <l n="115">Tanto si sa là su, quanto decerne</l>
     <l n="116">l'alto motor: colui che più ne volse,</l>
     <l n="117">or geme e mughia ne le notti inferne.</l>
    </lg>
    <lg n="40">
     <l n="118">Quando dal corpo mio l'alma si sciolse,</l>
     <l n="119">non gli gravò il partir, ma l'empia fama,</l>
     <l n="120">che lasciava di sé qua giù, gli dolse.</l>
    </lg>
    <lg n="41">
     <l n="121">Né d'altro inanzi a Dio or si richiama.</l>
     <l n="122">Se 'l feci, se 'l pensai, se fui nocente,</l>
     <l n="123">tu, Ciel, tu, Verità, tu, Terra, esclama!</l>
    </lg>
    <lg n="42">
     <l n="124">Oh mal nata avarizia, oh sete ardente</l>
     <l n="125">de' mondani tesor, che sempre cresci,</l>
     <l n="126">miser chi dietro a te suo mal non sente!</l>
    </lg>
    <lg n="43">
     <l n="127">Or va, infelice, a te stessa rincresci,</l>
     <l n="128">poi che fan senza te più lieta vita</l>
     <l n="129">le fere vaghe e gli ucelletti e i pesci.</l>
    </lg>
    <lg n="44">
     <l n="130">Ma quella man che 'n me fu tanto ardita,</l>
     <l n="131">perch'è cagion che 'l mondo oggi m'incolpe,</l>
     <l n="132">contra mia voglia a profetar m'invita.</l>
    </lg>
    <lg n="45">
     <l n="133">Io dico che di questa e d'altre colpe</l>
     <l n="134">vedrassi di là su venir vendetta</l>
     <l n="135">prima che 'l corpo mio si snerve o spolpe.</l>
    </lg>
    <lg n="46">
     <l n="136">Macchiare, ahi stolta e sanguinaria setta!,</l>
     <l n="137">macchiar cercasti un nitido cristallo,</l>
     <l n="138">un'alma in ben oprar sincera e netta.</l>
    </lg>
    <lg n="47">
     <l n="139">Sappi, crudel, se non purghi 'l tuo fallo,</l>
     <l n="140">se non ti volgi a Dio, sappi ch'io veggio</l>
     <l n="141">a la ruina tua breve intervallo;</l>
    </lg>
    <lg n="48">
     <l n="142">ché caderà quel caro antico seggio,</l>
     <l n="143">questo mi pesa, e finirai con doglia</l>
     <l n="144">la vita, che del mal s'elesse il peggio. —</l>
    </lg>
    <lg n="49">
     <l n="145">Poi volse i passi e disse: — Quella spoglia</l>
     <l n="146">che fu gittata, et or di tomba è priva,</l>
     <l n="147">ben verrà con pietà chi la ricoglia.</l>
    </lg>
    <lg n="50">
     <l n="148">Ma che più questo a me? Pur l'alma è viva</l>
     <l n="149">et onorata nei superni chiostri,</l>
     <l n="150">ove umana virtù per fede arriva:</l>
    </lg>
    <lg n="51">
     <l n="151">ivi convien che 'l suo ben far si mostri. —</l>
    </lg>
   </lg>
  </body>
 </text>
</TEI>