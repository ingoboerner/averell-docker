<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse - XXVI</title>
    <author>Iacopo Sannazaro</author>
   </titleStmt>
   <extent>
    <measure unit="stanza">6</measure>
    <measure unit="line">77</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_rime-disperse-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse - XXVI</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando che Febo in Arïete alberga,</l>
     <l n="2">ogn' altissimo faggio germe allora,</l>
     <l n="3">ogni liquido fonte si rinfresca,</l>
     <l n="4">ogni arido terren ridendo infiora,</l>
     <l n="5">veste repiglia ogni sfrondata verga,</l>
     <l n="6">ogni crudo animal d' amor s' invesca,</l>
     <l n="7">e, cercando, s' adesca</l>
     <l n="8">di qualche suo contento,</l>
     <l n="9">e ciaschedun tormento</l>
     <l n="10">mitiga e tempra &lt;a&gt; l' amorosa face</l>
     <l n="11">con la sua fera, e consolato giace.</l>
     <l n="12">Ma 'l mio dolor e 'l mio ostinato affanno</l>
     <l n="13">non vuol ch' io mi dea pace,</l>
     <l n="14">per rinovar di primavera o d' anno.</l>
    </lg>
    <lg n="2">
     <l n="15">Quando il re de' pianeti si congiunge</l>
     <l n="16">all' alto Cancro, il pin sublime e grande</l>
     <l n="17">mostra in le acute frondi il duro frutto,</l>
     <l n="18">e le già amate, or onorate, ghiande</l>
     <l n="19">per le silvestre querce apparon lunge;</l>
     <l n="20">ogni silvestre pianta ha allor produtto</l>
     <l n="21">in questo tempo tutto;</l>
     <l n="22">i semplici pastori</l>
     <l n="23">tra vaghe erbette e fiori</l>
     <l n="24">ne' copïosi prati un' ora almanco</l>
     <l n="25">donan riposo all' affannato fianco.</l>
     <l n="26">Ma la mia verde fé non mette foglia,</l>
     <l n="27">né fior né frutti manco,</l>
     <l n="28">ond' io senza riposo ho sempre doglia.</l>
    </lg>
    <lg n="3">
     <l n="29">Nella stagion che la gran matre antica</l>
     <l n="30">si spoglia il vago manto, ogni bifolco</l>
     <l n="31">pone a' cornuti bovi il grave giogo,</l>
     <l n="32">e, vomerando poi di solco in solco,</l>
     <l n="33">coi rabuffati crin, con gran fatica</l>
     <l n="34">la dura terra rompe in ogni loco,</l>
     <l n="35">e poi da indi a poco</l>
     <l n="36">del suo più caro seme</l>
     <l n="37">ogni cultura preme;</l>
     <l n="38">non si cura gittarlo al tempo incerto,</l>
     <l n="39">perché ha speranza radoppiare il merto.</l>
     <l n="40">Io fermo amore ho seminato e fede</l>
     <l n="41">con pena e dolor certo,</l>
     <l n="42">senza speranza mai d' aver mercede.</l>
    </lg>
    <lg n="4">
     <l n="43">Quando che 'l giorno a noi si fa più breve,</l>
     <l n="44">e spesse piogge con rabbiosi vènti</l>
     <l n="45">buffan per l' aria, onde d' alpestre valli</l>
     <l n="46">rodendo scendon turbidi torrenti,</l>
     <l n="47">e che nell' alpi appar gelida neve</l>
     <l n="48">e intorno ai fiumi pendono i cristalli,</l>
     <l n="49">nelle povere stalli</l>
     <l n="50">veggio i teneri agnelli,</l>
     <l n="51">candidi puri e belli,</l>
     <l n="52">e le silvestre fiere dall' esterno</l>
     <l n="53">gelo coprirsi. Et io dal freddo eterno</l>
     <l n="54">campar non posso, ahi sòrte iniqua e dura!;</l>
     <l n="55">ch' in me rinasce il verno</l>
     <l n="56">pianti, suspiri e gelida paura.</l>
    </lg>
    <lg n="5">
     <l n="57">Così, nella fiorita primavera</l>
     <l n="58">c' ogn' uom s' allegra, o nella calda estate</l>
     <l n="59">o nell' autunno vario o al freddo tempo,</l>
     <l n="60">requie trovar non posso. Ahi crudeltate</l>
     <l n="61">dell' importuno cielo! anzi di altera</l>
     <l n="62">donna, che mi legò troppo per tempo!</l>
     <l n="63">anzi pur mia! c' a tempo</l>
     <l n="64">la immensa alta bellezza,</l>
     <l n="65">la lucida chiarezza</l>
     <l n="66">delle soavi angeliche faville</l>
     <l n="67">fuggir dovea; cagion che sempre stille</l>
     <l n="68">dalli umidi occhi gelido liquore,</l>
     <l n="69">e che nel cor sfaville</l>
     <l n="70">Cupido atroce in sempiterno ardore.</l>
    </lg>
    <lg n="6">
     <l n="71">Infelice canzon, senza lusingo</l>
     <l n="72">io ti comando e stringo</l>
     <l n="73">che mai non esci fòr di questo speco,</l>
     <l n="74">piangendo sempre e sospirando meco;</l>
     <l n="75">ch' io son disposto, poi che vuol mia sòrte,</l>
     <l n="76">di viver sempre teco</l>
     <l n="77">e teco insieme ancor giugner a morte.</l>
    </lg>
   </lg>
  </body>
 </text>
</TEI>