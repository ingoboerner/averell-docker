<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - C </title>
    <author>Iacopo Sannazaro</author>
   </titleStmt>
   <extent>
    <measure unit="stanza">52</measure>
    <measure unit="line">154</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-c</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - C </title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - C </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Scorto dal mio pensier fra i sassi e l'onde,</l>
     <l n="2">fermato er'io su la vezzosa falda</l>
     <l n="3">che Pausilipo in mar bagna et asconde.</l>
    </lg>
    <lg n="2">
     <l n="4">L'intensa passion, profonda e calda,</l>
     <l n="5">che mi fece alcun tempo amar quel monte,</l>
     <l n="6">bollia ne l'alma ancor possente e salda;</l>
    </lg>
    <lg n="3">
     <l n="7">quando, girando il sole a l'orizonte,</l>
     <l n="8">invitato dal sonno, infermo e lasso,</l>
     <l n="9">dopo molto pensar, chinai la fronte.</l>
    </lg>
    <lg n="4">
     <l n="10">E parvemi veder d'un vivo sasso</l>
     <l n="11">un foco uscir, che 'l mondo tutto ardea</l>
     <l n="12">e poi seccava il mar di passo in passo.</l>
    </lg>
    <lg n="5">
     <l n="13">E mentre gli occhi in ciò fermi tenea,</l>
     <l n="14">vidi nel mezzo suo fendersi il cielo</l>
     <l n="15">e gridando fuggir la bella Astrea.</l>
    </lg>
    <lg n="6">
     <l n="16">Per l'ossa mi sentiva un freddo gelo,</l>
     <l n="17">vedendo la ruina sì repente,</l>
     <l n="18">et in odio tenea lo mortal velo;</l>
    </lg>
    <lg n="7">
     <l n="19">quando sùbito allor mi fu presente</l>
     <l n="20">un'ombra, che venia di fulgid'arme</l>
     <l n="21">e de' suoi proprii rai tutta lucente.</l>
    </lg>
    <lg n="8">
     <l n="22">Questa, credo, venia per consolarme,</l>
     <l n="23">vedendo in me tanta paura accolta,</l>
     <l n="24">e per li casi suoi notificarme.</l>
    </lg>
    <lg n="9">
     <l n="25">Pareami averla già vista altra volta,</l>
     <l n="26">ma dove non sapea, come né quando,</l>
     <l n="27">né se da' lacci uman fusse disciolta.</l>
    </lg>
    <lg n="10">
     <l n="28">Così vèr lei mi strinsi, lacrimando:</l>
     <l n="29">— Dimmi, chi sei, felice e ben nat'alma? —</l>
     <l n="30">E poi caddi a' suoi piè, tutto tremando.</l>
    </lg>
    <lg n="11">
     <l n="31">— Mentr'io fui qui con la terrena salma,</l>
     <l n="32">che fu poc'anzi già — rispose allora —</l>
     <l n="33">d'ogni eccelso valor portai la palma.</l>
    </lg>
    <lg n="12">
     <l n="34">Né molto spazio il cielo è vòlto ancora,</l>
     <l n="35">poscia che mi lasciasti sì pensoso,</l>
     <l n="36">che mai non devea più veder l'aurora.</l>
    </lg>
    <lg n="13">
     <l n="37">Tu ti partisti, et io tutto dubbioso</l>
     <l n="38">rimasi, e benché in vista andasse lieto,</l>
     <l n="39">il cor stava sospetto e doloroso.</l>
    </lg>
    <lg n="14">
     <l n="40">Ma chi pò gir contra 'l divin decreto?</l>
     <l n="41">Io stesso pur sentia tirarmi a morte</l>
     <l n="42">d'un pensier tempestoso et inquieto.</l>
    </lg>
    <lg n="15">
     <l n="43">Onde, quando a te ora il ciel sì forte</l>
     <l n="44">mostrò d'aprirsi, il colpo allor provai</l>
     <l n="45">de la mia dura, irreparabil sòrte. —</l>
    </lg>
    <lg n="16">
     <l n="46">A questi detti suoi gli occhi levai,</l>
     <l n="47">ma sì del sonno avea la mente ottusa,</l>
     <l n="48">che per nome chiamar nol seppi mai.</l>
    </lg>
    <lg n="17">
     <l n="49">Et egli: — Ov'è fuggita la tua Musa?</l>
     <l n="50">c'hai posto in bando la memoria antica,</l>
     <l n="51">come vedessi il volto di Medusa.</l>
    </lg>
    <lg n="18">
     <l n="52">Non ti soven che in quella piaggia aprica</l>
     <l n="53">stamane il tuo dir saggio mi riprese</l>
     <l n="54">de la pericolosa mia fatica? —</l>
    </lg>
    <lg n="19">
     <l n="55">Allora io corsi con le braccia stese,</l>
     <l n="56">— Ahi lasso me! — dicendo or ti conosco,</l>
     <l n="57">magnanimo, gentil, mio gran marchese.</l>
    </lg>
    <lg n="20">
     <l n="58">Perdona a l'intelletto infermo e losco,</l>
     <l n="59">il qual, da tema e da dolor sospinto,</l>
     <l n="60">non ti scorgeva ben per l'aer fosco. —</l>
    </lg>
    <lg n="21">
     <l n="61">Tre volte ivi pensai d'averlo cinto;</l>
     <l n="62">tre volte mossi, oimè, le braccia in vano,</l>
     <l n="63">e di paura più rimasi vinto.</l>
    </lg>
    <lg n="22">
     <l n="64">Parvemi l'accidente orrendo e strano,</l>
     <l n="65">e ritirando il piè, gittai un grido,</l>
     <l n="66">qual uom che per dolor diventa insano.</l>
    </lg>
    <lg n="23">
     <l n="67">Poi dissi: — Signor mio diletto e fido,</l>
     <l n="68">perché fuggi da me com'ombra o vento? —</l>
     <l n="69">Et ei, che di virtù fo albergo e nido,</l>
    </lg>
    <lg n="24">
     <l n="70">rispose: — Amico, io son di vita spento;</l>
     <l n="71">ossa e polpe non ho, non prender doglia,</l>
     <l n="72">ché del mio stato io son lieto e contento;</l>
    </lg>
    <lg n="25">
     <l n="73">ché quella calda et eccessiva voglia,</l>
     <l n="74">che sempr'ebbi in mostrar l'intera fede,</l>
     <l n="75">non mi fe' mai pregiar la cara spoglia.</l>
    </lg>
    <lg n="26">
     <l n="76">Et ora un sol pensier m'offende e lede,</l>
     <l n="77">che non perdussi al fin la bella impresa,</l>
     <l n="78">e 'l mio caro signor so ben che 'l crede.</l>
    </lg>
    <lg n="27">
     <l n="79">Il qual, vedendo in me tal fiamma accesa,</l>
     <l n="80">cercò, sì come tu, di mitigarla;</l>
     <l n="81">ma la voce da me non era intesa.</l>
    </lg>
    <lg n="28">
     <l n="82">Et or forse in me pensa e di me parla,</l>
     <l n="83">forse dubita ancor ne la mia vita,</l>
     <l n="84">e pur non sa che più non pòte aitarla. —</l>
    </lg>
    <lg n="29">
     <l n="85">— O anima diss'io — nel ciel gradita,</l>
     <l n="86">qual forza ti ristrinse al duro varco,</l>
     <l n="87">ché sì sùbito sei del corpo uscita? —</l>
    </lg>
    <lg n="30">
     <l n="88">— Mira, — rispose, e disegnommi il parco —</l>
     <l n="89">la mia animosa fé qui mi condusse,</l>
     <l n="90">d'amor, d'affezzion, di voler carco.</l>
    </lg>
    <lg n="31">
     <l n="91">E qui ogni mia gloria si distrusse.</l>
     <l n="92">Or pò ben estimare il volgo cieco,</l>
     <l n="93">se le cose di qua son vane e flusse.</l>
    </lg>
    <lg n="32">
     <l n="94">E chi nol sa, ripensi questo or seco,</l>
     <l n="95">che quel cor, a cui fu sì angosto il mondo,</l>
     <l n="96">or si contenterà d'un breve speco;</l>
    </lg>
    <lg n="33">
     <l n="97">e quel animo vasto e sì profondo</l>
     <l n="98">iniqua frode in sì brev'ora oppresse,</l>
     <l n="99">col chiaro ingegno, a null'altro secondo. —</l>
    </lg>
    <lg n="34">
     <l n="100">Mentre ei parlava, io gli vedea sì spesse</l>
     <l n="101">faville lampeggiar sotto la gola,</l>
     <l n="102">che parea c'una stella ivi tenesse.</l>
    </lg>
    <lg n="35">
     <l n="103">Così mirando in quella parte sola:</l>
     <l n="104">— Signor mio, — dimandai — che cosa è questa? —</l>
     <l n="105">Et ei così seguì la mia parola:</l>
    </lg>
    <lg n="36">
     <l n="106">— La luce, c'ora a te si manifesta,</l>
     <l n="107">è 'l segno che lasciò l'empia saetta,</l>
     <l n="108">c'al mio punto fatal volò sì presta.</l>
    </lg>
    <lg n="37">
     <l n="109">Questo è l'onor che del ben far s'aspetta:</l>
     <l n="110">mostrar per gloria le corusche piaghe,</l>
     <l n="111">poi che non lice in ciel cercar vendetta.</l>
    </lg>
    <lg n="38">
     <l n="112">Però prega per me c'omai s'appaghe</l>
     <l n="113">il mio signor, e di' ch'io mi ricordo</l>
     <l n="114">de le parole sue dolci e presaghe.</l>
    </lg>
    <lg n="39">
     <l n="115">Ma 'l pensier cieco e 'l desiderio ingordo</l>
     <l n="116">tenean la mente mia tanto offuscata,</l>
     <l n="117">che tutto era narrar fabule al sordo.</l>
    </lg>
    <lg n="40">
     <l n="118">Diraili ancor che lieta et impensata</l>
     <l n="119">vittoria al suo favor spiegherà l'ale,</l>
     <l n="120">quando da lui sarà più desiata;</l>
    </lg>
    <lg n="41">
     <l n="121">onde con fama eterna et immortale</l>
     <l n="122">alzarà insino al cielo i suoi trofei;</l>
     <l n="123">e fia il gran nome a' suoi gran gesti eguale.</l>
    </lg>
    <lg n="42">
     <l n="124">Così, s'a te non grava, ancor vorrei</l>
     <l n="125">pregassi poi la mia bella Costanza</l>
     <l n="126">che col pianto non turbe i piacer miei.</l>
    </lg>
    <lg n="43">
     <l n="127">Ferme negli altri duo la sua speranza,</l>
     <l n="128">ché, leve e scarco de le umane some,</l>
     <l n="129">chiamato io son ne la superna danza.</l>
    </lg>
    <lg n="44">
     <l n="130">Or è ragion c'adempia il suo bel nome,</l>
     <l n="131">onde Ippolita mia prendendo esempio,</l>
     <l n="132">le man non ponga in su l'aurate chiome.</l>
    </lg>
    <lg n="45">
     <l n="133">Pense che 'n questo eterno, immortal tempio,</l>
     <l n="134">che voi chiamate ciel, sarà 'l mio ospizio,</l>
     <l n="135">lontan dal viver basso, iniquo et empio;</l>
    </lg>
    <lg n="46">
     <l n="136">ove, rivolto al nostro primo inizio,</l>
     <l n="137">volgerò in gioco i miei passati danni,</l>
     <l n="138">non più suggetto a bruma et a solstizio.</l>
    </lg>
    <lg n="47">
     <l n="139">Dunque, in me non contate i giorni e gli anni,</l>
     <l n="140">c'assai son visso io già, se 'l viver mio,</l>
     <l n="141">da li sudor s'estima e dagli affanni.</l>
    </lg>
    <lg n="48">
     <l n="142">Temprate, egri mortai, vostro desio,</l>
     <l n="143">ché non la lunga età, ma i chiari gesti</l>
     <l n="144">ne bastan a schermir dal cieco oblio.</l>
    </lg>
    <lg n="49">
     <l n="145">Gli anni son a fuggir sì lievi e presti,</l>
     <l n="146">c'al fine altro non è c'un volver d'occhi</l>
     <l n="147">questo, che poi vi lassa afflitti e mesti.</l>
    </lg>
    <lg n="50">
     <l n="148">Però, pria che l'offesa in voi trabocchi,</l>
     <l n="149">armate il petto incontro a la Fortuna,</l>
     <l n="150">ché vano è l'aspettar che 'l colpo scocchi. —</l>
    </lg>
    <lg n="51">
     <l n="151">Così dicendo, al raggio de la luna,</l>
     <l n="152">c'allor del mar uscia, rivolse il viso;</l>
     <l n="153">poi salutò le stelle ad una ad una</l>
    </lg>
    <lg n="52">
     <l n="154">e lieto se ne andò nel paradiso.</l>
    </lg>
   </lg>
  </body>
 </text>
</TEI>