<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - XLVIII. In tumulum Assanii.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">16</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-xlviii-in-tumulum-as</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - XLVIII. In tumulum Assanii.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - XLVIII. In tumulum Assanii.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu, qui disjectos artus, inhumataque furtim</l>
     <l n="2">Assanii occulto membra refers tumulo;</l>
     <l n="3">Macte animi pietate, tamen nihil irrita busti</l>
     <l n="4">Gloria tam claros afferet ad cineres:</l>
     <l n="5">Quandoquidem voluit potius sic sparsa jacere,</l>
     <l n="6">Quam cadere ad tristes nobilis Umbra rogos.</l>
     <l n="7">Nunc late exigui fines egressa sepulcri,</l>
     <l n="8">Eoum fama verberat Oceanum.</l>
     <l n="9">Contemsit dulcemque animam, floremque juventae;</l>
     <l n="10">Sanguine ut agnato dedecus elueret.</l>
     <l n="11">Quumque hausit saevi stricto latus ense Tyranni;</l>
     <l n="12">Laudem obitu statuit quaerere, non tumulum.</l>
     <l n="13">Quodque magis mirere; hilaris, ridensque cruentos</l>
     <l n="14">Carnificis cultros cernere sustinuit.</l>
     <l n="15">Dissimulet patriam; taceat nomenque, genusque:</l>
     <l n="16">Qui facit hoc, dicit se Lacedaemonium.</l>
    </lg>
   </lg>
  </body>
 </text>
</TEI>