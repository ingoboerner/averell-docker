<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e canzoni - XI</title>
    <author>Iacopo Sannazaro</author>
   </titleStmt>
   <extent>
    <measure unit="stanza">8</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_sonetti-e-canzoni-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e canzoni - XI</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e canzoni - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O fra tante procelle invitta e chiara</l>
     <l n="2">anima gloriosa, a cui Fortuna</l>
     <l n="3">dopo sì lunghe offese alfin si rende,</l>
     <l n="4">e benché da le fasce e da la cuna</l>
     <l n="5">tarda venisse a te sempre et avara</l>
     <l n="6">né corra ancor quanto il dever si stende,</l>
     <l n="7">pur fra se stessa danna oggi e riprende</l>
     <l n="8">la ingiusta guerra e del su' error si pente,</l>
     <l n="9">quasi già d'esser cieca or si vergogni;</l>
     <l n="10">onde, perché tardando non si agogni</l>
     <l n="11">tra speranze dubbiose, inferme e lente,</l>
     <l n="12">benigna ti consente</l>
     <l n="13">la terra e 'l mar con salda e lunga pace,</l>
     <l n="14">ché raro alta virtù sepolta giace.</l>
    </lg>
    <lg n="2">
     <l n="15">Ecco che 'l gran Nettuno e le compagne</l>
     <l n="16">de la bella Anfitrite e 'l vecchio Glauco</l>
     <l n="17">sotto al tuo braccio omai quieti stanno;</l>
     <l n="18">e con un suon soavemente rauco</l>
     <l n="19">per le spumose e liquide campagne</l>
     <l n="20">sovra a pesci frenati ignudi vanno</l>
     <l n="21">ringraziando natura, il giorno e l'anno</l>
     <l n="22">che a sì raro destino alzaron l'onde;</l>
     <l n="23">tal che Protèo, ben che si pòsi o dorma,</l>
     <l n="24">più non si cangia di sua propria forma,</l>
     <l n="25">ma in su gli scogli assiso, ove el s'asconde,</l>
     <l n="26">chiaramente risponde</l>
     <l n="27">a chi il dimanda, senza laccio o nodo,</l>
     <l n="28">e de' tuoi fati parla in cotal modo:</l>
    </lg>
    <lg n="3">
     <l n="29">— Questi che qui dal ciel per grazia venne</l>
     <l n="30">sotto umana figura a far il mondo</l>
     <l n="31">di sue virtuti e di sua vista lieto,</l>
     <l n="32">empierà di sua fama a tondo a tondo</l>
     <l n="33">l'immensa terra, e di sé mille penne</l>
     <l n="34">lascerà stanche e tutto il sacro ceto;</l>
     <l n="35">sì che Parnaso mai nel suo laureto</l>
     <l n="36">non sentì risonar sì chiaro nome</l>
     <l n="37">né far d'uom vivo mai tanta memoria,</l>
     <l n="38">né con tal pregio, onor, trionfo e gloria,</l>
     <l n="39">dopo vittoriose e ricche some,</l>
     <l n="40">vide mai cinger chiome</l>
     <l n="41">di verde fronda, come il dì ch'io parlo,</l>
     <l n="42">ché 'l cielo a tanto ben volse servarlo.</l>
    </lg>
    <lg n="4">
     <l n="43">Ben provide a' dì nostri il Re superno,</l>
     <l n="44">quando a tanto valor tanta beltade,</l>
     <l n="45">per adornarne il mondo, inseme aggiunse.</l>
     <l n="46">Felice, altera e gloriosa etade,</l>
     <l n="47">degna di fama e di preconio eterno,</l>
     <l n="48">che di nostra aspra sòrte il ciel compunse,</l>
     <l n="49">e per cui sola il vizio si disgiunse</l>
     <l n="50">da' petti umani, e sola virtù regna,</l>
     <l n="51">riposta già nel proprio seggio antico,</l>
     <l n="52">onde gran tempo quello suo nemico</l>
     <l n="53">la tenne in bando, e ruppe ogni sua insegna!</l>
     <l n="54">Or, onorata e degna,</l>
     <l n="55">dimostra ben, che se in esilio visse,</l>
     <l n="56">le leggi di là su son certe e fisse.</l>
    </lg>
    <lg n="5">
     <l n="57">Chi potrà dir, fra tante aperte prove</l>
     <l n="58">e fra sì manifesti e veri esempi,</l>
     <l n="59">che de le cose umane il ciel non cure</l>
     <l n="60">Ma il viver corto e 'l variar de' tempi,</l>
     <l n="61">e le stelle, qui tarde e preste altrove.</l>
     <l n="62">fan che la mente mai non si assecure</l>
     <l n="63">a questo, e le speranze e le paure</l>
     <l n="64">(sì come ognun del suo veder si inganna)</l>
     <l n="65">tiran il cor, che da se stesso è ingordo,</l>
     <l n="66">a creder quel che 'l voler cieco e sordo</l>
     <l n="67">più li consiglia e più gli occhi li appanna;</l>
     <l n="68">e poi fra sé condanna,</l>
     <l n="69">no 'l proprio error, ma il cielo e l'alte stelle,</l>
     <l n="70">che sol per nostro ben son chiare e belle.</l>
    </lg>
    <lg n="6">
     <l n="71">Oh qual letizia fia per gli alti monti,</l>
     <l n="72">se a' Fauni mai tra le spelunche e i boschi</l>
     <l n="73">arriva il grido di sì fatti onori!</l>
     <l n="74">Usciran di suoi nidi ombrosi e foschi</l>
     <l n="75">le vaghe Ninfe, e per le rive e i fonti</l>
     <l n="76">spargeran di sue man divini odori;</l>
     <l n="77">in tutti i tronchi, in tutte l'erbe e i fiori</l>
     <l n="78">scriveran gli atti e l'opre alte e leggiadre,</l>
     <l n="79">che 'l faran vivo oltra mille anni in terra</l>
     <l n="80">e se in antiveder l'occhio non erra,</l>
     <l n="81">tosto fia lieta questa antica madre</l>
     <l n="82">d'un tal marito e padre</l>
     <l n="83">più che Roma non fu de' buoni Augusti,</l>
     <l n="84">ché 'l ciel non è mai tardo a' preghi giusti.</l>
    </lg>
    <lg n="7">
     <l n="85">Benigni fati, che a sì lieto fine</l>
     <l n="86">scorgete il mondo e i miseri mortali</l>
     <l n="87">e li degnate di più ricco stame,</l>
     <l n="88">se mitigar cercate i nostri mali</l>
     <l n="89">e risaldar li danni e le ruine,</l>
     <l n="90">acciò che più ciascun vi pregi et ame,</l>
     <l n="91">fate, prego, che 'l cielo a sé non chiame,</l>
     <l n="92">fin che natura sia già vinta e stanca,</l>
     <l n="93">questi che è de virtù qui solo esempio;</l>
     <l n="94">ma di sue lodi in terra un sacro tempio</l>
     <l n="95">lasce poi ne la età matura e bianca;</l>
     <l n="96">ché, se la carne manca,</l>
     <l n="97">rimanga il nome. - E così detto, tacque,</l>
     <l n="98">e lieve e presto si gettò ne l'acque.</l>
    </lg>
    <lg n="8">
     <l n="99">Su l'onde salse, fra' beati scogli</l>
     <l n="100">andrai, canzon; ché 'l tuo signore e mio</l>
     <l n="101">ivi del nostro ben pensoso siede.</l>
     <l n="102">Bascia la terra e l'uno e l'altro piede,</l>
     <l n="103">e vergognosa escusa il gran desio</l>
     <l n="104">che mi ha spronato, onde io</l>
     <l n="105">di dimostrar il core ardo e sfavillo</l>
     <l n="106">al mio gran Scipione, al mio Camillo.</l>
    </lg>
   </lg>
  </body>
 </text>
</TEI>