<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epigrammi - VI. Ad Ninam.</title>
    <author>Iacopo Sannazaro</author>
   </titleStmt>
   <extent>
    <measure unit="stanza">1</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Iacopo Sannazaro_epigrammi-vi-ad-ninam</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epigrammi - VI. Ad Ninam.</title>
     <author>Iacopo Sannazaro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epigrammi - VI. Ad Ninam.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sexcentas, Nina, da, precor, roganti</l>
     <l n="2">Sed tantum mihi basiationes:</l>
     <l n="3">Non quas dent bene filiae parenti;</l>
     <l n="4">Nec quas dent bene fratribus sorores</l>
     <l n="5">Sed quas nupta rogata det marito,</l>
     <l n="6">Et quas det juveni puella caro.</l>
     <l n="7">Juvat me mora longa basiorum;</l>
     <l n="8">Ne me tam cito deserat voluptas.</l>
     <l n="9">Nolo marmora muta, nolo pictos</l>
     <l n="10">Dearum, Nina, basiare vultus:</l>
     <l n="11">Sed totam cupio tenere linguam,</l>
     <l n="12">Insertam humidulis meis labellis;</l>
     <l n="13">Hanc et sugere, morsiunculasque</l>
     <l n="14">Molles adjicere; et columbulorum</l>
     <l n="15">In morem, teneros inire lusus,</l>
     <l n="16">Ac blandum simul excitare murmur.</l>
     <l n="17">Haec sunt suavia dulciora melle</l>
     <l n="18">Hyblaeo, et Siculae liquore cannae.</l>
     <l n="19">Haec sola ambrosiaeque, nectarisque</l>
     <l n="20">Succos fundere, sola habere possunt.</l>
     <l n="21">Quae si contigerint mihi, tuisque</l>
     <l n="22">Admovere sinas manum papillis:</l>
     <l n="23">Quis tunc divitias, quis aurum, et omnes</l>
     <l n="24">Assis me putet aestimare reges?</l>
     <l n="25">Jam non maluerim mihi beatas</l>
     <l n="26">Aurorae, Venerisque habere noctes:</l>
     <l n="27">Non Hebes thalamos beatiores:</l>
     <l n="28">Non, si deserat haec suum Maritum:</l>
     <l n="29">Non si me roget usquequaque: non si</l>
     <l n="30">Aeternam mihi spondeat juventam.</l>
    </lg>
   </lg>
  </body>
 </text>
</TEI>