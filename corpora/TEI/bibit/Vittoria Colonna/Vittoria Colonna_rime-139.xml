<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 139 </title>
    <author>Vittoria Colonna</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Vittoria Colonna_rime-139</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 139 </title>
     <author>Vittoria Colonna</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 139 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'opre divine e 'l glorioso impero</l>
     <l n="2">in terra e 'n Ciel del chiaro eterno Sole</l>
     <l n="3">scrisser quei santi in semplici parole</l>
     <l n="4">che non giunser con arte forza al vero.</l>
    </lg>
    <lg n="2">
     <l n="5">Mossa da simil fede io scrivo, e spero</l>
     <l n="6">che se le lode vostre, al mondo sole,</l>
     <l n="7">qual posso canto, e come il ver le vole,</l>
     <l n="8">non se ne sdegni il vostro animo altero,</l>
    </lg>
    <lg n="3">
     <l n="9">e quasi gemma cui poco lavoro</l>
     <l n="10">d'intorno fregia, sì ch'altra vaghezza</l>
     <l n="11">non può impedir la sua più viva luce,</l>
    </lg>
    <lg n="4">
     <l n="12">il vostro onor, salito a tanta altezza</l>
     <l n="13">ch'uopo non ha di più ricco tesoro,</l>
     <l n="14">dentro 'l mio basso stil nudo riluce.</l>
    </lg>
   </lg>
  </body>
 </text>
</TEI>