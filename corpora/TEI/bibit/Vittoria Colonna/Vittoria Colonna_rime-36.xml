<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 36 </title>
    <author>Vittoria Colonna</author>
   </titleStmt>
   <extent>
    <measure unit="stanza">49</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Vittoria Colonna_rime-36</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 36 </title>
     <author>Vittoria Colonna</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 36 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che 'l mio sol, d'eterni raggi cinto,</l>
     <l n="2">nel bel cerchio di latte fe' ritorno,</l>
     <l n="3">da la propria virtute alzato e spinto,</l>
    </lg>
    <lg n="2">
     <l n="4">già sette volte avea girato intorno</l>
     <l n="5">i segni ove ne fa cangiar stagione</l>
     <l n="6">chi porta seco in ogni parte il giorno,</l>
    </lg>
    <lg n="3">
     <l n="7">e, lasciando il nimico d'Orione,</l>
     <l n="8">spronando i suoi corsier leggieri, entrava</l>
     <l n="9">ad albergar col suo saggio Chirone.</l>
    </lg>
    <lg n="4">
     <l n="10">E con la rosea fronte alora alzava</l>
     <l n="11">gli occhi a licenziar l'ultime stelle</l>
     <l n="12">l'Aurora, e i bei crin d'or vaga mostrava</l>
    </lg>
    <lg n="5">
     <l n="13">quand'io le voglie a la ragion rubelle</l>
     <l n="14">conobbi, essendo il dì che 'l duolo antico</l>
     <l n="15">fa che con maggior forza io rinovelle.</l>
    </lg>
    <lg n="6">
     <l n="16">Alor dal pianto amaro al dolce amico</l>
     <l n="17">pensier, che me consola e ben può darmi</l>
     <l n="18">tutto quel bene onde il mio cor nudrico,</l>
    </lg>
    <lg n="7">
     <l n="19">stanca mi volsi, e ricordar pur parmi</l>
     <l n="20">ch'egli alor prese avea l'usate penne</l>
     <l n="21">per poter poi da terra alta levarmi,</l>
    </lg>
    <lg n="8">
     <l n="22">ma, più che mai soave, un sonno venne,</l>
     <l n="23">e l'alma, quasi del suo carcer fore,</l>
     <l n="24">quel che da l'un volea da l'altro ottenne,</l>
    </lg>
    <lg n="9">
     <l n="25">ché tanto ad alto, ove la scorse Amore,</l>
     <l n="26">volò, che vide la mia luce ardente</l>
     <l n="27">mostrar più vivo il suo divin splendore.</l>
    </lg>
    <lg n="10">
     <l n="28">Era ancor lungi sì ch'un'atra mente</l>
     <l n="29">non la vedria ch'al piacer falso in terra</l>
     <l n="30">contra 'l dritto voler cieca consente,</l>
    </lg>
    <lg n="11">
     <l n="31">ma colui, che 'n un punto e pace e guerra</l>
     <l n="32">può darmi e tuor, tanto al suo dolce lume</l>
     <l n="33">m'avezza che non sempre il desir erra;</l>
    </lg>
    <lg n="12">
     <l n="34">onde strada al mio andar fece il costume</l>
     <l n="35">di seguir l'orme chiare e fuggir l'ombra,</l>
     <l n="36">e diede al mio volar veloci piume,</l>
    </lg>
    <lg n="13">
     <l n="37">e giunsi al sol ch'agli occhi miei disgombra</l>
     <l n="38">quel d'ignoranza vel ch'a noi mortali</l>
     <l n="39">spesso il veder interno appanna e adombra,</l>
    </lg>
    <lg n="14">
     <l n="40">ed udii dir: «Perché fra tanti mali</l>
     <l n="41">t'implichi ognor? Vien meco acciò tu scorgi</l>
     <l n="42">spirti ch'al merto tuo non sono equali.</l>
    </lg>
    <lg n="15">
     <l n="43">Ma pria convien che tutta umil mi porgi</l>
     <l n="44">gli occhi ed intenti, sì che di quel poco</l>
     <l n="45">raggio che 'n me lampeggia almen t'accorgi,</l>
    </lg>
    <lg n="16">
     <l n="46">onde la vista accesa a poco a poco</l>
     <l n="47">acquisti tal virtù che non la offenda</l>
     <l n="48">maggior di questo e assai più chiaro foco.</l>
    </lg>
    <lg n="17">
     <l n="49">Convien che 'l modo e la ragion tu intenda</l>
     <l n="50">come a chi qua su vien dolor si tolga</l>
     <l n="51">e di vero piacer la veste prenda,</l>
    </lg>
    <lg n="18">
     <l n="52">e che sappi fra noi quanto si dolga</l>
     <l n="53">chi in terra vede alcun ch'abbia già amato</l>
     <l n="54">che 'n vèr gli scogli la sua barca volga;</l>
    </lg>
    <lg n="19">
     <l n="55">ché, se si appaga e gode ogni beato</l>
     <l n="56">nel mirar solo il primo eterno Amante,</l>
     <l n="57">il natural desio non è cangiato</l>
    </lg>
    <lg n="20">
     <l n="58">d'amar chi ama; anzi è ferma e constante</l>
     <l n="59">carità vera qui, che non si scema</l>
     <l n="60">pel variar de l'opre o del sembiante».</l>
    </lg>
    <lg n="21">
     <l n="61">«Tu scorgi», alor diss'io, «com'arde e trema</l>
     <l n="62">dinanzi ai raggi tuoi la mia virtute,</l>
     <l n="63">e qual speme e timor l'ingombri e prema;</l>
    </lg>
    <lg n="22">
     <l n="64">da fiamme vive e da saette acute</l>
     <l n="65">arso e punto fu il cor quel giorno ch'io</l>
     <l n="66">posi ne le tue man la mia salute.</l>
    </lg>
    <lg n="23">
     <l n="67">Vorrei gli umani error porre in oblio,</l>
     <l n="68">ch'essendomi tu guida a maggior cose</l>
     <l n="69">ch'a mio stato non lice ergo il desio».</l>
    </lg>
    <lg n="24">
     <l n="70">Per man lieto mi prese, e non rispose</l>
     <l n="71">ai detti miei ma alor seco mi strinse</l>
     <l n="72">sì che nel suo splendor tutta m'ascose;</l>
    </lg>
    <lg n="25">
     <l n="73">ond'io potea, sì del suo bel mi cinse,</l>
     <l n="74">veder quasi in un specchio quel che 'l Cielo</l>
     <l n="75">sol per suoi pregi agli occhi miei dipinse.</l>
    </lg>
    <lg n="26">
     <l n="76">Ma pria sentii com'un squarciar di velo</l>
     <l n="77">a me d'intorno, e un caldo e puro vento</l>
     <l n="78">tutta infiammarmi d'amoroso zelo;</l>
    </lg>
    <lg n="27">
     <l n="79">fa' ch'io possa ridir quel che pavento,</l>
     <l n="80">tu che lo stato e la salute al mondo,</l>
     <l n="81">Amor, donasti, e sei di te contento.</l>
    </lg>
    <lg n="28">
     <l n="82">Io vidi alora un carro, tal che a tondo</l>
     <l n="83">il ciel, la terra e 'l mar cinger parea</l>
     <l n="84">col suo chiaro splendor vago e giocondo.</l>
    </lg>
    <lg n="29">
     <l n="85">Sovra l'Imperador del Cielo avea,</l>
     <l n="86">Quel che scese fra noi per noi scampare</l>
     <l n="87">dal servir grave e da la morte rea;</l>
    </lg>
    <lg n="30">
     <l n="88">e, come molti empier l'invide, avare,</l>
     <l n="89">de' beni altrui superbi trionfando,</l>
     <l n="90">vil voglie d'un ingordo empio regnare,</l>
    </lg>
    <lg n="31">
     <l n="91">Costui vinse e donò il Suo Regno quando</l>
     <l n="92">in sacrificio Se medesmo diede,</l>
     <l n="93">col puro sangue il nostro error lavando.</l>
    </lg>
    <lg n="32">
     <l n="94">Sua la vittoria e nostra la mercede</l>
     <l n="95">fece; ché vita abbiam dal Suo morire</l>
     <l n="96">noi ch'eravam del gran nimico prede.</l>
    </lg>
    <lg n="33">
     <l n="97">Io avea già di tanto aspro martire</l>
     <l n="98">da mille inteso, e 'n mille carte letto,</l>
     <l n="99">e con sospir di quel solea gioire;</l>
    </lg>
    <lg n="34">
     <l n="100">però dinanzi a sì novo conspetto</l>
     <l n="101">non mi fu ad uopo la mia scorta presta</l>
     <l n="102">a trar d'errori e dubbi l'intelletto.</l>
    </lg>
    <lg n="35">
     <l n="103">Io vedea l'onorata e sacra testa,</l>
     <l n="104">che suol aver di stelle ampia corona,</l>
     <l n="105">di spine acute averla ora contesta,</l>
    </lg>
    <lg n="36">
     <l n="106">e piagata la man che toglie e dona</l>
     <l n="107">al ciel corso, al sol luce, ai mortai vita,</l>
     <l n="108">qui virtù, là su gloria eterna e buona.</l>
    </lg>
    <lg n="37">
     <l n="109">Sugli omer santi, acciò che al Ciel gradita</l>
     <l n="110">sia l'umil nostra spoglia, io vidi il segno</l>
     <l n="111">ch'a pianger sempre il primo error m'invita,</l>
    </lg>
    <lg n="38">
     <l n="112">quel del nostro gioir sicuro pegno</l>
     <l n="113">ch'adorar con le man giunte si deve</l>
     <l n="114">perché sostenne il nostro ver sostegno.</l>
    </lg>
    <lg n="39">
     <l n="115">Non fu a le sante spalle il peso greve;</l>
     <l n="116">quanto devrebbe, oimè! del nostro affanno</l>
     <l n="117">tal rimembranza farne il peso leve!</l>
    </lg>
    <lg n="40">
     <l n="118">Sul carro a la Sua dextra in real scanno</l>
     <l n="119">la Vergin vidi, d'ogni virtù exempio,</l>
     <l n="120">per cui possiam fuggir l'eterno danno;</l>
    </lg>
    <lg n="41">
     <l n="121">costei fu innanzi a tutti i tempi tempio</l>
     <l n="122">a Dio sacrato, e vidi e sapea come</l>
     <l n="123">con umiltà calcò il superbo ed empio.</l>
    </lg>
    <lg n="42">
     <l n="124">Ai santi pie' colei che simil nome</l>
     <l n="125">onora vidi, ardendo d'amor, lieta</l>
     <l n="126">risplender, cinta da l'aurate chiome.</l>
    </lg>
    <lg n="43">
     <l n="127">La mosse a pianger qui ben degna pieta,</l>
     <l n="128">onde il Ciel vuol che con equal misura</l>
     <l n="129">per seme di dolor or gloria mieta.</l>
    </lg>
    <lg n="44">
     <l n="130">Poi che la rese l'alta fe' sicura</l>
     <l n="131">non volse il pie' già mai, né strinse il pianto,</l>
     <l n="132">ma col cor fermo e con pietosa cura</l>
    </lg>
    <lg n="45">
     <l n="133">sola rimase, e dentro al suo bel manto</l>
     <l n="134">mille chiare virtù davan conforto</l>
     <l n="135">a l'alta voglia, al grand'animo santo.</l>
    </lg>
    <lg n="46">
     <l n="136">Al sepolcro, cercando il Signor morto,</l>
     <l n="137">l'apparve vivo, e diede alto e felice</l>
     <l n="138">al gran mar de le sue lacrime porto.</l>
    </lg>
    <lg n="47">
     <l n="139">Beata lei, che 'l frutto e la radice</l>
     <l n="140">sprezzò del mondo, e dal suo Signor ora</l>
     <l n="141">altra dolcezza e sempiterna elice;</l>
    </lg>
    <lg n="48">
     <l n="142">ond'io, che d'altro Sol più vaga aurora</l>
     <l n="143">illustrata vedea, con altro caldo</l>
     <l n="144">da quel che i nostri fiori apre e 'ncolora</l>
    </lg>
    <lg n="49">
     <l n="145">tenni qui gli occhi fissi e 'l pensier saldo.</l>
    </lg>
   </lg>
  </body>
 </text>
</TEI>