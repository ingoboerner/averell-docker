<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Piero degli Albizzi</author>
   </titleStmt>
   <extent>
    <measure unit="stanza">6</measure>
    <measure unit="line">99</measure>
   </extent>
   <publicationStmt>
    <publisher>UNED University</publisher>
    <idno>Piero degli Albizzi_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Piero degli Albizzi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A qualunque animal che vive in terra</l>
     <l n="2">è concesso da Dio</l>
     <l n="3">per natura seguire alcuna cosa</l>
     <l n="4">altra al comun desio,</l>
     <l n="5">per la quale il pensier s'adagia e posa</l>
     <l n="6">e fuor di sé ogn'altra cura serra.</l>
     <l n="7">L'uccel rapace in guerra</l>
     <l n="8">si diletta e nutrica;</l>
     <l n="9">la picciola formica,</l>
     <l n="10">per conservar la sua povera vita,</l>
     <l n="11">nel vago e dolce tempo s'afatica;</l>
     <l n="12">la natura del veltro lui invita</l>
     <l n="13">a seguir lepri, cavriuoli e cerbi,</l>
     <l n="14">né cotal voglia in lui mai è finita,</l>
     <l n="15">benché spesso si spolpi e si disnervi.</l>
    </lg>
    <lg n="2">
     <l n="16">A l'uomo è conceduta la ragione,</l>
     <l n="17">per la qual si diparte</l>
     <l n="18">dalla natura degli altri animali.</l>
     <l n="19">Chi quella pon da parte</l>
     <l n="20">e dassi a seguitare e vizî mali,</l>
     <l n="21">d'essere uom rimuove la cagione.</l>
     <l n="22">Quanto mala pigione</l>
     <l n="23">è quella di coloro,</l>
     <l n="24">che solo in far tesoro,</l>
     <l n="25">in voluttà e pompe sono attenti,</l>
     <l n="26">lasciando quel che la ragion dà loro!</l>
     <l n="27">Ragion ci mena e guida co' suo venti</l>
     <l n="28">a seguitar virtù, per lo qual bene</l>
     <l n="29">i vizî tutti in noi son morti e spenti,</l>
     <l n="30">sempre crescendo di gloria la spene.</l>
    </lg>
    <lg n="3">
     <l n="31">Tutti color ch'adirizzan lor vita</l>
     <l n="32">in ricchezze mondane,</l>
     <l n="33">sanza cercar che cosa sia virtute,</l>
     <l n="34">fanno lor voglie vane,</l>
     <l n="35">non intendendo qual sia lor salute,</l>
     <l n="36">né 'n qual cammin la natura gli 'nvita.</l>
     <l n="37">Essa, gridando — Aita! —,</l>
     <l n="38">spesse volte ci chiama,</l>
     <l n="39">come quella che brama</l>
     <l n="40">ognora el nostro bene; ma noi sciocchi,</l>
     <l n="41">sempre fuggendo Quel che più ci ama,</l>
     <l n="42">nel più aspro sentier voltiam più gli occhi:</l>
     <l n="43">però saggio è colui che si provede</l>
     <l n="44">di buono schermo, innanzi ch'a lui tocchi</l>
     <l n="45">el colpo di Colui ch'è ferma fede.</l>
    </lg>
    <lg n="4">
     <l n="46">La volontà malvagia, che sommette</l>
     <l n="47">quasi d'ognun le forze,</l>
     <l n="48">benché de' saggi men più degli sciocchi,</l>
     <l n="49">di noi solo le scorze</l>
     <l n="50">lascia, rodendol dentro; e noi, degli occhi</l>
     <l n="51">orbi, ignoriamo. Ahi, quanto mal ci mette!</l>
     <l n="52">Non sia verun che nette</l>
     <l n="53">speri suo vane voglie</l>
     <l n="54">esser, d'amore doglie.</l>
     <l n="55">Questa con donne e con dolce vivande</l>
     <l n="56">ci aletta, e to' di liberta' le spoglie</l>
     <l n="57">a qualunque lei segue. Ahi, quanto è grande</l>
     <l n="58">l'ignoranza che regna infra' mortali:</l>
     <l n="59">lasciare il ben che 'nnanzi a noi si spande,</l>
     <l n="60">per seguir nostre voluttà bestiali!</l>
    </lg>
    <lg n="5">
     <l n="61">Quella malvagia lupa, che più fame</l>
     <l n="62">ha quanto più si pasce,</l>
     <l n="63">con suo lusinghe in gran ruina mena</l>
     <l n="64">qual uomo al mondo nasce</l>
     <l n="65">atto a seguirla, e con crudel catena</l>
     <l n="66">lo stringe e tira alle sua voglie brame.</l>
     <l n="67">Non più di color grame</l>
     <l n="68">son quell'alme appenate,</l>
     <l n="69">le qua' sempre assetate,</l>
     <l n="70">veggendosi da presso le chiar'acque,</l>
     <l n="71">e del gustare son sempre private.</l>
     <l n="72">O misero colui a chi più piacque</l>
     <l n="73">lasciar virtù per acquistar tesoro,</l>
     <l n="74">e 'n cui l'ardente sete mai non tacque,</l>
     <l n="75">sempre apetendo più quant'ha più oro!</l>
    </lg>
    <lg n="6">
     <l n="76">Ecco la pompa ancor, che ci dimostra,</l>
     <l n="77">con suo false ragioni,</l>
     <l n="78">noi valer tanto quanto siàn prezzati;</l>
     <l n="79">da varie openïoni</l>
     <l n="80">dell'ignorante volgo impazzati,</l>
     <l n="81">ci fa fuggir beatitudo nostra.</l>
     <l n="82">Alcun suo tempo in giostra</l>
     <l n="83">consuma e 'n farsi ornato</l>
     <l n="84">per esser nominato</l>
     <l n="85">dagli altri il più valente o 'l più giulivo.</l>
     <l n="86">Alcun, benché nol vaglia, fia inclinato</l>
     <l n="87">a voler che ciascun, pur ricco e privo,</l>
     <l n="88">l'onori e segua come suo signore.</l>
     <l n="89">Per Dio, lasciam le pompe, e Quel che vivo</l>
     <l n="90">fa sempre altrui seguiàn con fermo core!</l>
     <l n="91">Canzon mia, benché nuda</l>
     <l n="92">sie di vaghi ornamenti,</l>
     <l n="93">non vo' che tu paventi,</l>
     <l n="94">ma va' sicuramente in ciascun loco,</l>
     <l n="95">gridando ad alta voce: — State attenti</l>
     <l n="96">sempre a fuggir de' vizî el tristo gioco!</l>
     <l n="97">Ciascun si volga a seguitar virtute</l>
     <l n="98">la qual chi segue, sé dell'aspro foco</l>
     <l n="99">trae e conduce a porto di salute! —</l>
    </lg>
   </lg>
  </body>
 </text>
</TEI>