<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Leonardo Benci</author>
   </titleStmt>
   <extent>
    <measure unit="stanza">34</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Leonardo Benci_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Leonardo Benci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Discenda sopra me dal sacro lume</l>
     <l n="2">razzo divin che mi riscaldi tanto</l>
     <l n="3">che stinguer non lo possa fonte o fiume!</l>
    </lg>
    <lg n="2">
     <l n="4">O sacro Appollo, al novissimo canto</l>
     <l n="5">grazia respira alla tremenda voce,</l>
     <l n="6">qual son le forze del tuo poter santo.</l>
    </lg>
    <lg n="3">
     <l n="7">Picciola barca mia, se gir vuoi in foce,</l>
     <l n="8">òra alle suore del monte Parnaso</l>
     <l n="9">che fanno legno dritto gir veloce.</l>
    </lg>
    <lg n="4">
     <l n="10">Se da fortuna, da pianeta o caso</l>
     <l n="11">indutto fu' nol so, ma mi trovai</l>
     <l n="12">in Elicone, al fonte di Pegàso.</l>
    </lg>
    <lg n="5">
     <l n="13">Né prima l'occhio a rimirar girai</l>
     <l n="14">ch'un'umbra inanzi agli occhi mi s'indulse,</l>
     <l n="15">d'età matura e reverenda assai.</l>
    </lg>
    <lg n="6">
     <l n="16">Tre volte o più quel vaso circunfulse</l>
     <l n="17">con passo tardo e poi, levando gli occhi</l>
     <l n="18">al ciel, le palme, piangendo, si pulse:</l>
    </lg>
    <lg n="7">
     <l n="19">«Destinato è da Dio ch'a dir mi tocchi</l>
     <l n="20">ché l'operar col corpo insieme è tolto,</l>
     <l n="21">nel punto che morir chiamon gli sciocchi.</l>
    </lg>
    <lg n="8">
     <l n="22">O radïante Iddio, se in ira volto</l>
     <l n="23">vedi me figlio e tu, madre Minerva,</l>
     <l n="24">la tinta invidia al mondo m'ha sepolto!</l>
    </lg>
    <lg n="9">
     <l n="25">La somma deïtà, che in sé riserva</l>
     <l n="26">trïonfo, gloria e nel mondo vendetta,</l>
     <l n="27">contro dimando alla gente proterva.</l>
    </lg>
    <lg n="10">
     <l n="28">Se mai udir lamento vi diletta</l>
     <l n="29">per dar ristoro a' miseri languenti,</l>
     <l n="30">o giusto Iddio, la mia querela è retta;</l>
    </lg>
    <lg n="11">
     <l n="31">tu se' pel Tauro corso fiate venti,</l>
     <l n="32">ch'i' consacrai la penna e fetti duce:</l>
     <l n="33">di te versi cantai, che 'l mondo ha spenti!</l>
    </lg>
    <lg n="12">
     <l n="34">Cumana alle nere ombre mi conduce,</l>
     <l n="35">ispiriti notando sanza sangue,</l>
     <l n="36">debili al mondo a sostener la luce.</l>
    </lg>
    <lg n="13">
     <l n="37">De' suo tormenti indarno ognun si langue,</l>
     <l n="38">però che speran nella gran salita,</l>
     <l n="39">digesto ogni velen del mortal angue».</l>
    </lg>
    <lg n="14">
     <l n="40">E, trascorrendo la Città di vita,</l>
     <l n="41">mostrommi l'ombre del beato regno,</l>
     <l n="42">certificate di gloria infinita;</l>
    </lg>
    <lg n="15">
     <l n="43">poi si rivolse a me, e fece segno</l>
     <l n="44">che subito dolore al cor lo stringa;</l>
     <l n="45">ond'io incominciai: «Deh, s'i' son degno</l>
    </lg>
    <lg n="16">
     <l n="46">udirti, il fiato la tua voce spinga.</l>
     <l n="47">Qual causa il color nel viso spense,</l>
     <l n="48">ove letizia par mai non s'infinga?</l>
    </lg>
    <lg n="17">
     <l n="49">E dov'è l'alme nelle fiamme offense?</l>
     <l n="50">Mostrami nella faccia tuo delizia,</l>
     <l n="51">non mi celar le tuo parole immense!»</l>
    </lg>
    <lg n="18">
     <l n="52">«S'al fiume Lete, che to' la notizia,</l>
     <l n="53">chinato non ti fussi a bere all'onda,</l>
     <l n="54">conosceresti in te la mia tristizia.</l>
    </lg>
    <lg n="19">
     <l n="55">Ogn'anima fu qui lieta e gioconda</l>
     <l n="56">picciolo spazio, poi divisa in tre:</l>
     <l n="57">l'una nel Sommo Ben veder s'infonda;</l>
    </lg>
    <lg n="20">
     <l n="58">l'altra, ribella a quel felice Re,</l>
     <l n="59">possiede loco giù nel basso centro;</l>
     <l n="60">la parte terza ben né mal non fé.</l>
    </lg>
    <lg n="21">
     <l n="61">Quest'è ne' corpi nostri inchiuse dentro,</l>
     <l n="62">come dispensa la divina sorte;</l>
     <l n="63">or più m'ascolta, perch'io vo più entro.</l>
    </lg>
    <lg n="22">
     <l n="64">In noi le pruova Iddio fino alla morte,</l>
     <l n="65">e quelle che 'n ben vivere s'affanna</l>
     <l n="66">le fa beate nell'etterna corte.</l>
    </lg>
    <lg n="23">
     <l n="67">Quelle che 'l mondo le diletta e 'nganna</l>
     <l n="68">nella gola infernal le scaccia e chiude;</l>
     <l n="69">con morte etterna al foco le condanna</l>
    </lg>
    <lg n="24">
     <l n="70">Io le credetti, e 'l creder mi dischiude</l>
     <l n="71">nel mondo su di fama e di ghirlanda,</l>
     <l n="72">in gran vergogna delle gente rude.</l>
    </lg>
    <lg n="25">
     <l n="73">Non è d'Iddio precetto, e non comanda</l>
     <l n="74">scüola teologica né cherici,</l>
     <l n="75">che chi pur crede ben la fama spanda.</l>
    </lg>
    <lg n="26">
     <l n="76">Vi sono ancora e gran Peripatetici,</l>
     <l n="77">quantunque riprovati in ogni parte,</l>
     <l n="78">Pittagora, Platone e gli altri eretici.</l>
    </lg>
    <lg n="27">
     <l n="79">Dunque ho io indarno rigato le carte,</l>
     <l n="80">prestando vana fede a mia nutrice,</l>
     <l n="81">infesta guida all'opere e mia arte?</l>
    </lg>
    <lg n="28">
     <l n="82">Beato tu, che sali con Beatrice</l>
     <l n="83">su fra le stelle nel più alto polo;</l>
     <l n="84">quanto fortuna t'ha fatto felice!</l>
    </lg>
    <lg n="29">
     <l n="85">e tu che fusti innamorato e solo</l>
     <l n="86">per Laüra cogliesti quelle foglie</l>
     <l n="87">sacrate a quello iddio ch'i' son figliuolo.</l>
    </lg>
    <lg n="30">
     <l n="88">O dolce Appollo, se mai se ne coglie</l>
     <l n="89">in questa vita, cingimi le tempie,</l>
     <l n="90">po' che la 'nvidia al mondo me le toglie!»</l>
    </lg>
    <lg n="31">
     <l n="91">Chinò el capo e 'l petto si rïempie</l>
     <l n="92">di caldo pianto; ma el benigno Iddio</l>
     <l n="93">spirò col fiato foglie e 'l capo gli empie.</l>
    </lg>
    <lg n="32">
     <l n="94">L'acque renderon dolce mormorio,</l>
     <l n="95">faccendo segno alla dimanda iusta;</l>
     <l n="96">né più ritrassi di tanto disio,</l>
    </lg>
    <lg n="33">
     <l n="97">perché, partita, quell'ombra vetusta</l>
     <l n="98">si trasse nella selva, onde lo sguardo,</l>
     <l n="99">seguendo retro, la veduta frusta.</l>
    </lg>
    <lg n="34">
     <l n="100">Volsimi indietro assai pensoso e tardo.</l>
    </lg>
   </lg>
  </body>
 </text>
</TEI>