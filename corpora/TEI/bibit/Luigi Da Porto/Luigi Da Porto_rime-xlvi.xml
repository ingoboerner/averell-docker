<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLVI</title>
    <author>Luigi Da Porto</author>
   </titleStmt>
   <extent>
    <measure unit="stanza">4</measure>
    <measure unit="line">47</measure>
   </extent>
   <publicationStmt>
    <publisher>UNED University</publisher>
    <idno>Luigi Da Porto_rime-xlvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLVI</title>
     <author>Luigi Da Porto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che debb'io fare, Amore,</l>
     <l n="2">S'una voglia infinita</l>
     <l n="3">Tormenta la mia vita,</l>
     <l n="4">Ch'avendo il suo desio, più ognor desia?</l>
     <l n="5">Dammi aiuto, Signore,</l>
     <l n="6">Tu che vedi il mio lutto,</l>
     <l n="7">E in me pôi fare il tutto.</l>
     <l n="8">Trammi, deh trammi, Amor, trammi di doglia!</l>
     <l n="9">Cangia questa mia voglia,</l>
     <l n="10">Tal che almen per cibarsi</l>
     <l n="11">Ella possa sfamarsi:</l>
     <l n="12">Che se deve esser tal la vita mia,</l>
     <l n="13">Per dar fine al desire</l>
     <l n="14">Vorrei più tosto ber Lethe o morire.</l>
    </lg>
    <lg n="2">
     <l n="15">Amor, tu la mia donna</l>
     <l n="16">Conosci, e vedi come</l>
     <l n="17">Bascio gli occhi e le chiome,</l>
     <l n="18">E quasi sempre pendo dal bel collo,</l>
     <l n="19">Al mio viver colonna:</l>
     <l n="20">E di lei, Signor mio,</l>
     <l n="21">Più mi cresce il desio.</l>
     <l n="22">Trammi, deh trammi, Amor, trammi d'affanni!</l>
     <l n="23">Ristora i miei gran' danni,</l>
     <l n="24">Pasci questa mia fame,</l>
     <l n="25">Tal che sazio mi chiame:</l>
     <l n="26">Che se giamai non debbo esser satollo,</l>
     <l n="27">Per dar fine al desire</l>
     <l n="28">Vorrei più tosto ber Lethe o morire.</l>
    </lg>
    <lg n="3">
     <l n="29">Amor, chiudi quest'occhi,</l>
     <l n="30">Chiudi l'orecchie mie,</l>
     <l n="31">che fanno al cor le vie,</l>
     <l n="32">Tal ch'io non l'oda, o più la veggia mai:</l>
     <l n="33">Perché al cor non trabocchi</l>
     <l n="34">Del canto la dolcezza,</l>
     <l n="35">O l'alta sua bellezza.</l>
     <l n="36">Trammi, deh trammi, Amor, trammi di vita!</l>
     <l n="37">Dammi con morte aita,</l>
     <l n="38">O tu fa' men bramosa</l>
     <l n="39">La mia voglia amorosa:</l>
     <l n="40">Che se sazia non deve esser giamai,</l>
     <l n="41">Per dar fine al desire</l>
     <l n="42">Vorrei più tosto ber Lethe o morire.</l>
    </lg>
    <lg n="4">
     <l n="43">Amor, se la focosa</l>
     <l n="44">Voglia, che dolorosa</l>
     <l n="45">Rende la vita mia, minor non fai,</l>
     <l n="46">Per dar fine al desire</l>
     <l n="47">Vorrei più tosto ber Lethe e morire.</l>
    </lg>
   </lg>
  </body>
 </text>
</TEI>