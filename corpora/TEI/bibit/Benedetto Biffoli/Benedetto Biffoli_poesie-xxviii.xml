<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXVIII</title>
    <author>Benedetto Biffoli</author>
   </titleStmt>
   <extent>
    <measure unit="stanza">6</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Benedetto Biffoli_poesie-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXVIII</title>
     <author>Benedetto Biffoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I' son venuto, o rilucente stella,</l>
     <l n="2">sol per vedere tuo graziosi lumi,</l>
     <l n="3">che fan languir mie vita tapinella,</l>
     <l n="4">stretta nel laccio de' tuo be' costumi;</l>
     <l n="5">e ogni fiata sento tuo favella,</l>
     <l n="6">mancan mie forze e par ch'io mi consumi,</l>
     <l n="7">ond'io ti priego, o signor mio crudele,</l>
     <l n="8">ch'aggia piatà del tuo servo fedele.</l>
    </lg>
    <lg n="2">
     <l n="9">O chiaro specchio, albergo di mie vita</l>
     <l n="10">viva fontana se' di gentilezza;</l>
     <l n="11">or quanto mi dorrà la tuo partita,</l>
     <l n="12">piena d'afanno, priva di dolcezza.</l>
     <l n="13">O fiordaliso, o rosa mia fiorita,</l>
     <l n="14">principio fusti d'ogni mia asprezza;</l>
     <l n="15">tu vedi ben ch'io mi moro d'amore:</l>
     <l n="16">deh, muoviti a piatà, cara signore!</l>
    </lg>
    <lg n="3">
     <l n="17">Grida soccorso ogni mie sentimento,</l>
     <l n="18">il mie cor piange e si lamenta e dole,</l>
     <l n="19">e 'l corpo lasso vive mal contento</l>
     <l n="20">e si distrugge come cera al sole;</l>
     <l n="21">onde mie vita al tutto mancar sento.</l>
     <l n="22">Aiutami con fatti e con parole,</l>
     <l n="23">e sol piatà verso di me si mova.</l>
     <l n="24">Or chi piatà non ha, piatà non trova.</l>
    </lg>
    <lg n="4">
     <l n="25">Ora ti priego intenda il mie tormento,</l>
     <l n="26">ché per te vo cantando notte e dia,</l>
     <l n="27">al caldo al freddo al ghiaccio all'acqua al vento,</l>
     <l n="28">sempre cercando di te, vita mia.</l>
     <l n="29">Or non t'avedi tu ch'io per te stento?</l>
     <l n="30">Tu se' cagion di mia malinconia;</l>
     <l n="31">deh, volgi ver di me gli occhi tuo cari,</l>
     <l n="32">e piatà dona a' miei sospiri amari!</l>
    </lg>
    <lg n="5">
     <l n="33">O bianca perla, o luce mie serena,</l>
     <l n="34">non mi voler sì tosto abandonare!</l>
     <l n="35">Soccorrimi, ch'ogni mie possa allena!</l>
     <l n="36">Il giorno fugge e non può ritornare.</l>
     <l n="37">Tu se' colei che mi dà tanta pena</l>
     <l n="38">che morte chiamo mi venga a trovare;</l>
     <l n="39">così si strugge il tempo e passan l'ore,</l>
     <l n="40">e tu non hai piatà del mie dolore.</l>
    </lg>
    <lg n="6">
     <l n="41">Non posso più cantar, dolce madonna;</l>
     <l n="42">aiutami, per dio, ch'i' sono stanco!</l>
     <l n="43">Tu se' mie gioia, tu ferma colonna,</l>
     <l n="44">tu sola se' che mi fa' venir manco;</l>
     <l n="45">i' non volli mai bene ad altra donna,</l>
     <l n="46">tu se' la stella d'esto poggio franco,</l>
     <l n="47">che guidi gli amador e poi gli lasci</l>
     <l n="48">in grandi affanni, e di fronde gli pasci.</l>
    </lg>
   </lg>
  </body>
 </text>
</TEI>