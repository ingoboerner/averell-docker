<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIII</title>
    <author>Leon Battista Alberti</author>
   </titleStmt>
   <extent>
    <measure unit="stanza">1</measure>
    <measure unit="line">159</measure>
   </extent>
   <publicationStmt>
    <publisher>UNED University</publisher>
    <idno>Leon Battista Alberti_rime-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIII</title>
     <author>Leon Battista Alberti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Udite e nostri lacrimosi canti,</l>
     <l n="2">di doglie pieni e de ira,</l>
     <l n="3">poiché m'è forza a discoprir mie' pianti.</l>
     <l n="4">Piangi con meco, piangi, o mesta lira;</l>
     <l n="5">seghi la doglia che copiosa iscende</l>
     <l n="6">col furor entro ch'al mio cor s'aggira.</l>
     <l n="7">Come con l'aure la fiamma si stende</l>
     <l n="8">fra gli stridosi cispugli e virgulti,</l>
     <l n="9">così Amore in me sue faci incende.</l>
     <l n="10">Occhi, piangete; e voi, che indarno occulti</l>
     <l n="11">soffrite pene, o sospiri miei, spandete</l>
     <l n="12">questi mie' versi piangiosi ed inculti.</l>
     <l n="13">E voi pietosi, che provato avete</l>
     <l n="14">che sian le doglie qual' soffran gli amanti,</l>
     <l n="15">con meco e vostri danni e' miei piangete.</l>
     <l n="16">Piangiamo insieme e lacrimosi canti,</l>
     <l n="17">dipoi che 'l ciel ne elegge</l>
     <l n="18">a viver sempre in doglie e in pianti.</l>
     <l n="19">Convience pur seguir tuo imperio e legge,</l>
     <l n="20">spiatato Amore? Ah, quanto è felice</l>
     <l n="21">chi in dolce libertà sua vita regge!</l>
     <l n="22">Col cielo irato nacque ed infelice</l>
     <l n="23">colui in chi Amor suo forza prova,</l>
     <l n="24">se viver lieto amando mai non lice.</l>
     <l n="25">Che dir? che isdegno né ragion mi mova</l>
     <l n="26">a odïarti, ingrata Mirtia, in cui</l>
     <l n="27">mie dolor o servir pietà mai trova?</l>
     <l n="28">O più, più volte beato colui</l>
     <l n="29">che a fuggir o rinvenir errori</l>
     <l n="30">divien più saggio dal dolor d'altrui!</l>
     <l n="31">Udite, giovinetti, i nostri ardori:</l>
     <l n="32">vedrete le miserie degli amanti,</l>
     <l n="33">poi prendete arte, vita, opre migliori.</l>
     <l n="34">Noï seguiamo e lacrimosi canti,</l>
     <l n="35">di doglie e d'ira carchi;</l>
     <l n="36">seguiam cantando e cominciati pianti.</l>
     <l n="37">Io mi godea aver pensier' mie' scarchi</l>
     <l n="38">da e grievi imperii, con che Amor ne fiacca;</l>
     <l n="39">e gioco m'era tutti gli altrui incarchi.</l>
     <l n="40">Gir come cerva assetata e stracca</l>
     <l n="41">già vidi amante, che languendo errava</l>
     <l n="42">fra gli aspri lacci ch'ognor più l'atacca.</l>
     <l n="43">Io fingëa cagion', i' l'arestava,</l>
     <l n="44">i' mi godëa di suo pene: io</l>
     <l n="45">quel ch' in me soffro in altrui beffava.</l>
     <l n="46">Oimè, ch'or sono a mal mio grado pio;</l>
     <l n="47">ed èmmi in noia ogni fronte austera,</l>
     <l n="48">e chi meco non piange el dolor mio.</l>
     <l n="49">Amor mi t'ha suggetto, o Mirtia altera,</l>
     <l n="50">iniusta, crudel, ingrata. O stolto</l>
     <l n="51">chi per donna servir merto mai spera!</l>
     <l n="52">Che fia, Amor, di me, or che m'hai isvolto?</l>
     <l n="53">Amore spiatato, trïompha, godi,</l>
     <l n="54">s'or piango e lacci ch'i' beffava isciolto.</l>
     <l n="55">Potrò io, che? sgroppar mai questi nodi?</l>
     <l n="56">potrò io, che? fuggir mai chi m'isdegna?</l>
     <l n="57">ma vinci, Amor, che d'ingiuriar ti lodi!</l>
     <l n="58">Vinci, feroce, vinci; mostra, insegna</l>
     <l n="59">quanto abbian forza le tue fiamme e strali,</l>
     <l n="60">poi che tuo furia in chi ama regna.</l>
     <l n="61">O infelici, o miseri mortali,</l>
     <l n="62">o inferma ragion, o fragil vita,</l>
     <l n="63">onde passar deggiam fra tanti mali?</l>
     <l n="64">Se Marte spesso o Neptunno c'invita</l>
     <l n="65">a seguire la sua incerta fede,</l>
     <l n="66">ov'è ragione e libertà ismarrita,</l>
     <l n="67">e pur giova el soffrir, ove altri vede</l>
     <l n="68">star certo premio, o fin di tanti affanni;</l>
     <l n="69">ma Amor sa solo non aver merzede.</l>
     <l n="70">Amor sa solo fabricar inganni,</l>
     <l n="71">con mille ingegni allettar gli amanti,</l>
     <l n="72">con mille iniurie rinovar lor danni.</l>
     <l n="73">Seguiamo adunque e lacrimosi canti,</l>
     <l n="74">d'ira pieni e di doglia;</l>
     <l n="75">seguiam cantando e cominciati pianti.</l>
     <l n="76">Stolto, non sapev'io ch'Amor ispoglia</l>
     <l n="77">d'ogni viril difesa e intera pace</l>
     <l n="78">chi non raffrena, a·llui seguir, suo voglia?</l>
     <l n="79">Aimè, questo sperar ch'ora mi sface,</l>
     <l n="80">quel primo annumerar ogni tuo laude</l>
     <l n="81">state catene son troppo tenace;</l>
     <l n="82">que' vezzosi occhi, onde Chupido applaude,</l>
     <l n="83">onde suo strali, face e reti intende;</l>
     <l n="84">quel fronte tuo, ove e' superbo gaude;</l>
     <l n="85">quella finta modestia, che ostende</l>
     <l n="86">essere ingegno in te talor piatoso,</l>
     <l n="87">amar mi fe', ch'a pianger or m'incende.</l>
     <l n="88">Chi si credesse mai che cuor sdegnoso,</l>
     <l n="89">crucci o pensier' sì ostinati e rei</l>
     <l n="90">fusse in tal don[n]a, o sì Amor dannoso?</l>
     <l n="91">Chi non sperasse merto da costei?</l>
     <l n="92">chi non rendesse premio al mio servire?</l>
     <l n="93">Bellezze insidïose agli oc[c]hi mei!</l>
     <l n="94">Non ti move pietate el mio languire?</l>
     <l n="95">non ti penti stratiar chi in te si fida?</l>
     <l n="96">non ve' tu che t'è biasimo il mio martire?</l>
     <l n="97">Tu pur ti ridi di mie' pianti e strida,</l>
     <l n="98">e pur t'agrada pur seguir durezze,</l>
     <l n="99">per più avampar l'ardor che in me s'annida.</l>
     <l n="100">Non agroppar, non argentar tuo trezze;</l>
     <l n="101">non purpura, auro, gemme, fronde o fiori</l>
     <l n="102">son laude o pregio alle tue bellezze.</l>
     <l n="103">Ma aver impero in chi te sola adori,</l>
     <l n="104">saper usar la fede e diligenza</l>
     <l n="105">di chi te sempre lodi e sempre onori</l>
     <l n="106">t'e pregio, Myrtia; e bella donna, senza</l>
     <l n="107">aver chi speri in sue bellezze amando,</l>
     <l n="108">è indegna di biltade e riverenza.</l>
     <l n="109">Mira le lacrime e i sospir' ch'io spando;</l>
     <l n="110">pensa alle fiamme, a l'isciolto furore,</l>
     <l n="111">ch'ognor fra' mie' pensier' corre ondegiando.</l>
     <l n="112">Ah dura, spïatata Mirtia, core</l>
     <l n="113">di tigre, di g[h]iaccio: o inumana,</l>
     <l n="114">s'a piatà non ti incende il nostro ardore!</l>
     <l n="115">Ah feroce Amor, così fa', sbrana</l>
     <l n="116">mie' nervi e forze, ardi, consuma me me,</l>
     <l n="117">satia qui in me tuo arte e man profana.</l>
     <l n="118">Ïo posso provar fatiche extreme,</l>
     <l n="119">ultimi casi, dolori e martiri,</l>
     <l n="120">ove soffrendo mi mantenga speme.</l>
     <l n="121">E vo' sperar, benché a ragion m'adiri,</l>
     <l n="122">ché mai son satii di sperar gli amanti,</l>
     <l n="123">né Amor mai satio di pianti e sospiri.</l>
     <l n="124">Seguiamo ancora i lacrimosi canti,</l>
     <l n="125">di doglie e d'ira incesi;</l>
     <l n="126">seguiam cantando i dolorosi pianti.</l>
     <l n="127">Saran costumi in te mai sì scortesi,</l>
     <l n="128">che sempre isdegni chi, in servir te una,</l>
     <l n="129">tiene e sue voglie e tutti i pensier' tesi?</l>
     <l n="130">Se 'l ciel in te ogni bellezze assuna,</l>
     <l n="131">se don[n]a soprastai d'ogni altra ornata,</l>
     <l n="132">se a grandirti facil hai fortuna,</l>
     <l n="133">quanto sera' tu, quanto più beata,</l>
     <l n="134">se sapra' farti amar più che temere!</l>
     <l n="135">Bellezza è men che cortesia lodata.</l>
     <l n="136">Non sien ingrate mai, né sian severe;</l>
     <l n="137">abbian pietà degli infelici amanti</l>
     <l n="138">chi spera laude di bellezze avere.</l>
     <l n="139">Ricominciamo e lacrimosi canti,</l>
     <l n="140">pien' di lamenti e stridi;</l>
     <l n="141">seguiamo e nostri dolorosi pianti.</l>
     <l n="142">Ma stolto, qual cagion vòl ch'io mi sfidi</l>
     <l n="143">d'Amore, di Myrtia, e di me stesso?</l>
     <l n="144">Anzi, il mio servir vòl ch'io mi fidi.</l>
     <l n="145">Vidi salir servendo uom già dismesso,</l>
     <l n="146">né mai fu bella di pietà mai priva;</l>
     <l n="147">e un tardo amor gir lieto vidi, e spesso</l>
     <l n="148">fronde appassata rivenir più viva;</l>
     <l n="149">e un grieve tronco, che·llo isvelse il fiume,</l>
     <l n="150">con l'onda che 'l rapi, rigir a riva;</l>
     <l n="151">e in vec[c]hio ausello giovinette piume;</l>
     <l n="152">e fiamma ho vista sostener più vènti,</l>
     <l n="153">poi ravivarsi, onde si spense el lume.</l>
     <l n="154">Speriamo adonque fine a' mie' tormenti;</l>
     <l n="155">serviam sperando, infelici amanti:</l>
     <l n="156">miserie Amor soffrir c'insegna e stenti.</l>
     <l n="157">Finiamo adonque omai e nostri pianti;</l>
     <l n="158">posiamo la lira, il plectro, e lamenti;</l>
     <l n="159">diànci a più lieti e più soavi canti.</l>
    </lg>
   </lg>
  </body>
 </text>
</TEI>