<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XII</title>
    <author>Leon Battista Alberti</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Leon Battista Alberti_rime-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XII</title>
     <author>Leon Battista Alberti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Forza d'erbe, di pietre e di parole</l>
     <l n="2">non porrien l'alma scioglier da quel nodo,</l>
     <l n="3">col qual mi strinse Amor per farmi guerra;</l>
     <l n="4">né are' tanta possanza ancora il cielo,</l>
     <l n="5">ch'i' stessi sanza amari pianti un giorno,</l>
     <l n="6">tant'è crudel chi è del mio cor donna.</l>
    </lg>
    <lg n="2">
     <l n="7">Non fu da alcun mai onorata donna</l>
     <l n="8">con tanta fé, in fatti e in parole,</l>
     <l n="9">a ciascun tempo non mancando un giorno,</l>
     <l n="10">quant'è da me costei, ch'ognora il nodo</l>
     <l n="11">di crudeltà più strigne, perché 'l cielo</l>
     <l n="12">contra me s'è rivolto a farmi guerra.</l>
    </lg>
    <lg n="3">
     <l n="13">Già dodici anni son visso in tal guerra,</l>
     <l n="14">avendo per suo amor contro ogni donna,</l>
     <l n="15">e 'l mondo, e gli animali, e tutto 'l cielo:</l>
     <l n="16">né fu mai chi per me pur due parole</l>
     <l n="17">porgesse, a suplicar che 'l crudel nodo</l>
     <l n="18">un'ora s'allentassi o un sol giorno.</l>
    </lg>
    <lg n="4">
     <l n="19">Così piango ogni notte, e poscia il giorno</l>
     <l n="20">comincio un'altra dispiatata guerra,</l>
     <l n="21">strignendo 'l cor con più tenace nodo,</l>
     <l n="22">e vo forte gridando: O bella donna,</l>
     <l n="23">ascolta le piatose mie parole!</l>
     <l n="24">Ella si fugge, e poi s'oscura il cielo.</l>
    </lg>
    <lg n="5">
     <l n="25">Poscia che vuole Amore e ancora 'l cielo</l>
     <l n="26">che di merzé giamai non veggia il giorno,</l>
     <l n="27">e che non sieno udite mie parole,</l>
     <l n="28">Morte sie quella che mi tria di guerra,</l>
     <l n="29">che ha possanza più ch'ogni altra donna,</l>
     <l n="30">e rompa alfine ogni ben stretto nodo.</l>
    </lg>
    <lg n="6">
     <l n="31">Scioglimi, o Morte, omai di vita il nodo,</l>
     <l n="32">e voglia far di me tal segno in cielo,</l>
     <l n="33">ch'i' mostro a dito sia da ogni donna</l>
     <l n="34">e sia exemplo a ciascun, la notte e 'l giorno,</l>
     <l n="35">acciò che chi non vuol vivere in guerra</l>
     <l n="36">fugga Amor sempre e sue dolze parole.</l>
    </lg>
    <lg n="7">
     <l n="37">Le parole d'Amore e·ll'aspro nodo,</l>
     <l n="38">e·lla guerra del cielo e di mia donna</l>
     <l n="39">mi fa chiamar la Morte notte e giorno.</l>
    </lg>
   </lg>
  </body>
 </text>
</TEI>