<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXIV</title>
    <author>Guido Cavalcanti</author>
   </titleStmt>
   <extent>
    <measure unit="stanza">5</measure>
    <measure unit="line">31</measure>
   </extent>
   <publicationStmt>
    <publisher>UNED University</publisher>
    <idno>Guido Cavalcanti_rime-xxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXIV</title>
     <author>Guido Cavalcanti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La forte e nova mia disaventura</l>
     <l n="2">m'ha desfatto nel core</l>
     <l n="3">ogni dolce penser ch'i' avea d'amore.</l>
    </lg>
    <lg n="2">
     <l n="4">Disfatta m'ha già tanto de la vita,</l>
     <l n="5">che la gentil piacevol donna mia</l>
     <l n="6">dall'anima destrutta s'è partita,</l>
     <l n="7">sì ch'i' non veggio là dov'ella sia.</l>
     <l n="8">Non è rimaso in me tanta balìa,</l>
     <l n="9">ch'io de lo su' valore</l>
     <l n="10">possa comprender nella mente fiore.</l>
    </lg>
    <lg n="3">
     <l n="11">Vèn, che m'uccide, uno sottil pensero,</l>
     <l n="12">che par che dica ch'i' mai no la veggia:</l>
     <l n="13">quest'ho tormento disperato e fero,</l>
     <l n="14">che strugg'e dole e 'ncende ed amareggia.</l>
     <l n="15">Trovar non posso a cui pietate cheggia,</l>
     <l n="16">mercé di quel signore</l>
     <l n="17">che gira la fortuna del dolore.</l>
    </lg>
    <lg n="4">
     <l n="18">Pieno d'angoscia, in loco di paura,</l>
     <l n="19">lo spirito del cor dolente giace</l>
     <l n="20">per la Fortuna che di me non cura,</l>
     <l n="21">c'ha volta Morte dove assai mi spiace,</l>
     <l n="22">e da speranza, ch'è stata fallace,</l>
     <l n="23">nel tempo ch'e' si more</l>
     <l n="24">m'ha fatto perder dilettevole ore.</l>
    </lg>
    <lg n="5">
     <l n="25">Parole mie disfatt'e paurose,</l>
     <l n="26">là dove piace a voi di gire andate;</l>
     <l n="27">ma sempre sospirando e vergognose</l>
     <l n="28">lo nome de la mia donna chiamate.</l>
     <l n="29">Io pur rimagno in tant'aversitate</l>
     <l n="30">che, qual mira de fòre,</l>
     <l n="31">vede la Morte sotto al meo colore.</l>
    </lg>
   </lg>
  </body>
 </text>
</TEI>