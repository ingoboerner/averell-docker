<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE NONO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-nono</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE NONO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE NONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">io priego quello Dio che sta di sopra,</l>
     <l n="2">ch'ogni grazia da lui piove e discende,</l>
     <l n="3">e sanza lui nïente mai s'adopra,</l>
     <l n="4">ed ha pietà di ciascun che l'offende,</l>
     <l n="5">che di scïenza la mia mente copra</l>
     <l n="6">tanto, signori, quanto l'autor stende</l>
     <l n="7">di questa storia, ch'io sappia rimare,</l>
     <l n="8">ch'a tutta gente piaccia l'ascoltare.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come Carlo Mano l'imperiere</l>
     <l n="11">colla sua gente di cotanto affare</l>
     <l n="12">dintorno a Pampalona con sue schiere</l>
     <l n="13">si volse giù nel campo ad acampare.</l>
     <l n="14">Fe' dispiegare pennone e bandiere</l>
     <l n="15">sonando trombe, sveglie e cembanelle,</l>
     <l n="16">zufoli, naccare, corni e cornelle.</l>
    </lg>
    <lg n="3">
     <l n="17">Già era il sol nell'orïente sparto</l>
     <l n="18">quando nostri Cristiani s'attendaro:</l>
     <l n="19">il campo riluceva tutto quanto</l>
     <l n="20">delle arme e delle insegne che arrecaro;</l>
     <l n="21">non si porrebbe dire il terzo tanto,</l>
     <l n="22">che avea in quel campo nobile riparo.</l>
     <l n="23">Lasciamo quel che di Roma ha corona</l>
     <l n="24">e diciam del signor di Pampalona.</l>
    </lg>
    <lg n="4">
     <l n="25">Re Isolier, di Mazarigi figlio,</l>
     <l n="26">per tempo si levò quel chiaro giorno:</l>
     <l n="27">alla finestra, più chiaro che giglio,</l>
     <l n="28">si fece quel baron di pregio adorno.</l>
     <l n="29">Verso l'oste di Carlo alzò il ciglio</l>
     <l n="30">e videlo attendato così atorno.</l>
     <l n="31">Ben conobbe di botto la sua insegna,</l>
     <l n="32">che la seguiva gente d'onor degna.</l>
    </lg>
    <lg n="5">
     <l n="33">Forte gridò: — Lodato sia Macone,</l>
     <l n="34">lodato sia Apollino e Trevigante,</l>
     <l n="35">poi ch'io mi provarò con quel barone</l>
     <l n="36">ch'è nepote di Carlo e sir d'Anglante!</l>
     <l n="37">Mio cugin Ferraù, franco campione,</l>
     <l n="38">vendicarò questo giorno davante. —</l>
     <l n="39">Così dicendo, sentì gridar forte:</l>
     <l n="40">— Allarme! allarme! alla morte! alla morte! —</l>
    </lg>
    <lg n="6">
     <l n="41">La terra si levò tutta a romore,</l>
     <l n="42">gridando tutti: — Alle mura! — i Pagani —</l>
     <l n="43">— attendato è di fuor lo 'mperadore</l>
     <l n="44">ben con dugento mila de' Cristiani. —</l>
     <l n="45">Con sassi, lance, dardi a gran furore,</l>
     <l n="46">con molte frecce ed archi sorïani</l>
     <l n="47">tutt'i Pagan, coperti d'armadura,</l>
     <l n="48">tosto montaron su per l'alte mura,</l>
    </lg>
    <lg n="7">
     <l n="49">aprendo gli archi e tenendo in man sassi</l>
     <l n="50">e palmegiando chi lance e chi dardi,</l>
     <l n="51">su per le mura gridando que' lassi:</l>
     <l n="52">— Fatevi innanzi, Franceschi e Piccardi;</l>
     <l n="53">chi vuole della Spagna incoronarsi,</l>
     <l n="54">venga a provare se noi siam codardi.</l>
     <l n="55">Male a vostr'uopo passaste in Ispagna:</l>
     <l n="56">mai non vedrete Francia né la Magna.</l>
    </lg>
    <lg n="8">
     <l n="57">Non tornerete mai in Piccardia,</l>
     <l n="58">ne' paesi di Fiandra e di Guascogna;</l>
     <l n="59">Inghilterra, Provenza e Normandia,</l>
     <l n="60">Bretagna non vedrete né Borgogna.</l>
     <l n="61">Fatevi inanzi, pien di codardia,</l>
     <l n="62">se non volete già da noi calogna. —</l>
     <l n="63">Nostri Cristian vêr di loro guardava,</l>
     <l n="64">ma nïun delle schiere si mutava.</l>
    </lg>
    <lg n="9">
     <l n="65">Sentendo Carlo gridar que' sermoni,</l>
     <l n="66">vêr di suo gente cominciò gridare:</l>
     <l n="67">— La terra combattiam, franchi baroni;</l>
     <l n="68">gente pagana non potrà durare.</l>
     <l n="69">Vedete che non hanno guernigioni</l>
     <l n="70">né arme indosso da difesa fare.</l>
     <l n="71">Ogi sarem signor di Pampalona</l>
     <l n="72">se ciascun pruova bene sua persona. —</l>
    </lg>
    <lg n="10">
     <l n="73">El duca Namo, signor di Baviera,</l>
     <l n="74">gridò verso di Carlo fortemente,</l>
     <l n="75">dicendo: — Sir, tuo mente è troppo altiera;</l>
     <l n="76">altro che te, non curi più nïente.</l>
     <l n="77">Malagia chi mai segue tuo bandiera!</l>
     <l n="78">Già non facesti tanta buona gente,</l>
     <l n="79">quanta n'ha qui, duchi, conti e baroni;</l>
     <l n="80">e vuogli far morir come bricconi?</l>
    </lg>
    <lg n="11">
     <l n="81">Tu vuoi combattere questa cittade</l>
     <l n="82">e credila pigliar così di scacco:</l>
     <l n="83">la tua è troppa gran simplicitade;</l>
     <l n="84">tutti i Pagan credi mettere in sacco.</l>
     <l n="85">Non hai ancor provato lor bontade</l>
     <l n="86">che vuoi far de' Cristiani sì gran macco?</l>
     <l n="87">Non vedi tu di lance, dardi ed archi,</l>
     <l n="88">di sassi e pietre i merli tutti carchi?</l>
    </lg>
    <lg n="12">
     <l n="89">E' son di sopra e noi saremo al basso:</l>
     <l n="90">un sol di loro varrà più di venti.</l>
     <l n="91">Chi sarà giunto di pietra o di sasso,</l>
     <l n="92">non tornerà a dir novelle a' parenti.</l>
     <l n="93">Sia assediato intorno ciascun passo:</l>
     <l n="94">per fame tu gli arài; non altrimenti.</l>
     <l n="95">Non si combatta per nïuna guisa,</l>
     <l n="96">che nostra gente rimarrie conquisa. —</l>
    </lg>
    <lg n="13">
     <l n="97">Duchi, conti, marchesi e gran baroni,</l>
     <l n="98">ch'eran nel padiglion di Carlo Mano,</l>
     <l n="99">udendo dire sì fatti sermoni,</l>
     <l n="100">gridavan tutti: — Ben dice il Dusnamo.</l>
     <l n="101">Noi aremo i Pagan tutti pregioni,</l>
     <l n="102">se a senno del Dusnamo noi facciamo. —</l>
     <l n="103">— Poi che vi piace, — disse lo 'mperieri —</l>
     <l n="104">— assediasi dintorno ogni sentieri. —</l>
    </lg>
    <lg n="14">
     <l n="105">Assediata fu allora Pampalona</l>
     <l n="106">intorno intorno da ciaschedun lato:</l>
     <l n="107">entrar non vi potea nulla persona</l>
     <l n="108">se come ucel non avesse volato.</l>
     <l n="109">Secondo che la storia mi ragiona,</l>
     <l n="110">ogni piccol sentieri fu serrato.</l>
     <l n="111">Lasciamo Carlo, imperator romano,</l>
     <l n="112">e ritorniamo a dir di quel Pagano.</l>
    </lg>
    <lg n="15">
     <l n="113">Re Isolier, di Pampalona sire,</l>
     <l n="114">al padre Mazarigi andò davante</l>
     <l n="115">e disse: — Monsignor padre, i' vo gire</l>
     <l n="116">a combatter con quel signor d'Anglante. —</l>
     <l n="117">Rispose il padre: — Che t'odo io dire,</l>
     <l n="118">fi di puttana malvagio troiante;</l>
     <l n="119">a combatter con lui non andar tue,</l>
     <l n="120">che ti farebbe com' a Ferraùe. —</l>
    </lg>
    <lg n="16">
     <l n="121">Non sai tu ch'egli uccise tuo cugino,</l>
     <l n="122">ch'era di te più forte tre cotanti?</l>
     <l n="123">Così farebbe ancora te meschino,</l>
     <l n="124">se tu gli andassi a combatter davanti.</l>
     <l n="125">Non mi parlare più di tal latino:</l>
     <l n="126">armar fa nostri baron tutti quanti</l>
     <l n="127">e tu monta a caval sanza dimoro</l>
     <l n="128">e la guardia farai insieme a loro.</l>
    </lg>
    <lg n="17">
     <l n="129">Dentro alle mura andrai intorno intorno</l>
     <l n="130">colla metà de' nostri cavalieri:</l>
     <l n="131">farai con loro la guardia di giorno;</l>
     <l n="132">sopra le mura staranno i terrieri.</l>
     <l n="133">Poscia farai la sera qui ritorno;</l>
     <l n="134">poi l'altra metà montino a destrieri,</l>
     <l n="135">ed un barone, di cui tu ti fidi,</l>
     <l n="136">fa che la notte l'altra guardia guidi.</l>
    </lg>
    <lg n="18">
     <l n="137">Se ognuno guarderà ben la metà,</l>
     <l n="138">io non so che mi possa far Carlone;</l>
     <l n="139">se ben avesse la Cristianità,</l>
     <l n="140">non ci porria dannegiare un bottone.</l>
     <l n="141">Per dieci anni è fornita la città</l>
     <l n="142">di pane e vino e d'ogni imbandigione.</l>
     <l n="143">Se tu farai le mura ben guardare,</l>
     <l n="144">Carlo mi faccia el peggio che può fare. —</l>
    </lg>
    <lg n="19">
     <l n="145">Isolier si partì subitamente</l>
     <l n="146">e di sua gente la metà fe' armare.</l>
     <l n="147">Quel giorno fe' la guardia di presente</l>
     <l n="148">e poi la notte fe' gli altri guardare.</l>
     <l n="149">Così faceva continüamente</l>
     <l n="150">de dì e di notte le guardie mutare,</l>
     <l n="151">e le mura avea fatte ben fornire</l>
     <l n="152">di tutte guarnigion per me' ferire.</l>
    </lg>
    <lg n="20">
     <l n="153">L'oste d'Orlando e dell'imperadore</l>
     <l n="154">era dintorno alla terra attendata</l>
     <l n="155">e, secondo mi conta l'aütore,</l>
     <l n="156">sette anni tenne la terra assediata,</l>
     <l n="157">che battaglia non diè per niun tenore;</l>
     <l n="158">ma pur badaluccâr alcuna fiata,</l>
     <l n="159">com'è usanza a sì fatto mestiere,</l>
     <l n="160">ma non però di battaglia con schiere.</l>
    </lg>
    <lg n="21">
     <l n="161">Essendo stato Carlo con sua gente</l>
     <l n="162">a Pampalona sette anni compiuti,</l>
     <l n="163">un giorno fece lo 'mperier possente</l>
     <l n="164">tutti i baroni, ch'avia più saputi,</l>
     <l n="165">comandar che venisser di presente</l>
     <l n="166">davanti a lui, ed e' furon venuti.</l>
     <l n="167">Quando assembrati fur nel padiglione,</l>
     <l n="168">Carlo d'in su la sedia se rizòne</l>
    </lg>
    <lg n="22">
     <l n="169">e disse: — Bei signor di gran podere,</l>
     <l n="170">che per seguirmi avete abandonati</l>
     <l n="171">vostri parenti e tutto vostro avere,</l>
     <l n="172">dintorno a Pampalona siamo stati</l>
     <l n="173">sette anni, come può ciascun sapere,</l>
     <l n="174">e non ci siam co' Pagani aboccati.</l>
     <l n="175">A me parrebbe, se a voi piacesse,</l>
     <l n="176">che la città per noi si combatesse</l>
    </lg>
    <lg n="23">
     <l n="177">o noi torniamo nel nostro paese,</l>
     <l n="178">ch'a questo modo non voglio più stare.</l>
     <l n="179">Non vo' che sia né conte né marchese</l>
     <l n="180">che di tal cosa mi possa biasmare.</l>
     <l n="181">La battaglia si dia sanza contese</l>
     <l n="182">o noi indietro ci dobbiam tornare:</l>
     <l n="183">tutti siam bene armati e ben sì forti;</l>
     <l n="184">Pagan saranno tutti presi e morti. —</l>
    </lg>
    <lg n="24">
     <l n="185">Dusnamo di Baviera, buon signore,</l>
     <l n="186">verso di Carlo parlò in cotal guisa:</l>
     <l n="187">— Poi che volete, santo imperatore,</l>
     <l n="188">che battaglia se dia alla recisa,</l>
     <l n="189">a me parrebbe (e sarebbe il migliore),</l>
     <l n="190">acciò che tutta non fusse conquisa</l>
     <l n="191">la nostra gente come vil bestiame,</l>
     <l n="192">che si facesse un castel di legname,</l>
    </lg>
    <lg n="25">
     <l n="193">che giudicasse di sopra le mura</l>
     <l n="194">e fusse tanto grande in tutti i lati,</l>
     <l n="195">che su vi stesse di buona misura</l>
     <l n="196">da cinquecento baron bene armati.</l>
     <l n="197">Pagani aràn di ciò sì gran paura</l>
     <l n="198">che non vorrebbon esser già mai nati.</l>
     <l n="199">Non potran dal castello far difesa:</l>
     <l n="200">a te s'arenderan sanza contesa. —</l>
    </lg>
    <lg n="26">
     <l n="201">Tutti e baroni s'acordaro al detto</l>
     <l n="202">dicendo: — Namo ben dice di quello;</l>
     <l n="203">truovisi tosto un maestro perfetto</l>
     <l n="204">che l'ordini di far sanza rapello. —</l>
     <l n="205">Disse allor Carlo: — Fate al mio cospetto</l>
     <l n="206">venir un mastro tosto, che 'l castello</l>
     <l n="207">sappia ben fare e presto per ragione,</l>
     <l n="208">sì come ha detto il buon duca Namone. —</l>
    </lg>
    <lg n="27">
     <l n="209">Levossi su di Bordella Angiolino:</l>
     <l n="210">— Signor, — dicendo — ho qui meco un maestro</l>
     <l n="211">che in tutto il mondo non è un sì fino</l>
     <l n="212">ed è dell'arte sua sottile e destro.</l>
     <l n="213">Quel castello farà a vostro dimino</l>
     <l n="214">per contastare a quel populo alpestro.</l>
     <l n="215">Fate il legname qui prima recare</l>
     <l n="216">ed e' cominciarà il castello a fare. —</l>
    </lg>
    <lg n="28">
     <l n="217">Allora comandò Carlo a Franceschi</l>
     <l n="218">che gisson giù nel bosco in una valle</l>
     <l n="219">per tagliare il legname e poi i Tedeschi</l>
     <l n="220">su l'arecasser, ch'avien buone spalle.</l>
     <l n="221">Gli Alaman, ch'erano gagliardi e freschi,</l>
     <l n="222">giuraron tutti di non arecalle:</l>
     <l n="223">girno al lor capitan sanza menzogna,</l>
     <l n="224">ch'era Guiglielmo, signor di Cologna,</l>
    </lg>
    <lg n="29">
     <l n="225">dicendo: — Monsignor, per Dio piatanza,</l>
     <l n="226">abandonato abiam nostre magioni</l>
     <l n="227">per seguir Carlo e sua magna possanza.</l>
     <l n="228">Duchi, conti, marchesi e gran baroni</l>
     <l n="229">sotto voi siam sanza alcuna fallanza.</l>
     <l n="230">Carlo ci vuol mandar come briconi</l>
     <l n="231">arecar legna sì come somieri,</l>
     <l n="232">sopra le spalle, come poltronieri. —</l>
    </lg>
    <lg n="30">
     <l n="233">Guiglielmo, udendo sua gente sì dire,</l>
     <l n="234">grande sdegno di ciò gli venne al core.</l>
     <l n="235">— Non piaccia a Dio, onnipotente sire,</l>
     <l n="236">ch'a voi sia fatto questo disonore.</l>
     <l n="237">Se mi volete stanotte seguire</l>
     <l n="238">sanza saputa dello 'mperadore,</l>
     <l n="239">insieme tutti ne potremo andare:</l>
     <l n="240">Carlo e sua gente lasceremo stare.</l>
    </lg>
    <lg n="31">
     <l n="241">Subito andrò al nievo di re Carlo</l>
     <l n="242">che questa notte dia la guardia a mene</l>
     <l n="243">ed ei me la darà sanza niun fallo</l>
     <l n="244">sì che ciascun di voi stia bene in séne.</l>
     <l n="245">A mezanotte siam tutti a cavallo,</l>
     <l n="246">sanza farne sapere niente al rene:</l>
     <l n="247">via ce n'andrem con tutta nostra schiera</l>
     <l n="248">sanza stormento o levare bandiera. —</l>
    </lg>
    <lg n="32">
     <l n="249">Tutti rispuoson: — Sir, noi siam contenti,</l>
     <l n="250">da poi che piace a voi sì fatta cosa. —</l>
     <l n="251">E così si fermâr quei frodolenti</l>
     <l n="252">di gir la notte sanza far più posa.</l>
     <l n="253">Or udirete come fur dolenti</l>
     <l n="254">per la pensata vana e dolorosa.</l>
     <l n="255">Un de' Tedeschi, udendo quel tradire,</l>
     <l n="256">andonne a Carlo e tosto prese a dire:</l>
    </lg>
    <lg n="33">
     <l n="257">— Monsignor Carlo, ciascuno Alamanno</l>
     <l n="258">hanno ordinato di girsene via,</l>
     <l n="259">quando stanotte la guardia faranno.</l>
     <l n="260">Provvedete, signor, che ciò non sia.</l>
     <l n="261">Guiglielmo di Cologna seguiranno</l>
     <l n="262">perché gli ha messi in su questa resia. —</l>
     <l n="263">Re Carlo, udendo sì dire il barone,</l>
     <l n="264">della novella tutto si turbòne,</l>
    </lg>
    <lg n="34">
     <l n="265">e comandogli che non si partisse:</l>
     <l n="266">nel padiglion lo fe' serrare ancora.</l>
     <l n="267">Per Salamon mandò ch'a lui venisse</l>
     <l n="268">dinanzi a lui sanza far più dimora</l>
     <l n="269">Salamon venne, come el messo disse,</l>
     <l n="270">davanti a Carlo incontinente allora</l>
     <l n="271">e vêr lui disse con allegra faccia:</l>
     <l n="272">— Che comandate, Monsignor, ch'io faccia? —</l>
    </lg>
    <lg n="35">
     <l n="273">Diceva Carlo Mano: — I' ho sentito</l>
     <l n="274">che in questa notte da molti Pagani</l>
     <l n="275">il campo nostro sarà assallito.</l>
     <l n="276">Muovi coi tuoi ottomilia Britani,</l>
     <l n="277">con tutti quelli che t'hanno servito:</l>
     <l n="278">verso ne va nei paesi cristiani;</l>
     <l n="279">dentro in un bosco, ch'è quivi vicino,</l>
     <l n="280">t'imbosca e sta perfino al mattutino.</l>
    </lg>
    <lg n="36">
     <l n="281">E se tu senti stanotte passare</l>
     <l n="282">nessuna gente che si sia o come,</l>
     <l n="283">di domandare già non t'impacciare</l>
     <l n="284">e non voler saper com'hanno nome,</l>
     <l n="285">Mongioia san Dionigi non gridare:</l>
     <l n="286">percuoti loro con sì fatte some,</l>
     <l n="287">e tuo gente a combatter non sien lenti;</l>
     <l n="288">quanti ne passan, sieno tutti spenti. —</l>
    </lg>
    <lg n="37">
     <l n="289">Salamon disse: — Monsignor, sia fatto; —</l>
     <l n="290">e dipartissi con suo gente snella.</l>
     <l n="291">Verso Navarra n'andò molto ratto</l>
     <l n="292">con ottomilia cavalieri in sella</l>
     <l n="293">ed in un bosco si fu apiattato.</l>
     <l n="294">Secondo che la storia mi novella,</l>
     <l n="295">dal bosco al padiglione del re Carlo</l>
     <l n="296">tre leghe avie, signori, sanza fallo.</l>
    </lg>
    <lg n="38">
     <l n="297">Dipartito che fu il re Salamone,</l>
     <l n="298">Carlo mandò per lo nipote Orlando.</l>
     <l n="299">Orlando venne a lui sanza tenzone:</l>
     <l n="300">— Che comandate, signor mio, parlando? —</l>
     <l n="301">Diceva Carlo: — Io ho qui uno spione</l>
     <l n="302">di nostra gente, che vanno spïando,</l>
     <l n="303">e dice che stanotte questo campo</l>
     <l n="304">sarà assallito sanza niuno scampo,</l>
    </lg>
    <lg n="39">
     <l n="305">sicché stanotte ti conviene fare</l>
     <l n="306">la buona guardia con tuo cavalieri:</l>
     <l n="307">dintorno a questo campo fa guardare,</l>
     <l n="308">sicché sicuri sien tutti i sentieri.</l>
     <l n="309">Come la cloccia mia senti sonare,</l>
     <l n="310">soccorrera'mi sanz'altro pensieri. —</l>
     <l n="311">— Fatto sarà, signore, — disse Orlando</l>
     <l n="312">e dipartissi sanza più parlando.</l>
    </lg>
    <lg n="40">
     <l n="313">El traditor Guiglielmo di Cologna,</l>
     <l n="314">che di partirsi tosto avea pensato</l>
     <l n="315">e di passar la Francia e la Borgogna</l>
     <l n="316">e lasciare i Cristiani in tale stato,</l>
     <l n="317">con mal pensiero fe' cotal menzogna.</l>
     <l n="318">Al conte Orlando se ne fu andato;</l>
     <l n="319">parlando a lui cota' sermoni scocca:</l>
     <l n="320">— La guardia fare stanotte mi tocca. —</l>
    </lg>
    <lg n="41">
     <l n="321">Disse Orlando: — Se tocca a te la guarda,</l>
     <l n="322">per lo mio amor, deh! falla ben stanotte.</l>
     <l n="323">Con ventimila farò l'antiguarda</l>
     <l n="324">intorno alla città ad otte ad otte. —</l>
     <l n="325">Guiglielmo si partì e più non tarda;</l>
     <l n="326">già era sera e della guarda l'otte.</l>
     <l n="327">Colla sua gente, di malizia pregna,</l>
     <l n="328">gia far la guardia con la sua insegna.</l>
    </lg>
    <lg n="42">
     <l n="329">Quando fu poi la mezanotte varca,</l>
     <l n="330">fur asembrati tutti gli Alamanni:</l>
     <l n="331">di suo arnese ciascuno si carca;</l>
     <l n="332">a cavallo montaro con inganni.</l>
     <l n="333">Sanza far motto ciascuno s'imbarca,</l>
     <l n="334">credendosi passare sanza affanni:</l>
     <l n="335">non levando bandiera né stormenti,</l>
     <l n="336">sanza dir nulla partîr que' dolenti.</l>
    </lg>
    <lg n="43">
     <l n="337">Seimilia cinquecento scritti truovo,</l>
     <l n="338">furono quelli si partien dell'oste</l>
     <l n="339">col tradimento che fatto avien nuovo.</l>
     <l n="340">Givan passando piani, rivi e coste,</l>
     <l n="341">non ischierati, cavalcando a pruovo.</l>
     <l n="342">Giunsero ov'eran le genti riposte.</l>
     <l n="343">Salamon, che la guardia face' fare,</l>
     <l n="344">detto gli fu: — Gente sentiam passare. —</l>
    </lg>
    <lg n="44">
     <l n="345">Salamone apellò suo caporali</l>
     <l n="346">e disse lor: — Signori, or m'intendete,</l>
     <l n="347">chi se sieno costoro o tanti o tali,</l>
     <l n="348">sopra loro a combatter vi mettete.</l>
     <l n="349">Non domandate chi sieno né quali,</l>
     <l n="350">ma sol di ben ferir vi provedete.</l>
     <l n="351">Chi e' si sieno, niente domandate:</l>
     <l n="352">ferite a loro e null'altro curate.</l>
    </lg>
    <lg n="45">
     <l n="353">Mostrate sopra lor vostra possanza:</l>
     <l n="354">nessun di loro più avanti passi.</l>
     <l n="355">Morti sien tutti con molta arroganza</l>
     <l n="356">come tapini, poltronieri e lassi.</l>
     <l n="357">Non abbiate di lor nulla piatanza:</l>
     <l n="358">morti si mettano in terra fra' sassi;</l>
     <l n="359">e spade, maze e lance d'ogni parte</l>
     <l n="360">fate che sopra loro sieno sparte. —</l>
    </lg>
    <lg n="46">
     <l n="361">A cento ed a dugento, a mille o meno,</l>
     <l n="362">n'andavan via que' Tedeschi a cavallo;</l>
     <l n="363">e chi a piè menava il palafreno</l>
     <l n="364">per non volere pel camin stancarlo.</l>
     <l n="365">Nell'altro canto, signor, cantaremo</l>
     <l n="366">la gran battaglia che fu in quello stallo</l>
     <l n="367">e come morti fur molti Alamanni.</l>
     <l n="368">Cristo vi guardi da pena e d'afanni.</l>
    </lg>
   </lg>
  </body>
 </text>
</TEI>