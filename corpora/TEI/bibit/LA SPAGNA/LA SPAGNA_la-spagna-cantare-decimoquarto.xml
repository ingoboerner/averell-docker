<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOQUARTO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimoquarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOQUARTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOQUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al nome di Gesù, signor diritto,</l>
     <l n="2">che da' Giudei per noi ricomperare</l>
     <l n="3">in sulla croce fu morto e confitto,</l>
     <l n="4">voglio la bella storia racontare.</l>
     <l n="5">Voi, buona gente, sanza fare un zitto,</l>
     <l n="6">in cortesia mi dobbiate ascoltare;</l>
     <l n="7">ed io vi conterò, sanz'altre pecche,</l>
     <l n="8">il perché Orlando se n'andò a Lamecche.</l>
    </lg>
    <lg n="2">
     <l n="9">Essendo Orlando da Nobil tornato,</l>
     <l n="10">come nell'altro canto vi lassai,</l>
     <l n="11">a Pampalona nel campo arivato,</l>
     <l n="12">facendo ognuno di lui festa assai,</l>
     <l n="13">Dusnamo di Baviera ebbe scontrato:</l>
     <l n="14">più savio uomo credo fusse mai.</l>
     <l n="15">Disse il Dusnamo: — Bene venga il conte</l>
     <l n="16">che di prodezza è sommo fiume e fonte. —</l>
    </lg>
    <lg n="3">
     <l n="17">— Dio vi mantenga — disse Orlando allora.</l>
     <l n="18">Disse lo duca Namo: — Per mio amore</l>
     <l n="19">al tuo padiglion va sanza dimora;</l>
     <l n="20">non gir davanti a Carlo imperadore,</l>
     <l n="21">perch'egli è pieno di superbia ancora. —</l>
     <l n="22">Orlando disse: — Perch'è in tal dolore? —</l>
     <l n="23">— È fortemente contra te acceso</l>
     <l n="24">e tiensi pur da te essere offeso. —</l>
    </lg>
    <lg n="4">
     <l n="25">— Orlando disse: — Per quel vero Dio,</l>
     <l n="26">il qual di tutto il mondo è signore,</l>
     <l n="27">che primamente dismonterò io</l>
     <l n="28">al padiglion del santo imperadore;</l>
     <l n="29">che già non ho io fatto tanto rio</l>
     <l n="30">d'andare a lui debba avere timore.</l>
     <l n="31">Se morto fu Sanson coll'altra gente,</l>
     <l n="32">più che re Carlo son tristo e dolente.</l>
    </lg>
    <lg n="5">
     <l n="33">Ciò ch'io ho fatto, l'ho fatto per bene</l>
     <l n="34">e per accrescer la Cristianitade.</l>
     <l n="35">Se Sansone con gli altri ha 'uto pene,</l>
     <l n="36">andando per combatter la cittade,</l>
     <l n="37">di darmi il torto già non si convene,</l>
     <l n="38">perch'io v'andassi di mia libertade,</l>
     <l n="39">che se l'andata mia fusse saputa,</l>
     <l n="40">non si saria la terra forse avuta. —</l>
    </lg>
    <lg n="6">
     <l n="41">Dusnamo disse: — Se tu vuo' pur gire,</l>
     <l n="42">va, fa secondamente che ti piace. —</l>
     <l n="43">Orlando se n'andò, sanza più dire,</l>
     <l n="44">a Carlo Mano e più resta non face.</l>
     <l n="45">In ginocchion parlò con grande ardire:</l>
     <l n="46">— Iddio di gloria, signore verace,</l>
     <l n="47">salvi, guardi e mantenga Carlo Mano,</l>
     <l n="48">re di Cristianità imperier romano. —</l>
    </lg>
    <lg n="7">
     <l n="49">Carlo inverso di lui con viso arguto</l>
     <l n="50">forte parlò con sì fatto sembiante:</l>
     <l n="51">— Per mille volte tu sia il mal venuto,</l>
     <l n="52">sozzo sterpone, malvagio troiante,</l>
     <l n="53">che contro a me tanto orgoglio hai cresciuto,</l>
     <l n="54">che sanza mia parola, sir d'Anglante,</l>
     <l n="55">colla mie gente te diparti e vai</l>
     <l n="56">e di me come tuo sergente fai.</l>
    </lg>
    <lg n="8">
     <l n="57">Stanotte ti partisti con mia gente</l>
     <l n="58">e cinquecento n'hai fatto morire.</l>
     <l n="59">Sanson di Piccardia, baron possente,</l>
     <l n="60">per tua follia l'hai fatto così gire.</l>
     <l n="61">Alla mie vita ne sarò dolente,</l>
     <l n="62">tanto era quel Sanson pieno d'ardire.</l>
     <l n="63">Sette città non vaglion quanto quelli</l>
     <l n="64">che per averla sono tapinelli.</l>
    </lg>
    <lg n="9">
     <l n="65">Mai non mi pregio il valere d'un ago</l>
     <l n="66">in tutto il tempo della vita mia,</l>
     <l n="67">se di cotale fallo io non ti pago,</l>
     <l n="68">che giamai più non farai tal follia. —</l>
     <l n="69">Orlando vêr di lui sì come drago</l>
     <l n="70">e tostamente a Carlo respondia:</l>
     <l n="71">— Carlo, se è stata morta di mia gente,</l>
     <l n="72">già non hai tu di ciò a far nïente.</l>
    </lg>
    <lg n="10">
     <l n="73">Tu non gli paghi di oro né argento,</l>
     <l n="74">anzi gli paga la romana Chiesa:</l>
     <l n="75">e ventimila men dà e secento,</l>
     <l n="76">perché gli tenga sempre a suo difesa</l>
     <l n="77">in ogni parte dove guerra sento</l>
     <l n="78">ch'abbin Cristian co' Saracin contesa:</l>
     <l n="79">con questa gente io debbo là andare</l>
     <l n="80">e per la santa fé ogni ben fare.</l>
    </lg>
    <lg n="11">
     <l n="81">Sicché se cinquecento o meno o piùe</l>
     <l n="82">della mia gente son morti o cotanto,</l>
     <l n="83">la Chïesa di Roma per un due</l>
     <l n="84">ne solderà l'Apostolico santo. —</l>
     <l n="85">Carlo più forte adirato si fue,</l>
     <l n="86">ed avendo di ferro in mano un guanto,</l>
     <l n="87">ad Orlando el gittò, che non si tenne,</l>
     <l n="88">e nella gota quel guanto gli venne.</l>
    </lg>
    <lg n="12">
     <l n="89">Per sì gran forza quel guanto ferì,</l>
     <l n="90">che quasi Orlando tutto smemoròe:</l>
     <l n="91">tre gocciole di sangue fuor gli uscì</l>
     <l n="92">del naso, e ognuno si meravigliòe</l>
     <l n="93">tutta la baronia ch'era allor lì,</l>
     <l n="94">perché 'l messo di Dïo l'anunziòe</l>
     <l n="95">in Aspramonte che mai non potesse</l>
     <l n="96">esser ferito che sangue perdesse.</l>
    </lg>
    <lg n="13">
     <l n="97">Vegendo Orlando cotale partito</l>
     <l n="98">che Carlo gli avea dato la gotata,</l>
     <l n="99">di gran superbia fu invelenito</l>
     <l n="100">e Durlindana fuori ebbe cavata;</l>
     <l n="101">e 'nvêr di Carlo correndo fu ito,</l>
     <l n="102">che ben gli arebbe la testa tagliata.</l>
     <l n="103">Dusnamo di Baviera e 'l buon Danese</l>
     <l n="104">subito il braccio del brando gli prese,</l>
    </lg>
    <lg n="14">
     <l n="105">dicendo: — Conte, non ti vinca l'ira</l>
     <l n="106">d'essere contra Carlo tanto matto,</l>
     <l n="107">che quanto l'universo mondo gira</l>
     <l n="108">vorrebbe che signor tu fossi fatto.</l>
     <l n="109">Di gran dolore sua mente sospira</l>
     <l n="110">per amor di Sansone tanto adatto:</l>
     <l n="111">di suo amonire o gastigamento</l>
     <l n="112">esser dovresti più ch'altri contento. —</l>
    </lg>
    <lg n="15">
     <l n="113">Disse Orlando: — Giamai non mi fu dato</l>
     <l n="114">da nessuno con brando né con mano</l>
     <l n="115">che a mio potere non l'abbia pagato;</l>
     <l n="116">così mi credo fare a Carlo Mano.</l>
     <l n="117">O io me n'anderò in cotal lato</l>
     <l n="118">che non mi rivedrà mai niun Cristiano. —</l>
     <l n="119">E sanza dire allora più sermone,</l>
     <l n="120">se dipartì e andò al padiglione.</l>
    </lg>
    <lg n="16">
     <l n="121">Molto adirato n'andò il conte Orlando</l>
     <l n="122">e, fattosi a sua gente disarmare,</l>
     <l n="123">in su un letto n'andò sospirando,</l>
     <l n="124">dicendo: — Vero Dio che non ha pare,</l>
     <l n="125">sempre la santa Chiesa vo inalzando</l>
     <l n="126">e per farla ancor più multiplicare;</l>
     <l n="127">ma lo 'mperier m'ha fatto tal dispregio,</l>
     <l n="128">come a un fantin, davanti a suo collegio. —</l>
    </lg>
    <lg n="17">
     <l n="129">Gran lamento fe' Orlando tutto il giorno</l>
     <l n="130">che nïuno il potea raconsolare:</l>
     <l n="131">della grand'onta pareva musorno</l>
     <l n="132">e non volea né bere né mangiare.</l>
     <l n="133">E Carlo Mano, imperadore adorno,</l>
     <l n="134">acciò che non se ne potesse andare,</l>
     <l n="135">appellò della Marca il buon Danese</l>
     <l n="136">e di Vïenna il possente marchese.</l>
    </lg>
    <lg n="18">
     <l n="137">E disse lor: — Franchi baroni, andate</l>
     <l n="138">al padiglion del figliuol di Milone</l>
     <l n="139">e Vegliantino fate gli togliate</l>
     <l n="140">e Durlindana, che porta al gallone,</l>
     <l n="141">e qui davanti a me l'apresentate,</l>
     <l n="142">imperò ch'io ho grande suspizione</l>
     <l n="143">per la gotata, ch'ebbe sconcia e lada,</l>
     <l n="144">per ira questa notte non sen vada. —</l>
    </lg>
    <lg n="19">
     <l n="145">I baron si partiro di presente</l>
     <l n="146">e giro al padiglion del sir d'Anglante.</l>
     <l n="147">Terigi, suo scudier, fante e sergente,</l>
     <l n="148">di fuor del padiglion trovar davante.</l>
     <l n="149">Ulivier disse: — Va immantenente</l>
     <l n="150">sanza parlare a nessuno sembiante,</l>
     <l n="151">e col destrier d'Orlando Vegliantino</l>
     <l n="152">a Nobile ti metti per camino.</l>
    </lg>
    <lg n="20">
     <l n="153">Nollo dire ad Orlando né a persona:</l>
     <l n="154">dalla parte di Carlo imperïeri. —</l>
     <l n="155">Terigi si partì da Pampalona</l>
     <l n="156">con Vegliantino, possente destrieri,</l>
     <l n="157">sanza parlare ad Orlando o a persona</l>
     <l n="158">e 'nverso Nobil prese suo sentieri.</l>
     <l n="159">Ulivieri e 'l Danese dentro entraro:</l>
     <l n="160">el conte Orlando en sul letto trovaro.</l>
    </lg>
    <lg n="21">
     <l n="161">Disse il Danese: — Conte grazïoso,</l>
     <l n="162">Dïo di gloria ti salvi e mantegna.</l>
     <l n="163">Perché state così malinconoso?</l>
     <l n="164">Perché in te tanta mattezza regna</l>
     <l n="165">se Carlo Mano, lo 'mperier gioioso,</l>
     <l n="166">per tuo fallire contro a te si sdegna?</l>
     <l n="167">Non può lo 'mperador far ciò che vuole?</l>
     <l n="168">Ed ha ragion se contra te si duole.</l>
    </lg>
    <lg n="22">
     <l n="169">Se Carlo Man con superbia ti diede,</l>
     <l n="170">come da padre tu 'l déi sofferire.</l>
     <l n="171">D'aver tu sdegno già non si richiede:</l>
     <l n="172">a tuo zio non si può nulla disdire.</l>
     <l n="173">Tutta Cristianità Carlo possiede:</l>
     <l n="174">contra di lui non ha nessuno ardire.</l>
     <l n="175">El migliore che c'è e 'l più possente,</l>
     <l n="176">s'egli el battesse, non direbbe niente.</l>
    </lg>
    <lg n="23">
     <l n="177">Se ti gastiga, già non t'è vergogna:</l>
     <l n="178">come figliuolo ti può gastigare;</l>
     <l n="179">in questo mondo Carlo non agogna</l>
     <l n="180">se non per te la Spagna conquistare.</l>
     <l n="181">Lasciamo andare ciascuna menzogna</l>
     <l n="182">e sopra questo omai più non pensare. —</l>
     <l n="183">Orlando disse: — Danese, Danese,</l>
     <l n="184">partirmi credo di questo paese. —</l>
    </lg>
    <lg n="24">
     <l n="185">Ulivieri di Vienna ebbe parlato</l>
     <l n="186">e disse: — Dolce cognato e compagno,</l>
     <l n="187">per lo mio amore vo' che sia pregato:</l>
     <l n="188">non ti adirare contro Carlo Magno.</l>
     <l n="189">Se ti parti, lui lassi adolorato</l>
     <l n="190">e Cristiani faranno mal guadagno:</l>
     <l n="191">sanza te il campo nïente varràe,</l>
     <l n="192">che dì e notte assalito saràe.</l>
    </lg>
    <lg n="25">
     <l n="193">Morti saranno e Cristian con gran guai,</l>
     <l n="194">che non ci arà nïun ritenimento.</l>
     <l n="195">Se tu ti parti ed altrove ne vai,</l>
     <l n="196">alla tuo vita non sarai contento.</l>
     <l n="197">Cristianità fia spenta e tu lo sai,</l>
     <l n="198">che Saracin non aranno pavento:</l>
     <l n="199">sentendo che sarai di qua partito,</l>
     <l n="200">sopra di noi sarà ognun più ardito.</l>
    </lg>
    <lg n="26">
     <l n="201">Poi che 'n tal modo Cristiani conquidi,</l>
     <l n="202">chi porterà la 'nsegna del quartiere?</l>
     <l n="203">Nessun sarà possente che la guidi,</l>
     <l n="204">che è onorata da tutte bandiere.</l>
     <l n="205">Giamai nïun più possente non vidi.</l>
     <l n="206">Per lo mio amor rafrena el tuo pensiere. —</l>
     <l n="207">Orlando disse: — Danese e Ulivieri,</l>
     <l n="208">più non mi date, ch'io m'abbi, pensieri. —</l>
    </lg>
    <lg n="27">
     <l n="209">Ulivieri e 'l Danese ciascun guarda</l>
     <l n="210">pel padiglion se potessin vedere</l>
     <l n="211">del conte Orlando la spada gagliarda:</l>
     <l n="212">nolla poteano a quel punto vedere,</l>
     <l n="213">perché Orlando, che già niente tarda,</l>
     <l n="214">parendogli di perderla temere,</l>
     <l n="215">sotto il suo letto se l'aveva messa,</l>
     <l n="216">sicché i baroni se n'andâr sanza essa.</l>
    </lg>
    <lg n="28">
     <l n="217">Giunsero a Carlo poi così parlando:</l>
     <l n="218">— Avuto abbiamo il destrier Vegliantino;</l>
     <l n="219">la spada Durlindana, c'ha Orlando</l>
     <l n="220">sotto suo letto a tutto suo dimino,</l>
     <l n="221">già non potemmo avere quel suo brando.</l>
     <l n="222">El destrier ne mandammo per camino:</l>
     <l n="223">a Nobile la bella n'è andato</l>
     <l n="224">e dalla vostra parte comandato. —</l>
    </lg>
    <lg n="29">
     <l n="225">Carlo credeva ch'Orlando restasse</l>
     <l n="226">pel buon destrier che gli era stato tolto,</l>
     <l n="227">che non partisse e che via non andasse;</l>
     <l n="228">ma il suo pensier di ciò fu molto stolto,</l>
     <l n="229">che pel destrieri non parve dottasse.</l>
     <l n="230">Come fu del dormire un poco sciolto,</l>
     <l n="231">andò a chiamare Terigi scudiere,</l>
     <l n="232">ma non trovò Terigi né 'l destriere.</l>
    </lg>
    <lg n="30">
     <l n="233">E non trovando il caval né 'l sergente,</l>
     <l n="234">fortemente di ciò fu sbigottito.</l>
     <l n="235">Il fatto si pensò subitamente:</l>
     <l n="236">all'arme tostamente ne fu ito.</l>
     <l n="237">Sotto suo sbergo la spada tagliente</l>
     <l n="238">si misse; poi si fu tutto guernito</l>
     <l n="239">d'elmo, barbuta, di sbergo e lamiere</l>
     <l n="240">e scudo e ciò ch'a lui facea mestiere.</l>
    </lg>
    <lg n="31">
     <l n="241">La sopravesta, che a quartier solea</l>
     <l n="242">portare in ogni parte dove andava,</l>
     <l n="243">una con un leone se mettea</l>
     <l n="244">e quella dentro al padiglion gettava.</l>
     <l n="245">El buon destrieri subito togliea,</l>
     <l n="246">che Isolier mandò e sì 'l sellava.</l>
     <l n="247">Su vi montò el baron di valore</l>
     <l n="248">con gran malinconia e gran dolore.</l>
    </lg>
    <lg n="32">
     <l n="249">Mezanotte era quando si partia</l>
     <l n="250">da Pampalona quel baron giocondo;</l>
     <l n="251">senza far motto caminando gia,</l>
     <l n="252">dicendo: — Sommo Dio, signor del mondo,</l>
     <l n="253">deh, mettimi per tal camino e via,</l>
     <l n="254">ch'io non sia della vita messo al fondo,</l>
     <l n="255">e innanzi che ritorni tra' Cristiani,</l>
     <l n="256">faccia gran danno sopra de' Pagani. —</l>
    </lg>
    <lg n="33">
     <l n="257">E poi pensossi di farsi chiamare</l>
     <l n="258">Leonagio da Nobile cacciato.</l>
     <l n="259">Or lasciamo qui Orlando cavalcare</l>
     <l n="260">la notte infin che 'l dì fu rischiarato:</l>
     <l n="261">a Carlo Mano voglio ritornare,</l>
     <l n="262">ch'al padiglion d'Orlando ebbe mandato</l>
     <l n="263">a saper se vi fusse e nol trovòe,</l>
     <l n="264">laonde Carlo molto adoloròe.</l>
    </lg>
    <lg n="34">
     <l n="265">Quando pel campo si seppe ch'Orlando</l>
     <l n="266">s'era partito, quel barone acorto,</l>
     <l n="267">tutta la gente n'andava gridando:</l>
     <l n="268">— Moia l'imperador! Sia Carlo morto! —</l>
     <l n="269">Carlo, sì fatti sermoni ascoltando,</l>
     <l n="270">esser gli parve ad un malvagio porto.</l>
     <l n="271">Dusnamo di Baviera a tal percosse</l>
     <l n="272">con mille cavalier tosto si mosse</l>
    </lg>
    <lg n="35">
     <l n="273">e rachetò allor tutta la gente.</l>
     <l n="274">Carlo apellò il marchese Ulivieri</l>
     <l n="275">dicendo: — Fatti in qua, baron possente,</l>
     <l n="276">di ventimila secento guerrieri</l>
     <l n="277">vo' che sia capitano ora al presente,</l>
     <l n="278">e porta questa insegna a quartïeri,</l>
     <l n="279">sicché e Pagani, questa gente ria,</l>
     <l n="280">credan per certo che Orlando ci sia. —</l>
    </lg>
    <lg n="36">
     <l n="281">Ulivier tolse del quartier la 'nsegna</l>
     <l n="282">di ventimila a cavallo e secento;</l>
     <l n="283">subitamente tutti gli rasegna,</l>
     <l n="284">dicendo: — Fate el mio comandamento. —</l>
     <l n="285">Nessun di loro già nïente sdegna:</l>
     <l n="286">a ciascun piace fare il suo talento.</l>
     <l n="287">E Ulivier giva dintorno alla terra,</l>
     <l n="288">facendo, più che prima, dura guerra.</l>
    </lg>
    <lg n="37">
     <l n="289">I Pagan se credieno bene tutti</l>
     <l n="290">che Orlando fusse quel che gli guidava:</l>
     <l n="291">su per le mura si furon ridutti</l>
     <l n="292">e contra de' Cristian ciascun gridava:</l>
     <l n="293">— Da noi sarete consumati e strutti. —</l>
     <l n="294">Nostri Cristian nessuno s'acostava.</l>
     <l n="295">Ventimila secento ad ogni giorno</l>
     <l n="296">a Pampalona gien tutti dintorno.</l>
    </lg>
    <lg n="38">
     <l n="297">Lasciamo il campo a Pampalona stare,</l>
     <l n="298">che ciascuno è d'Orlando adolorato.</l>
     <l n="299">Al conte Orlando voglio ritornare</l>
     <l n="300">che duo dì e due notti ha cavalcato</l>
     <l n="301">senza nïente bere o da mangiare,</l>
     <l n="302">onde se n'era forte sgomentato.</l>
     <l n="303">Un giorno in sulla nona un gran romore</l>
     <l n="304">sentì picchiare, ond'egli ebbe timore</l>
    </lg>
    <lg n="39">
     <l n="305">e si segnò e accomandossi a Dio,</l>
     <l n="306">dicendo: — Padre del regno celesto,</l>
     <l n="307">che è questo romore che sento io?</l>
     <l n="308">Per tua pietade, famel manifesto</l>
     <l n="309">e guardami ogi da tormento rio</l>
     <l n="310">in questo luogo che è tanto foresto.</l>
     <l n="311">E cavalcando trasse fuori el brando</l>
     <l n="312">e spesso givasi el viso segnando.</l>
    </lg>
    <lg n="40">
     <l n="313">Con Durlindana, che fu del re Almonte,</l>
     <l n="314">andava Orlando dietro a quel picchiare.</l>
     <l n="315">Andando fu arivato ad una fonte</l>
     <l n="316">che Merlino per arte la fe' fare.</l>
     <l n="317">Come giunto fu ivi il forte conte,</l>
     <l n="318">incominciò la fonte a riguardare.</l>
     <l n="319">Udite, signor, come in quella parte</l>
     <l n="320">Merlin la fece edificar per arte.</l>
    </lg>
    <lg n="41">
     <l n="321">Il libro dice che la fonte è quadra</l>
     <l n="322">e si v'aveva da ciaschedun canto</l>
     <l n="323">un uom di marmo e forte manticava</l>
     <l n="324">con un martel d'acciaio, picchiando tanto</l>
     <l n="325">che selvatica fiera non vi andava</l>
     <l n="326">a ber per nessun modo o tanto o quanto;</l>
     <l n="327">ed a ciaschedun uomo era una scritta,</l>
     <l n="328">come udirete racontar quiritta.</l>
    </lg>
    <lg n="42">
     <l n="329">— Giamai non restarem d'afaticarci</l>
     <l n="330">né il nostro martellare arà mai fondo</l>
     <l n="331">infin che qui a bere non verracci</l>
     <l n="332">il miglior cavalier di questo mondo. —</l>
     <l n="333">Orlando, ch'era pien di tanti impacci,</l>
     <l n="334">quelle lettere lesse a tondo a tondo;</l>
     <l n="335">poi dismontò del destrieri e bevette:</l>
     <l n="336">bevuto ch'ebbe, quel picchiar ristette.</l>
    </lg>
    <lg n="43">
     <l n="337">Maravigliossi Orlando, sì vegendo</l>
     <l n="338">che quel picchiare era così restato,</l>
     <l n="339">e verso il cielo si voltò dicendo:</l>
     <l n="340">— O sire Dio, padre glorificato,</l>
     <l n="341">l'anima e 'l corpo, Signor mio, ti rendo.</l>
     <l n="342">Non mi lasciar così male arivato. —</l>
     <l n="343">E diè bere al destrieri e partì via,</l>
     <l n="344">chiamando Dïo, figliuol di Maria.</l>
    </lg>
    <lg n="44">
     <l n="345">Andando riscontrava lïofanti,</l>
     <l n="346">leoni, cervi, leonze e liopardi,</l>
     <l n="347">buffali e cavrïoli e lupi tanti,</l>
     <l n="348">d'ogni animale giovini e vecchiardi,</l>
     <l n="349">ucegli dietro, dintorno e davanti.</l>
     <l n="350">Già di toccarlo non eran gagliardi.</l>
     <l n="351">Orlando cavalcando avia paura,</l>
     <l n="352">chiamando Dio e la sua madre pura.</l>
    </lg>
    <lg n="45">
     <l n="353">Cavalcò tanto il figliuol di Milone</l>
     <l n="354">che presso al mare e' fece aportamento;</l>
     <l n="355">e teso v'era in terra un padiglione</l>
     <l n="356">d'una nave che fea lì restamento.</l>
     <l n="357">In terra era il nocchieri col padrone</l>
     <l n="358">che per andare non avean buon vento;</l>
     <l n="359">ed ivi sta con allegrezza assai</l>
     <l n="360">un padron con sessanta marinai.</l>
    </lg>
    <lg n="46">
     <l n="361">Orlando, che gli vide dalla lunga,</l>
     <l n="362">studiò il passo che mille anni gli pare</l>
     <l n="363">che per mangiare quella gente giunga,</l>
     <l n="364">ch'era stato tre dì sanza mangiare.</l>
     <l n="365">Or udirete, che Dio vi conduca,</l>
     <l n="366">signor, la storia nell'altro cantare.</l>
     <l n="367">Io priego quell'Iddio, ch'è d'onor degno,</l>
     <l n="368">che ve riposi nel beato regno.</l>
    </lg>
   </lg>
  </body>
 </text>
</TEI>