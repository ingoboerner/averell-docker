<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMONONO</title>
    <author>LA SPAGNA</author>
   </titleStmt>
   <extent>
    <measure unit="stanza">49</measure>
    <measure unit="line">392</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimono</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMONONO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMONONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Imperador della superna altezza,</l>
     <l n="2">che edificasti sole, cielo e luna;</l>
     <l n="3">qual ci dà caldo, freddura e chiarezza,</l>
     <l n="4">e allumina la notte l'aria bruna;</l>
     <l n="5">o sommo Padre, divina fortezza,</l>
     <l n="6">contro al cui gran poter non val fortuna,</l>
     <l n="7">bench'io non sia di chieder grazia degno,</l>
     <l n="8">concedi alla mie mente tanto ingegno</l>
    </lg>
    <lg n="2">
     <l n="9">ch'io possa a tutta gente chiar mostrare</l>
     <l n="10">sì come Carlo Man fu vittorioso</l>
     <l n="11">a Roncisvalle, doppo il consumare</l>
     <l n="12">della gesta del sangue valoroso.</l>
     <l n="13">Signori, io dissi nell'altro cantare</l>
     <l n="14">che Carlo nello stormo doloroso</l>
     <l n="15">era già intrato, e dissi chiaro e scorto</l>
     <l n="16">com'egli aveva Balugante morto.</l>
    </lg>
    <lg n="3">
     <l n="17">Va Carlo per lo stormo combattendo,</l>
     <l n="18">fiero come cinghial fugendo in caccia:</l>
     <l n="19">cavagli, uomini ed arme dipartendo,</l>
     <l n="20">bandiere e gonfaloni abatte e straccia.</l>
     <l n="21">Ciascuno Saracin, Carlo vegendo,</l>
     <l n="22">per fugir tosto volgeva la faccia.</l>
     <l n="23">Non v'era cavalier tanto sicuro,</l>
     <l n="24">che volesse aspettar suo colpo duro.</l>
    </lg>
    <lg n="4">
     <l n="25">Benché Carlo e sua gente combattesse,</l>
     <l n="26">quanto poteva, ciascun di vantaggio,</l>
     <l n="27">non pensate ch'alcun Pagan si stesse,</l>
     <l n="28">anzi mostrava ciascun suo coraggio.</l>
     <l n="29">Le zuffe per lo stormo eran sì spesse</l>
     <l n="30">tra' cavalieri ben di gran legnaggio:</l>
     <l n="31">per la battaglia la gente combatte</l>
     <l n="32">e l'un l'altro per terra morto abatte.</l>
    </lg>
    <lg n="5">
     <l n="33">Era già il sole a mezogiorno volto</l>
     <l n="34">e risplendendo facea gran caldana:</l>
     <l n="35">lo stormo era crudele ed aspro molto.</l>
     <l n="36">Quando fu certo alla gente pagana</l>
     <l n="37">che Balugante era di vita tolto</l>
     <l n="38">da Carlo, re della gente cristiana,</l>
     <l n="39">gran barbassori, duchi ed amiranti</l>
     <l n="40">isbigottiron di ciò tutti quanti.</l>
    </lg>
    <lg n="6">
     <l n="41">Allor tutta la gente saracina,</l>
     <l n="42">sapendo ch'era morto el lor gran sire,</l>
     <l n="43">vêr Saragoza ciascuno camina:</l>
     <l n="44">tutti quanti si missono a fugire.</l>
     <l n="45">Gente francesca, todesca e latina</l>
     <l n="46">con lieto volto li vanno a seguire,</l>
     <l n="47">per lo camino molto dannegiando,</l>
     <l n="48">qual givano occidendo e qual pigliando.</l>
    </lg>
    <lg n="7">
     <l n="49">Tutti e Cristiani seguitâr costoro,</l>
     <l n="50">salvo che quattromila cinquecento,</l>
     <l n="51">che a Roncisvalle feciono dimoro,</l>
     <l n="52">che stettono a guardare el fornimento</l>
     <l n="53">e corpi morti e l'altro lor tesoro,</l>
     <l n="54">ch'era nel campo, di gran valimento.</l>
     <l n="55">Carlo cogli altri nel nome di Dio</l>
     <l n="56">infino a Saragoza gli seguio.</l>
    </lg>
    <lg n="8">
     <l n="57">Nostri Cristian seguitando gli vanno</l>
     <l n="58">insino a Saragoza per tal sorta,</l>
     <l n="59">facendo lor crudelissimo danno.</l>
     <l n="60">Molta gente pagana era già morta:</l>
     <l n="61">a lor dispetto e Cristian tanto fanno,</l>
     <l n="62">che dietro a loro entraro nella porta.</l>
     <l n="63">De' Cristiani c'entrò prima persona</l>
     <l n="64">re Isolier, signor di Pampalona.</l>
    </lg>
    <lg n="9">
     <l n="65">Benché costui fusse stato pagano</l>
     <l n="66">e di Marsilio nepote carnale,</l>
     <l n="67">più feroce era che niuno cristiano</l>
     <l n="68">a fare a' Saracin gran danno e male.</l>
     <l n="69">Dentro alla porta colla spada in mano</l>
     <l n="70">entrò el baron di guerra naturale,</l>
     <l n="71">e doppo lui Salamon di Brettagna,</l>
     <l n="72">Carlo, el Danese e Namo in sua compagna.</l>
    </lg>
    <lg n="10">
     <l n="73">Givano inanzi e buoni coridori</l>
     <l n="74">gridando forte: — Viva Carlo Magno!</l>
     <l n="75">Di tutta la città sarem signori;</l>
     <l n="76">or qui potremo fare gran guadagno. —</l>
     <l n="77">Di Saragoza piccoli e magiori</l>
     <l n="78">fugivan con dolore e grave lagno.</l>
     <l n="79">Marsilio, ch'era dentro al suo palazzo,</l>
     <l n="80">maravigliossi, udendo tal tramazzo,</l>
    </lg>
    <lg n="11">
     <l n="81">e domandava perché si fugiva.</l>
     <l n="82">Da alquanti Saracin gli fu risposto,</l>
     <l n="83">significando che Carlo veniva</l>
     <l n="84">ed al palazzo ariverebbe tosto.</l>
     <l n="85">Ogni Cristian gridava: — Viva, viva</l>
     <l n="86">la fé di Cristo e Macon sia diposto! —</l>
     <l n="87">Furo e Cristiani a sì fatta baruffa</l>
     <l n="88">co' Saracini in sulla piazza a zuffa.</l>
    </lg>
    <lg n="12">
     <l n="89">El re Marsilio, vegendo venire</l>
     <l n="90">l'insegna d'orifiamma e Carlo poscia,</l>
     <l n="91">ed a molti Pagani udiva dire</l>
     <l n="92">che Balugante è morto con angoscia,</l>
     <l n="93">della gran pena si pensò morire</l>
     <l n="94">e colle man nelle gote si croscia:</l>
     <l n="95">con gran lamento si chiama tapino,</l>
     <l n="96">bastemiando Macone ed Apollino,</l>
    </lg>
    <lg n="13">
     <l n="97">dicendo: — Iddio Macon sia maladetto,</l>
     <l n="98">che in te non regna virtù né possanza;</l>
     <l n="99">vittoria hanno e Cristiani a tuo dispetto.</l>
     <l n="100">Che maledetto sia Gan di Maganza,</l>
     <l n="101">che con suoi tradimenti m'ha sì stretto</l>
     <l n="102">ch'i' ho perduta tutta la speranza.</l>
     <l n="103">Io son diserto; e Carlo con sua gente</l>
     <l n="104">a tal partito si chiama dolente!</l>
    </lg>
    <lg n="14">
     <l n="105">Benché 'l dannaggio suo me non ristora,</l>
     <l n="106">ch'i' ho perduti parenti ed amici,</l>
     <l n="107">e' non mi posso riparare ancora,</l>
     <l n="108">ch'io vegio Carlo con sua gente quici.</l>
     <l n="109">Ohimè dolente! che 'l dolor m'accora,</l>
     <l n="110">vegendo contra me e Cristian felici,</l>
     <l n="111">e a me convien morire o rinegare</l>
     <l n="112">la fe' che sempre ho voluto observare. —</l>
    </lg>
    <lg n="15">
     <l n="113">Facea Marsilio lamento sì scuro,</l>
     <l n="114">sì come truovo nella storia scritto,</l>
     <l n="115">che stato non sarebbe cuor sì duro</l>
     <l n="116">che non si fusse di pietà trafitto.</l>
     <l n="117">In buona verità, signor, vi giuro,</l>
     <l n="118">bench'io non fussi presente quiritto,</l>
     <l n="119">che per quel che la storia ne distende,</l>
     <l n="120">di tal lamento ancor pianger mi prende.</l>
    </lg>
    <lg n="16">
     <l n="121">Che, benché non credesse in nostro Dio,</l>
     <l n="122">perch'era prode e di sangue gentile,</l>
     <l n="123">considerando l'onta e 'l danno rio,</l>
     <l n="124">che ricevuto avea non mai simìle,</l>
     <l n="125">forte ne piango nell'animo mio,</l>
     <l n="126">recando a ciò mia memoria sottile;</l>
     <l n="127">ma perch'io son qui della storia giunto,</l>
     <l n="128">vo' fare a tal lamento chiosa e punto.</l>
    </lg>
    <lg n="17">
     <l n="129">Istandosi Marsilio alla fenestra</l>
     <l n="130">del suo palazzo nella mastra sala,</l>
     <l n="131">e avea tagliata la spalla sinestra.</l>
     <l n="132">di che il dolor del cor mai non gli cala,</l>
     <l n="133">per gran superbia che al cuor gli balestra</l>
     <l n="134">col capo in giù gettossi in sulla scala.</l>
     <l n="135">Fu del cader sì grande la percossa,</l>
     <l n="136">che l'alma sua perdé, le carni e l'ossa.</l>
    </lg>
    <lg n="18">
     <l n="137">Portonne Macometto col malanno</l>
     <l n="138">l'anima sua e 'l corpo sopellissi.</l>
     <l n="139">Carlo co' suoi Cristian correndo vanno</l>
     <l n="140">tutta la terra, come prima dissi.</l>
     <l n="141">E Saracin difesa più non fanno;</l>
     <l n="142">ma molta gente per campar partissi.</l>
     <l n="143">Que' che rimason, Macon rinegaro;</l>
     <l n="144">poi alla nostra fe' si battezaro.</l>
    </lg>
    <lg n="19">
     <l n="145">Di Saragoza fu Carlo signore</l>
     <l n="146">e cittadini tutti l'obediro:</l>
     <l n="147">nel palagio magior con grande onore</l>
     <l n="148">montato fu e più gente il seguiro.</l>
     <l n="149">Lasciam qui stare Carlo imperadore</l>
     <l n="150">vittorïoso con pianto e sospiro,</l>
     <l n="151">e conterem come Gan da Pontieri</l>
     <l n="152">assotigliò per fugir suo pensieri.</l>
    </lg>
    <lg n="20">
     <l n="153">Voi sapete, signor, ch'io dissi come</l>
     <l n="154">Carlo partì da san Gian Piè di Porto</l>
     <l n="155">e lasciò un, di cui non dico il nome,</l>
     <l n="156">da cinquecento cavalieri scorto,</l>
     <l n="157">con vettovaglia e caricate some,</l>
     <l n="158">e per me fu con veritade pòrto</l>
     <l n="159">che lasciò Gano e disse che 'l guardasse,</l>
     <l n="160">tanto che l'oste indietro ritornasse.</l>
    </lg>
    <lg n="21">
     <l n="161">Stava Gano rinchiuso in una torre,</l>
     <l n="162">guardato ben tutta la notte e 'l giorno,</l>
     <l n="163">ed una sera, quando il sol trascorre</l>
     <l n="164">verso ponente suo vampore adorno,</l>
     <l n="165">quel Gan, che di tradir non si può storre,</l>
     <l n="166">nella prigion dov'era andava atorno:</l>
     <l n="167">maninconoso con voce bugiarda</l>
     <l n="168">chiamò il donzel che la prigione guarda,</l>
    </lg>
    <lg n="22">
     <l n="169">dicendo: — Per mio amor, donzel, ti piaccia</l>
     <l n="170">di venir dentro a cenare con meco,</l>
     <l n="171">che mangiar solo non par che prò faccia;</l>
     <l n="172">mangerò meglio accompagnato teco. —</l>
     <l n="173">Parlava Gano con più falsa faccia</l>
     <l n="174">che non fece per Troia Sinon greco.</l>
     <l n="175">Il donzel, che tradito esser non pensa,</l>
     <l n="176">entrò in prigion per gir con Gano a mensa.</l>
    </lg>
    <lg n="23">
     <l n="177">Quando fu dentro, el traditor di Gano</l>
     <l n="178">a quel donzel vidde un coltello a lato:</l>
     <l n="179">subito v'ebbe posto su la mano</l>
     <l n="180">e ferì quel donzello nel costato.</l>
     <l n="181">e morto l'ebbe el traditor villano;</l>
     <l n="182">poi tostamente, com'avea pensato,</l>
     <l n="183">uscì di quella torre e niente falla:</l>
     <l n="184">subitamente andò in una stalla.</l>
    </lg>
    <lg n="24">
     <l n="185">Di subito sellò un palafreno:</l>
     <l n="186">e tosto della stalla fu uscito,</l>
     <l n="187">prese il camin verso il pagan terreno,</l>
     <l n="188">credendosi per vero esser fugito;</l>
     <l n="189">ma come piacque a l'alto Dio sereno,</l>
     <l n="190">el tempo, ch'era stellato e chiarito,</l>
     <l n="191">per la virtù de Dio tutto s'anebbia</l>
     <l n="192">con una profondissima gran nebbia.</l>
    </lg>
    <lg n="25">
     <l n="193">Tanto è la nebbia calcata e profonda,</l>
     <l n="194">che 'l lume delle stelle cuopre e spira:</l>
     <l n="195">non vede Gano già la via seconda,</l>
     <l n="196">ma 'n qua e 'n là, come cieco, s'agira.</l>
     <l n="197">Non batte 'l mar così spesso sua onda,</l>
     <l n="198">come in quel punto il traditor sospira,</l>
     <l n="199">e tutta quella notte insino al giorno</l>
     <l n="200">caminò men d'un miglio, andando atorno.</l>
    </lg>
    <lg n="26">
     <l n="201">Poi la mattina, quando il sol si move</l>
     <l n="202">per l'universo e l'oriente schiarava,</l>
     <l n="203">come piacque a colui ch'è sommo Giove,</l>
     <l n="204">quel che l'avea in guardia se n'andava</l>
     <l n="205">subitamente a quella torre, dove</l>
     <l n="206">Gan traditore in prigïone stava.</l>
     <l n="207">Trovò la guardia morta, onde con onta</l>
     <l n="208">colla sua gente tosto a caval monta.</l>
    </lg>
    <lg n="27">
     <l n="209">Cercando Gano, molto niquitoso</l>
     <l n="210">andava el capitan con sua compagna:</l>
     <l n="211">trovato l'ebbe assai malinconoso</l>
     <l n="212">andare in qua e 'n là per la campagna,</l>
     <l n="213">perchè 'l vedere era per lui ascoso</l>
     <l n="214">per la malizia sua che sì 'l magagna;</l>
     <l n="215">e come 'l capitan fuggir trovollo,</l>
     <l n="216">colle sue man fortemente legollo,</l>
    </lg>
    <lg n="28">
     <l n="217">dicendo: — Traditor, negar non puoi</l>
     <l n="218">el tradimento c'hai fatto e 'l gran fallo.</l>
     <l n="219">Sono scoperti e tradimenti tuoi;</l>
     <l n="220">ora è palese a barone e vassallo.</l>
     <l n="221">Di mala morte è pur ragion che môi:</l>
     <l n="222">più non ti vo' guardare in questo stallo.</l>
     <l n="223">Davanti a Carlo apresentar ti voglio,</l>
     <l n="224">che con ria morte punirà tuo orgoglio. —</l>
    </lg>
    <lg n="29">
     <l n="225">Per lo crudel dolor Gan non favella</l>
     <l n="226">e come fusse muto allora tace.</l>
     <l n="227">Quel capitan con cinquecento in sella</l>
     <l n="228">inverso Roncisvalle el camin face.</l>
     <l n="229">Giunto che fu a Saragoza bella,</l>
     <l n="230">dov'era Carlo e' suoi baron verace,</l>
     <l n="231">andò al palagio e dov'è Carlo adocchia:</l>
     <l n="232">con riverenza avanti s'inginocchia.</l>
    </lg>
    <lg n="30">
     <l n="233">dicendo: — Il Re della gloria divina,</l>
     <l n="234">per la cui possa tutto si governa,</l>
     <l n="235">e sua virtù per fortuna non china,</l>
     <l n="236">salvi te, Carlo, con possa superna:</l>
     <l n="237">abatta tutta la fé saracina</l>
     <l n="238">per l'universo, ed ora e 'n sempiterna</l>
     <l n="239">abassi orgoglio, virtù e possanza</l>
     <l n="240">del maladetto Gano di Maganza.</l>
    </lg>
    <lg n="31">
     <l n="241">Sì come in guardia el traditor mi desti,</l>
     <l n="242">così dinanzi a voi ve l'apresento.</l>
     <l n="243">Per certo abbiate, monsignor, che questi</l>
     <l n="244">fu della morte d'Orlando contento.</l>
     <l n="245">Da poi da san Giovanni ti partisti,</l>
     <l n="246">uccise un mio donzello a tradimento</l>
     <l n="247">e per fugir s'era già messo in via,</l>
     <l n="248">se non ch'il giunsi con mia compagnia. —</l>
    </lg>
    <lg n="32">
     <l n="249">Carlo nïente rispondeva allora</l>
     <l n="250">per lo crudel dolor, ch'al cor gli venne.</l>
     <l n="251">Il duca Namo sanza far dimora</l>
     <l n="252">verso di Gano va, che non si tenne,</l>
     <l n="253">dicendo: — Traditor, convien che mora.</l>
     <l n="254">Io giuro a Cristo, che morte sostenne. —</l>
     <l n="255">Col pugno chiuso incontro ardito vagli:</l>
     <l n="256">più e più colpi in su la faccia dagli.</l>
    </lg>
    <lg n="33">
     <l n="257">Allor si rizza di Berlanda, Arnaldo:</l>
     <l n="258">col pugno chiuso in sul viso gli spranga</l>
     <l n="259">l'un pugno sopra l'altro spesso e saldo,</l>
     <l n="260">menando forte, e Gano par che pianga.</l>
     <l n="261">Diceva Arnaldo: — Il mio consorto baldo</l>
     <l n="262">morto convien per tua cagion rimanga.</l>
     <l n="263">Per li tuoi tradimenti hai messo al fondo</l>
     <l n="264">tutti e parenti mie', el fior del mondo. —</l>
    </lg>
    <lg n="34">
     <l n="265">Dandogli forte dicea el duca Namo:</l>
     <l n="266">— Ahi, traditor! per tuo malvagi inganni</l>
     <l n="267">di quattro mie' figliuol m'hai fatto gramo,</l>
     <l n="268">ch'alla mia vita sentirò gli afanni. —</l>
     <l n="269">Così ben otto ognun di dargli è bramo</l>
     <l n="270">e indosso gli stracciavan tutti i panni.</l>
     <l n="271">El traditor dicea con piena faccia:</l>
     <l n="272">— Sofferi, Carlo, che ciò mi si faccia?</l>
    </lg>
    <lg n="35">
     <l n="273">Battuto son a gran peccato e torto,</l>
     <l n="274">e dispregiato con gran villania;</l>
     <l n="275">mai traditor non fu', mi scuso scorto,</l>
     <l n="276">né io né niuno già di casa mia.</l>
     <l n="277">Io son contento, Carlo, d'esser morto,</l>
     <l n="278">se mai per vero si truova che sia. —</l>
     <l n="279">Allora parlò Carlo e disse: — Siri,</l>
     <l n="280">sedete in pace e niuno più il martìri. —</l>
    </lg>
    <lg n="36">
     <l n="281">Ciascun barone allora andò a sedere</l>
     <l n="282">e contro a Gano niente più andaro;</l>
     <l n="283">ma tanto fecer prima lor volere</l>
     <l n="284">che gli occhi e 'l naso tutto li fiaccaro.</l>
     <l n="285">Lasciamo or Gan, che non ha da godere,</l>
     <l n="286">e dirò come Carlo giusto e chiaro</l>
     <l n="287">partì da Saragoza per tornare</l>
     <l n="288">tra i Cristïan, dove vuol dimorare.</l>
    </lg>
    <lg n="37">
     <l n="289">Apellò Carlo in quel punto Ansuïgi.</l>
     <l n="290">Disse: — Vicario vo' che tu rimanga</l>
     <l n="291">con diecimila a tutti i tuo' servigi</l>
     <l n="292">ed il re Isolieri in tua compagna.</l>
     <l n="293">Vo' con mia oste tornare a Parigi</l>
     <l n="294">e più non voglio dimorare in Spagna.</l>
     <l n="295">Se niun soccorso te bisogna mai,</l>
     <l n="296">subitamente mandando l'arài.</l>
    </lg>
    <lg n="38">
     <l n="297">Ansuïgi accettò la signoria,</l>
     <l n="298">con allegrezza e col re Isolieri.</l>
     <l n="299">Carlo partì con la sua baronia</l>
     <l n="300">e lasciò diecimila cavalieri.</l>
     <l n="301">Vêr Roncisvalle si fu messo in via:</l>
     <l n="302">apresso a sè mena Gan da Pontieri,</l>
     <l n="303">e giunto a Roncisvalle, fece tôrre</l>
     <l n="304">quatordeci destrieri e a ciascun porre</l>
    </lg>
    <lg n="39">
     <l n="305">un'arca adosso di que' corpi morti;</l>
     <l n="306">l'arche e i cavagli covertati a nero.</l>
     <l n="307">Poi mosse l'oste dei baroni acorti</l>
     <l n="308">verso Cristianità, a dir lo vero;</l>
     <l n="309">passorono montagne, fiumi e porti,</l>
     <l n="310">tanto che fur arrivati per vero</l>
     <l n="311">in Guascogna, alla terra di Nerbona;</l>
     <l n="312">e quivi Carlo in tal modo ragiona:</l>
    </lg>
    <lg n="40">
     <l n="313">— Poiché, signori, giunti qui noi siamo,</l>
     <l n="314">questa città di gente saracina</l>
     <l n="315">ora al presente vo' che combattiamo.</l>
     <l n="316">Per certo pigliarenla stamattina. —</l>
     <l n="317">Rispose allora il savio duca Namo:</l>
     <l n="318">— Più non parlate di cotal dottrina,</l>
     <l n="319">perché si vede per verità scorta</l>
     <l n="320">assai di nostra gente è stata morta.</l>
    </lg>
    <lg n="41">
     <l n="321">E se questa città si combattesse,</l>
     <l n="322">prima che per battaglia fusse nostra,</l>
     <l n="323">converrebbe che morta rimanesse</l>
     <l n="324">gran quantitade della gente vostra.</l>
     <l n="325">A me pare, signor, se a voi piacesse</l>
     <l n="326">(e questo è 'l meglio e mia mente 'l dimostra),</l>
     <l n="327">che se per patti non si puote avere,</l>
     <l n="328">sì fatti modi dobiate tenere.</l>
    </lg>
    <lg n="42">
     <l n="329">Avete a Dio più grazie dimandate</l>
     <l n="330">ed egli tutte quante v'ha esaudito:</l>
     <l n="331">divotamente al presente el pregate</l>
     <l n="332">che conduca la terra a tal partito</l>
     <l n="333">che sanza dar battaglia la pigliate</l>
     <l n="334">e da que' Saracin siate obedito. —</l>
     <l n="335">Di botto Carlo ginocchiossi allora</l>
     <l n="336">e 'nvêr del ciel devotamente adora,</l>
    </lg>
    <lg n="43">
     <l n="337">dicendo: — Padre, sempiterno Dio,</l>
     <l n="338">donami grazia per tua dignitade</l>
     <l n="339">che questa gran città pigliar poss'io</l>
     <l n="340">sanza battaglia alla mia voluntade. —</l>
     <l n="341">E Cristo allora el suo priego esaudio,</l>
     <l n="342">che da quel lato di quella cittade,</l>
     <l n="343">sì come piacque a sua volontà pura,</l>
     <l n="344">tutte per terra cascaron le mura.</l>
    </lg>
    <lg n="44">
     <l n="345">Carlo entrò dentro allora con sua gente,</l>
     <l n="346">che non fu da persona contrastato.</l>
     <l n="347">E Saracin tutti comunalmente</l>
     <l n="348">a nostra fe' fu il popul battezato.</l>
     <l n="349">Posossi Carlo in quel giorno presente</l>
     <l n="350">infin che l'altro dì fu poi schiarato;</l>
     <l n="351">poi per partirsi e 'l vicario lasciare,</l>
     <l n="352">verso i baron così prese a parlare:</l>
    </lg>
    <lg n="45">
     <l n="353">— Un franco capitan, signor, bisogna</l>
     <l n="354">che qui con gente alla guardia rimagna.</l>
     <l n="355">Questa terra confina con Guascogna</l>
     <l n="356">e infino a qui sapete ch'è la Spagna.</l>
     <l n="357">Se Saracini pensasson menzogna</l>
     <l n="358">contro Ansuïgi e sua franca compagna,</l>
     <l n="359">di qui el soccorso potrà tosto andare,</l>
     <l n="360">com'egli mandarà significare. —</l>
    </lg>
    <lg n="46">
     <l n="361">Non vi fu allora duca né barone</l>
     <l n="362">che a così fatto motto rispondesse.</l>
     <l n="363">Io dico per nessuna condizione</l>
     <l n="364">non fu verun che rimaner volesse.</l>
     <l n="365">Vegendo Carlo cotale oppinione,</l>
     <l n="366">ch'ogni persona parea che temesse,</l>
     <l n="367">ebbe sì gran dolor di cotal mena,</l>
     <l n="368">che non potea parlare per la pena.</l>
    </lg>
    <lg n="47">
     <l n="369">Vegendo Carlo ch'ognun rifiutava</l>
     <l n="370">di rimanere a guardia della terra,</l>
     <l n="371">in su quel punto forte s'adirava</l>
     <l n="372">e la bacchetta d'oro gettò in terra.</l>
     <l n="373">Arnaldo di Berlanda allor parlava:</l>
     <l n="374">— Signor, son vecchio e non più atto a guerra;</l>
     <l n="375">ma sed e' v'è in piacer, la guardia piglio,</l>
     <l n="376">non già per me, ma sol per un mie figlio,</l>
    </lg>
    <lg n="48">
     <l n="377">el quale piccol fantino lassai,</l>
     <l n="378">quand'io parti'mi già fa cotanti anni:</l>
     <l n="379">credo che sarà sì grande oramai,</l>
     <l n="380">che ben potrà durare in guerra afanni.</l>
     <l n="381">Io in guerra non credo entrar più mai</l>
     <l n="382">con duchi o conti, con re o tiranni. —</l>
     <l n="383">Allora disse Carlo: — Ora m'intendi;</l>
     <l n="384">come tu di', per tuo figlio la prendi. —</l>
    </lg>
    <lg n="49">
     <l n="385">Allora Arnaldo la signoria tolse</l>
     <l n="386">con quella gente che volea tenere.</l>
     <l n="387">Carlo con l'oste inver Francia si volse</l>
     <l n="388">e ciascuno cavalca a suo potere.</l>
     <l n="389">Quel vero Dio, che per noi morir volse,</l>
     <l n="390">ci guardi tutti con pace e piacere.</l>
     <l n="391">Nell'altro dir, signor, canterò tutto,</l>
     <l n="392">come Gan fu di vita spento e strutto.</l>
    </lg>
   </lg>
  </body>
 </text>
</TEI>