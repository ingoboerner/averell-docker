<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMO</title>
    <author>LA SPAGNA</author>
   </titleStmt>
   <extent>
    <measure unit="stanza">47</measure>
    <measure unit="line">376</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O vero Dïo, che formasti i cieli</l>
     <l n="2">e l'aere e la terra e l'acque e 'l foco,</l>
     <l n="3">che per ricomperar i tuo' fedeli</l>
     <l n="4">volesti esser tenuto a scherno e gioco,</l>
     <l n="5">poi che volesti che Giudei crudeli</l>
     <l n="6">di vita te privasser poco a poco,</l>
     <l n="7">donami tanta grazia, nobil Sire,</l>
     <l n="8">ch'io possa questa storïa finire.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">come i Tedeschi s'eran dipartiti,</l>
     <l n="11">e a Pampalona avien lasciati stare</l>
     <l n="12">gli altri nostri Cristian così scherniti.</l>
     <l n="13">Altro che Dio non li potea scampare,</l>
     <l n="14">se li Pagan li avessero assaliti.</l>
     <l n="15">Dissi ancor come giunser sanza poso</l>
     <l n="16">dov'era Salamone al bosco ascoso.</l>
    </lg>
    <lg n="3">
     <l n="17">Venir sentendo Salamon costoro,</l>
     <l n="18">credendo certo fussero Pagani,</l>
     <l n="19">disse a suo gente: — Percotete a loro:</l>
     <l n="20">sieno straziati e morti come cani. —</l>
     <l n="21">Ed egli inanzi, sanza alcun dimoro,</l>
     <l n="22">corse per esser con loro alle mani.</l>
     <l n="23">La lancia in mano, con lo scudo al collo,</l>
     <l n="24">brocò il destrieri e ciascun seguitollo.</l>
    </lg>
    <lg n="4">
     <l n="25">Una brigata ne viene davanti,</l>
     <l n="26">ch'erano forse secento cinquanta:</l>
     <l n="27">chi a piè, chi a caval, chi dietro o nauti.</l>
     <l n="28">Salamone e sua gente tutta quanta</l>
     <l n="29">percosse lor come dragoni atanti,</l>
     <l n="30">che pur del ben ferir ciascun si vanta:</l>
     <l n="31">con lance e brandi e con dardi maneschi</l>
     <l n="32">ferivano i Bretòn sopra i Tedeschi.</l>
    </lg>
    <lg n="5">
     <l n="33">Sanza gridar Mongioia o dir nïente,</l>
     <l n="34">Cristiani insieme seguivan ferendo</l>
     <l n="35">a destra ed a sinistra fortemente,</l>
     <l n="36">elmi e lamieri e sberghi dipartendo;</l>
     <l n="37">e l'un l'altro facea tristo e dolente,</l>
     <l n="38">per terra molti feriti mettendo.</l>
     <l n="39">Chi era a piè, a caval risalia</l>
     <l n="40">e da cavallo molti giù cadia.</l>
    </lg>
    <lg n="6">
     <l n="41">Insieme niuna parte cognosciensi</l>
     <l n="42">per quella notte ch'era molto scura:</l>
     <l n="43">con dardi e con le lance allor feriensi;</l>
     <l n="44">e l'una parte e l' altra avea paura.</l>
     <l n="45">Tedeschi certamente in sé crediensi</l>
     <l n="46">che quella gente, cotanto sicura,</l>
     <l n="47">fussen Pagani, e Breton se crediano</l>
     <l n="48">che Pagan fusser; però gli feriano.</l>
    </lg>
    <lg n="7">
     <l n="49">Ferendo andava Salamon pel bosco</l>
     <l n="50">sopra di quella gente sparpagliata:</l>
     <l n="51">temperato parea suo brando a tosco;</l>
     <l n="52">de' Tedeschi facea sì gran tagliata.</l>
     <l n="53">A nessuno dicea: io ti conosco.</l>
     <l n="54">Sanza parlar con sua spada affilata,</l>
     <l n="55">giva e suo gente ben lo seguitava:</l>
     <l n="56">di ben ferire già nessun dottava.</l>
    </lg>
    <lg n="8">
     <l n="57">Ferendo que' Tedeschi con gran voglia</l>
     <l n="58">con lancia e con la maza e con la spada,</l>
     <l n="59">facevan lor sentir pena con doglia</l>
     <l n="60">dentro del bosco e fuori nella strada.</l>
     <l n="61">I Tedeschi tremavan come foglia:</l>
     <l n="62">nessun non sa dove si fuga o vada,</l>
     <l n="63">però che da' Brettòn, di battaglia usi,</l>
     <l n="64">per ogni parte eran serrati e chiusi.</l>
    </lg>
    <lg n="9">
     <l n="65">Da nessun lato poteano fugire</l>
     <l n="66">tant'eran d'ogni parte asserragliati:</l>
     <l n="67">lor convenia combattere o morire</l>
     <l n="68">ed esser del ferir bene avisati,</l>
     <l n="69">che Bretton gli ferien con tanto ardire</l>
     <l n="70">che sopra lor parien cani arabbiati.</l>
     <l n="71">Difendiensi i Tedeschi di vantaggio,</l>
     <l n="72">secondo ch'eran pochi a lor paraggio.</l>
    </lg>
    <lg n="10">
     <l n="73">Chi avesse veduto Salamone</l>
     <l n="74">su un destrier, tutto d'acciaio coperto</l>
     <l n="75">di piastra in piastra perfino al tallone,</l>
     <l n="76">ardito e forte e di battaglia sperto:</l>
     <l n="77">veracemente parea un dragone</l>
     <l n="78">coll'aste in man, dello scudo coperto.</l>
     <l n="79">In sullo scudo un Tedesco ferìe:</l>
     <l n="80">lamieri e sbergo, tutto gli partie;</l>
    </lg>
    <lg n="11">
     <l n="81">e morto cadde del caval di botto.</l>
     <l n="82">Salamone scontrò un altro apresso:</l>
     <l n="83">in sullo scudo il ferì il baron dotto</l>
     <l n="84">d'un magno colpo sì gravoso e spesso;</l>
     <l n="85">poi un altro ferì sanza dir motto</l>
     <l n="86">con tanta forza e con cotale ingresso</l>
     <l n="87">che quant'arme avia indosso gli divise</l>
     <l n="88">e del destrieri in terra morto il mise.</l>
    </lg>
    <lg n="12">
     <l n="89">Il quarto, il quinto, che scontrò, il sesto,</l>
     <l n="90">prima che l'aste rompesse o fiaccasse,</l>
     <l n="91">l'alma renderono al padre celesto;</l>
     <l n="92">e rotta l'aste, la spada fuor trasse,</l>
     <l n="93">volgendosi dintorno aspro e rubesto.</l>
     <l n="94">Certo pareva che vampo menasse:</l>
     <l n="95">chi avea un colpo di taglio o di ponta,</l>
     <l n="96">per suo valore a caval mai non monta.</l>
    </lg>
    <lg n="13">
     <l n="97">La battaglia fu grande e perigliosa</l>
     <l n="98">fra gli ottomila e i secentocinquanta,</l>
     <l n="99">dando spiatati colpi sanza posa,</l>
     <l n="100">l'un contra l'altro per forza cotanta.</l>
     <l n="101">Gente tedesca molto valorosa</l>
     <l n="102">in quel punto fu morta tutta quanta.</l>
     <l n="103">Un'altra schiera, a così fatto schermo,</l>
     <l n="104">venia di drieto, dove era Guiglielmo,</l>
    </lg>
    <lg n="14">
     <l n="105">ch'era di quella gente capitano.</l>
     <l n="106">Presso del bosco, forse mezo miglio,</l>
     <l n="107">truovò un Tedesco ferito, nel piano,</l>
     <l n="108">che di sangue facea il campo vermiglio.</l>
     <l n="109">Come il vide venire pressimano,</l>
     <l n="110">gridò: — Monsignor mio, io ti consiglio</l>
     <l n="111">che con tuo gente torni a Pampalona,</l>
     <l n="112">se vuoi cogli altri campar la persona.</l>
    </lg>
    <lg n="15">
     <l n="113">Qui presso, quanto un arco può gettare,</l>
     <l n="114">ha molta gente pagana nascosta.</l>
     <l n="115">Quando quel bosco credemo passare,</l>
     <l n="116">fùmo assalliti per piano e per costa:</l>
     <l n="117">contra di lor non potemo durare,</l>
     <l n="118">né fugir non possiamo a nostra posta.</l>
     <l n="119">Chi è stato morto e chi è stato ferito:</l>
     <l n="120">a gran pena fin qui sono fugito. —</l>
    </lg>
    <lg n="16">
     <l n="121">Guiglielmo, odendo novella cotale,</l>
     <l n="122">della sua gente allora chiamò molti,</l>
     <l n="123">dicendo loro: — Il re celestïale,</l>
     <l n="124">perché noi siamo stati così stolti,</l>
     <l n="125">ha consentito a noi sì fatto male</l>
     <l n="126">e sopra noi questi Pagan rivolti.</l>
     <l n="127">Se più inanzi per noi fia cavalcato,</l>
     <l n="128">ciascun di noi sarà morto o tagliato.</l>
    </lg>
    <lg n="17">
     <l n="129">Torniamo al campo inanzi giorno sia</l>
     <l n="130">e leviamo il romor per tal partito.</l>
     <l n="131">Alarme! alarme! franca baronia,</l>
     <l n="132">che da Pagani il campo è assallito.</l>
     <l n="133">La gente s'armerà a veder che fia:</l>
     <l n="134">non parrà punto ch'abbiamo fallito.</l>
     <l n="135">Diciam che que', che son colà feriti,</l>
     <l n="136">abian del campo que' Pagan seguìti. —</l>
    </lg>
    <lg n="18">
     <l n="137">Ciascun: — Torniamo — tosto respondea;</l>
     <l n="138">poi si rivolson verso Pampalona.</l>
     <l n="139">Chi più potia, col buon caval correa.</l>
     <l n="140">Salamon con suo gente tanto bona</l>
     <l n="141">(un suo baron quel fatto gli dicea)</l>
     <l n="142">subitamente suo destrieri sprona.</l>
     <l n="143">Col brando in mano allora il baron disse</l>
     <l n="144">che la sua gente subito il seguisse.</l>
    </lg>
    <lg n="19">
     <l n="145">Drieto a' Tedeschi i Bretoni van forte,</l>
     <l n="146">spronando i buon destrier giù per un monte,</l>
     <l n="147">giurando di dar loro mala sorte</l>
     <l n="148">e di metterli tutti a malvage onte,</l>
     <l n="149">forte gridando: — Alla morte! alla morte! —</l>
     <l n="150">Gli ebbono giunti al passare d'un ponte:</l>
     <l n="151">in su quel passo dove gli ebbon giunti,</l>
     <l n="152">più di trecento fur di morte punti.</l>
    </lg>
    <lg n="20">
     <l n="153">Chi avea buon destrier, gli bisognava,</l>
     <l n="154">se di morte volia campar la vita:</l>
     <l n="155">di lor l'un l'altro già non aspettava,</l>
     <l n="156">ma, come gente rotta e sbigottita,</l>
     <l n="157">verso il campo ciascuno ritornava.</l>
     <l n="158">Bretoni sempre gli facea seguìta;</l>
     <l n="159">e qual Tedesco rimaneva a drieto</l>
     <l n="160">giamai non era né sano né lieto.</l>
    </lg>
    <lg n="21">
     <l n="161">Così fugendo come in isconfitta,</l>
     <l n="162">n'andò gente tedesca miglie nove,</l>
     <l n="163">sendo da gente bretone trafitta,</l>
     <l n="164">che sopra lor facieno belle prove.</l>
     <l n="165">Chi di lancia ferìa, chi di sagitta;</l>
     <l n="166">né van guardando già né chi né dove.</l>
     <l n="167">Fugendo que' Tedeschi con tormento,</l>
     <l n="168">ne furon morti mille e cinquecento.</l>
    </lg>
    <lg n="22">
     <l n="169">Que' che fugiano ch'erano davanti,</l>
     <l n="170">ch'avieno i lor cavalli più correnti,</l>
     <l n="171">nel campo giunson con tali sembianti.</l>
     <l n="172">—Alla morte! — dicien — signor possenti,</l>
     <l n="173">che assaliti siam dagli Affricanti.</l>
     <l n="174">Levate su, cavalieri e sergenti. —</l>
     <l n="175">Carlo, che sapea il fatto, udì gridare:</l>
     <l n="176">la cloccia sua a martel fe' sonare.</l>
    </lg>
    <lg n="23">
     <l n="177">La gente, odendo sonare a martello</l>
     <l n="178">la campana del magno imperadore,</l>
     <l n="179">ciascun di botto, sanza più rapello,</l>
     <l n="180">furono armati, odendo tal romore.</l>
     <l n="181">Il conte Orlando, valoroso e snello,</l>
     <l n="182">con ventimila secento a valore,</l>
     <l n="183">come Carlo gli disse, così venne</l>
     <l n="184">al padiglion, che già non si ritenne.</l>
    </lg>
    <lg n="24">
     <l n="185">— Che comandate, monsignor, ch'io faccia? —</l>
     <l n="186">disse allo 'mperadore il conte Orlando.</l>
     <l n="187">Carlo rispose con allegra faccia:</l>
     <l n="188">—Va in qua e in là per lo campo, guardando</l>
     <l n="189">presso mio padiglion con la tuo traccia.</l>
     <l n="190">Se bisognasse, sia al mio comando. —</l>
     <l n="191">Orlando con sue gente se partie:</l>
     <l n="192">intorno al campo guardando ne gie.</l>
    </lg>
    <lg n="25">
     <l n="193">Così armato il campo in ogni lato</l>
     <l n="194">fu di presente per sì fatta furia.</l>
     <l n="195">Dusnamo di Baviera ha domandato</l>
     <l n="196">alli fugenti: — Chi vi face ingiuria? —</l>
     <l n="197">E rispondieno ognuno spaventato:</l>
     <l n="198">— Gente pagana, a cui Dio mandi arsura,</l>
     <l n="199">ci hanno assaliti e fattoci dolenti,</l>
     <l n="200">che più di mille n'han di vita spenti. —</l>
    </lg>
    <lg n="26">
     <l n="201">Dusnamo, co' suo' dieci volte cento</l>
     <l n="202">sotto suo insegna cavalieri armati,</l>
     <l n="203">del campo si partì sanza pavento</l>
     <l n="204">e gì verso color ch'eran cacciati;</l>
     <l n="205">e trovò Salamon, pien d'ardimento,</l>
     <l n="206">con otto milia Brettoni pregiati.</l>
     <l n="207">L'aste abassa Dusnamo di Baviera</l>
     <l n="208">e Salamon vêr lui per tal maniera.</l>
    </lg>
    <lg n="27">
     <l n="209">Dicea il Dusnamo: — Mongioia! — gridando —</l>
     <l n="210">—Viva lo 'mperador Carlo di Francia! —</l>
     <l n="211">Salamon, che venia vêr lui spronando,</l>
     <l n="212">levò su l'elmo e gettò via la lancia,</l>
     <l n="213">gridando: —Viva Carlo e 'l conte Orlando! —</l>
     <l n="214">Namo, sentendo allora cotal mancia,</l>
     <l n="215">guardando vidde ritta la bandiera</l>
     <l n="216">di Salamone a scacchi bianca e nera.</l>
    </lg>
    <lg n="28">
     <l n="217">Vêr Salamone n'andò molto ratto</l>
     <l n="218">e giunse a lui dicendo: — Sire, sire,</l>
     <l n="219">sète voi diventato stolto o matto,</l>
     <l n="220">c'hai tanti Cristïan messo a morire?</l>
     <l n="221">Perché l'avete aconsentito o fatto,</l>
     <l n="222">per la mia fé, ve ne farò pentire. —</l>
     <l n="223">Salamon disse: — Non mi minacciare,</l>
     <l n="224">che tu non sai come si sta l'affare.</l>
    </lg>
    <lg n="29">
     <l n="225">Tu mi domandi se io son matto o stolto,</l>
     <l n="226">e non mi par che mi conosca ancora:</l>
     <l n="227">ancora non m'è stato il senno tolto,</l>
     <l n="228">e non me s'è rivolta la memoria.</l>
     <l n="229">Quiritto apresso ad un boschetto folto,</l>
     <l n="230">all'onor del verace Dio di gloria,</l>
     <l n="231">come Carlo mi disse, io osservai,</l>
     <l n="232">e là colla mie gente m'imboscai.</l>
    </lg>
    <lg n="30">
     <l n="233">Comandamento mi fe' Carlo iersera</l>
     <l n="234">che qualunque persona varicasse,</l>
     <l n="235">fusse chi si volesse o che maniera,</l>
     <l n="236">che sanza dir nïente gli asaltasse:</l>
     <l n="237">contro a ciascun, sanza saper chi era,</l>
     <l n="238">colla mie gente ciaschedun tagliasse.</l>
     <l n="239">Se questi son Cristiani, io nol sapea:</l>
     <l n="240">che fussero Pagan, certo credea. —</l>
    </lg>
    <lg n="31">
     <l n="241">Dusnamo, odendo dir tal convenente,</l>
     <l n="242">se partì e nel campo ritornava</l>
     <l n="243">al padiglion dell'imperier possente.</l>
     <l n="244">Del suo destrieri subito smontava:</l>
     <l n="245">verso di Carlo andò arditamente.</l>
     <l n="246">Il duca Namo in tal modo parlava:</l>
     <l n="247">— Carlo, malaggia chi ti vuol seguire,</l>
     <l n="248">poi che Cristiani tu metti a morire.</l>
    </lg>
    <lg n="32">
     <l n="249">A me par, Carlo, che tu te diletti</l>
     <l n="250">de far morir come cani e Cristiani:</l>
     <l n="251">i miglior cavalieri e più perfetti</l>
     <l n="252">stanotte sono morti da' Britani.</l>
     <l n="253">Secondo dice a me chi gli ha corretti,</l>
     <l n="254">questo mal fecero per le tuo mani.</l>
     <l n="255">Signor, se questo è vero per lo certo,</l>
     <l n="256">tu ne sarai ancor morto e diserto. —</l>
    </lg>
    <lg n="33">
     <l n="257">Carlo con gran superbia e fier visaggio</l>
     <l n="258">verso di Namo cominciò parlare:</l>
     <l n="259">— Per san Dionigi, Dusnamo, io faraggio,</l>
     <l n="260">quanti Tedeschi ci sono, apiccare. —</l>
     <l n="261">Namo diceva: — Fammi, signor, saggio</l>
     <l n="262">per che cagione li vuoi consumare. —</l>
     <l n="263">Disse re Carlo: — Stanotte, ch'è gita,</l>
     <l n="264">volevano i Tedeschi far partita</l>
    </lg>
    <lg n="34">
     <l n="265">ed in Cristianità volien tornare</l>
     <l n="266">Guiglielmo di Cologna era lor guida,</l>
     <l n="267">e sanza guardia il campo qui lasciare</l>
     <l n="268">e far perire chi in lor si fida.</l>
     <l n="269">Altri che Dio non gli porria scampare</l>
     <l n="270">che 'n sulle forche ciascun non conquida,</l>
     <l n="271">sicché mai tradimento non faranno,</l>
     <l n="272">che a lor sia prò ed a noi noia e danno. —</l>
    </lg>
    <lg n="35">
     <l n="273">Disse il Dusnamo: — Signor, non guardate</l>
     <l n="274">a lor matteza ed alla lor fallenza.</l>
     <l n="275">Dio perdonò e voi lor perdonate:</l>
     <l n="276">Cristo ne darà loro penitenza</l>
     <l n="277">per quanto amor, monsignor, mi portate.</l>
     <l n="278">Sopra di ciò abbiate providenza</l>
     <l n="279">che abbiate di costor misericordia,</l>
     <l n="280">acciò che 'l campo non sia in sconcordia. —</l>
    </lg>
    <lg n="36">
     <l n="281">Tanto pregò Dusnamo lo 'mperieri</l>
     <l n="282">che a quel punto a' Tedeschi perdonòe,</l>
     <l n="283">e ciaschedun di loro volentieri</l>
     <l n="284">d'arecare il legname s'acordòe,</l>
     <l n="285">sì che quanto ne fece allor mestieri,</l>
     <l n="286">senza contesa, ciascun n'arecòe.</l>
     <l n="287">Arecato il legname, quel maestro</l>
     <l n="288">per dificare il castello fu presto.</l>
    </lg>
    <lg n="37">
     <l n="289">Ed in tre giorni fu fatto il castello</l>
     <l n="290">ben correntato e molto spazïoso:</l>
     <l n="291">star vi potieno su bene a pennello</l>
     <l n="292">cinquecento baroni a gran riposo.</l>
     <l n="293">Con otto ruote si volgeva quello,</l>
     <l n="294">perché il maestro fu tanto ingegnoso</l>
     <l n="295">che menare il potea agevolmente</l>
     <l n="296">in qua e in là, su essendovi la gente.</l>
    </lg>
    <lg n="38">
     <l n="297">Fatto il castello, Carlo fe' assembrare</l>
     <l n="298">tutta sua gente, piccoli con grandi.</l>
     <l n="299">— Dell'arme — disse — andatevi adobbare</l>
     <l n="300">e, ritrovate lance, maze e brandi,</l>
     <l n="301">ciaschedun brighi per me seguitare. —</l>
     <l n="302">A tutta gente fece ta' comandi</l>
     <l n="303">che aparecchiati stesser per seguire</l>
     <l n="304">lo 'mperador dove volesse gire.</l>
    </lg>
    <lg n="39">
     <l n="305">Tutta la gente fu di botto armata</l>
     <l n="306">ed assembrata sotto suo bandiere.</l>
     <l n="307">Mai non si vide gente sì pregiata.</l>
     <l n="308">Poi fe' lo 'mperator tre magne schiere.</l>
     <l n="309">La prima fu valorosa brigata:</l>
     <l n="310">ventimila secento del quartiere</l>
     <l n="311">del conte Orlando e degli altri pïeri</l>
     <l n="312">con gran baroni e nobili guerrieri.</l>
    </lg>
    <lg n="40">
     <l n="313">E questa schiera da l'un lato gia</l>
     <l n="314">intorno a Pampalona molto stretta.</l>
     <l n="315">Re Salamon di Brettagna seguia</l>
     <l n="316">da l'altra parte con sua gente eletta:</l>
     <l n="317">ottomila Bretòn con lui venìa.</l>
     <l n="318">Mai non fu gente cotanto perfetta,</l>
     <l n="319">bene a cavallo, armati di vantaggio,</l>
     <l n="320">come lïoni di fiero coraggio.</l>
    </lg>
    <lg n="41">
     <l n="321">Poi fece Carlo in sul castel sallire</l>
     <l n="322">cinquecento baron coperti a maglia,</l>
     <l n="323">tutti combattitor pieni d'ardire,</l>
     <l n="324">usi di guerra e mastri di battaglia,</l>
     <l n="325">che nïente pensavan di fugire</l>
     <l n="326">e sempre stavan bene all'avisaglia.</l>
     <l n="327">Davanti a quel castello eran legati</l>
     <l n="328">quattro destrier d'alteza smisurati.</l>
    </lg>
    <lg n="42">
     <l n="329">Ed eran covertati di scarlatto</l>
     <l n="330">questi quattro destrier sopra misura;</l>
     <l n="331">e quel castello tiravan via ratto,</l>
     <l n="332">tanto che s'apressarono alle mura.</l>
     <l n="333">La terra sogiogava di gran patto:</l>
     <l n="334">intorno intorno tutta la pianura;</l>
     <l n="335">l'altra gente al castello giva drieto</l>
     <l n="336">con Carlo Mano ciascun fresco e lieto.</l>
    </lg>
    <lg n="43">
     <l n="337">Ad oro e fiamma era la santa insegna</l>
     <l n="338">che drieto del castel tenea el Danese,</l>
     <l n="339">quella che sempre mai fu d'onor degna,</l>
     <l n="340">dovunque e' fusse ed in ciascun paese.</l>
     <l n="341">Ugier, che sempre Dio salvi e mantegna,</l>
     <l n="342">gran tempo la portò, il baron cortese,</l>
     <l n="343">però che a Carlo sempre fu leale</l>
     <l n="344">e di virtute esperto e naturale.</l>
    </lg>
    <lg n="44">
     <l n="345">Così tre schiere fe' intorno intorno</l>
     <l n="346">per voler dare battaglia alla terra;</l>
     <l n="347">e quel popul pagan falso e musorno</l>
     <l n="348">a le suo arme ciaschedun s'aferra.</l>
     <l n="349">Quella mattina, ch'era chiaro il giorno,</l>
     <l n="350">per la città gridavan: — Guerra! guerra!</l>
     <l n="351">Alarme! alarme! su, gente pagana,</l>
     <l n="352">giamo a combatter con gente cristiana. —</l>
    </lg>
    <lg n="45">
     <l n="353">Armato si fu allora ogni persona,</l>
     <l n="354">a piè ed a caval, grandi e mezani.</l>
     <l n="355">Mazarigi e Isolier, re di corona,</l>
     <l n="356">e ventimila cavalier pagani</l>
     <l n="357">s'armaro per difender Pampalona</l>
     <l n="358">e per dar morte e tormento a' Cristiani.</l>
     <l n="359">Dentro alle mura givano guardando</l>
     <l n="360">e 'n sulle mura altra gente mandando.</l>
    </lg>
    <lg n="46">
     <l n="361">Su per le porte e di sopra le mura</l>
     <l n="362">avevan fatte di molte bertesche</l>
     <l n="363">con merli cavi pieni d'armadura,</l>
     <l n="364">con sassi e dardi e con lance manesche</l>
     <l n="365">ed archi sorïani a gran misura,</l>
     <l n="366">con molte frecce, ch'eran barbaresche;</l>
     <l n="367">e tutte erano ad arte lavorate,</l>
     <l n="368">con pessimo veleno atossicate.</l>
    </lg>
    <lg n="47">
     <l n="369">Aparecchiati eran gli Africanti</l>
     <l n="370">per molte busse ricevere e dare,</l>
     <l n="371">gridando insieme forte tutti quanti:</l>
     <l n="372">— Venitevi, Cristian, qua a provare</l>
     <l n="373">e vederete se noi siam troianti. —</l>
     <l n="374">Or udirete nell'altro cantare</l>
     <l n="375">quella battaglia cruda e smisurata.</l>
     <l n="376">Cristo vi guardi e la madre beata.</l>
    </lg>
   </lg>
  </body>
 </text>
</TEI>