<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOTERZO</title>
    <author>LA SPAGNA</author>
   </titleStmt>
   <extent>
    <measure unit="stanza">44</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimoterzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOTERZO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOTERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A te ricorro, Vergine beata,</l>
     <l n="2">che partoristi Gesù nostro sire</l>
     <l n="3">per ricomprare la gente dannata,</l>
     <l n="4">che dovien tutti nel profondo gire,</l>
     <l n="5">sicché mia mente da te sia ornata</l>
     <l n="6">ch'io sappia questa storia ben seguire,</l>
     <l n="7">che non facendo a niun noia né danno,</l>
     <l n="8">piaccia a tutti color che l'odiranno.</l>
    </lg>
    <lg n="2">
     <l n="9">Signor, nell'altro canto vi distesi</l>
     <l n="10">sì come Orlando e gli altri paladini</l>
     <l n="11">eran dintorno a Nobil, tutti stesi</l>
     <l n="12">per dar battaglia a que' can saracini.</l>
     <l n="13">Or ascoltate, villani e cortesi,</l>
     <l n="14">mezani e vecchi, grandi e piccolini,</l>
     <l n="15">ch'intendo di mostrarvi per ragione</l>
     <l n="16">come fu morto il piccardo Sansone.</l>
    </lg>
    <lg n="3">
     <l n="17">Essendo nostri Cristiani schierati,</l>
     <l n="18">i ventimila in tre parti e secento,</l>
     <l n="19">alle mura di Nobile acostati,</l>
     <l n="20">di ventimila già più de trecento</l>
     <l n="21">eran di sopra alle mura montati.</l>
     <l n="22">Le guardie morte furon con tormento;</l>
     <l n="23">e cittadin cominciarsi a destare:</l>
     <l n="24">— Alarme! alarme! — ciascuno a gridare.</l>
    </lg>
    <lg n="4">
     <l n="25">La gente della terra si fu armata</l>
     <l n="26">e trassono alle mura tostamente:</l>
     <l n="27">gente cristiana sul muro montata,</l>
     <l n="28">que' della schiera d'Orlando possente,</l>
     <l n="29">già non si fu per lor punto smagata</l>
     <l n="30">né dipartirsi dal muro nïente.</l>
     <l n="31">Contra e Pagani mostrâr lor bontade</l>
     <l n="32">e per gran forza entrâr nella cittade.</l>
    </lg>
    <lg n="5">
     <l n="33">Poi nella porta il fuoco allor cacciorono:</l>
     <l n="34">d'in sulla porta calorono il ponte</l>
     <l n="35">e quatordeci mila dentro entrorono,</l>
     <l n="36">ch'eran col valoroso e forte conte.</l>
     <l n="37">Su per le scale que' Pagan montorono</l>
     <l n="38">e rincularo a lor dispetto ed onte,</l>
     <l n="39">dando e togliendo con lance e con sassi:</l>
     <l n="40">molti Cristiani fecion tristi e lassi.</l>
    </lg>
    <lg n="6">
     <l n="41">Entrò dentro alla terra il conte Orlando</l>
     <l n="42">con quatordeci mila e poi secento.</l>
     <l n="43">Ciascuno: — Viva Carlo! — gia gridando —</l>
     <l n="44">— e 'l conte Orlando pien di valimento! —</l>
     <l n="45">Que' Saracin si venieno aiutando,</l>
     <l n="46">gettando sassi sanza restamento:</l>
     <l n="47">molti Cristiani facieno morire</l>
     <l n="48">e qual ferito giù del caval gire.</l>
    </lg>
    <lg n="7">
     <l n="49">E sassi giù piovean con abondanza</l>
     <l n="50">e spessi come cade la tempesta:</l>
     <l n="51">assai facien di vita aver mancanza,</l>
     <l n="52">fracassando lor braccia, gambe e testa.</l>
     <l n="53">Tanta fu de' Cristiani la possanza</l>
     <l n="54">che, a dispetto della gente alpestra,</l>
     <l n="55">in sulla mastra piazza si montaro</l>
     <l n="56">ed ivi tutte le bocche pigliaro.</l>
    </lg>
    <lg n="8">
     <l n="57">Dice l'autore e 'l libro me dimostra,</l>
     <l n="58">prima che fusser nella piazza scorti,</l>
     <l n="59">più di trecento della gente nostra</l>
     <l n="60">furon da que' Pagan feriti e morti.</l>
     <l n="61">In sulla piazza ciascuno s'inchiostra,</l>
     <l n="62">guardando tuttavia e guerrier forti.</l>
     <l n="63">Già era matutino e più passato,</l>
     <l n="64">quando ognun la battaglia ha cominciato.</l>
    </lg>
    <lg n="9">
     <l n="65">Dentro al palazzo, che 'n sulla piazza era,</l>
     <l n="66">avea rinchiusi ben mille Pagani</l>
     <l n="67">di quella gente dispietata e fera</l>
     <l n="68">con sassi e dardi ed archi sorïani,</l>
     <l n="69">gittando forte a nostra gente altera.</l>
     <l n="70">Non si potieno apressare e Cristiani,</l>
     <l n="71">ma stavan pur di lungi andando intorno,</l>
     <l n="72">aspettando a combatter poi il giorno.</l>
    </lg>
    <lg n="10">
     <l n="73">Il marchese Ulivieri combattea</l>
     <l n="74">dall'una parte con sua gente ardita:</l>
     <l n="75">per nessun modo durar non potea</l>
     <l n="76">per gente che alle mura era sallita,</l>
     <l n="77">che tanto bene ognun se difendea.</l>
     <l n="78">Chi s'apressava, perdeva la vita.</l>
     <l n="79">Per forza cominciaro indietro stare</l>
     <l n="80">chi d'esta vita non vole passare.</l>
    </lg>
    <lg n="11">
     <l n="81">E di tre milia ch'avea Ulivieri,</l>
     <l n="82">ben cento e più ne fur di vita tolti.</l>
     <l n="83">Astolfo con tre milia cavalieri,</l>
     <l n="84">dall'una parte strettamente e folti,</l>
     <l n="85">sì s'acostâr con li spietati e fieri,</l>
     <l n="86">gridando forte: — Arendetevi, stolti,</l>
     <l n="87">che se per voi si vuol difesa farsi,</l>
     <l n="88">tutti sarete dibrusciati ed arsi. —</l>
    </lg>
    <lg n="12">
     <l n="89">In sulle mura stavan gli Affricanti</l>
     <l n="90">con archi sorïani, dardi e lance,</l>
     <l n="91">gettando a nostra gente sassi tanti,</l>
     <l n="92">ferendo a cui il capo, a cui le guance.</l>
     <l n="93">Chi si faceva a lor troppo davanti,</l>
     <l n="94">sentiva di percosse molte mance:</l>
     <l n="95">più di trecento ne furon feriti</l>
     <l n="96">e forse venti di vita finiti.</l>
    </lg>
    <lg n="13">
     <l n="97">Un gran pezzo durò quella battaglia:</l>
     <l n="98">nostri Cristiani afuocaron la porta.</l>
     <l n="99">Vegendosi e Pagani a tal travaglia,</l>
     <l n="100">fortemente ciascuno si sconforta.</l>
     <l n="101">Nostri Cristian metteansi all'avisaglia</l>
     <l n="102">e di sallire ciascun si conforta,</l>
     <l n="103">gridando ognuno: — Su, gente pregiata,</l>
     <l n="104">la terra è nostra sanz'altra tagliata. —</l>
    </lg>
    <lg n="14">
     <l n="105">Come Cristian cominciaro a sallire</l>
     <l n="106">su per le mura di quella cittade,</l>
     <l n="107">Pagan si misseno tutti a fugire:</l>
     <l n="108">morti ne furono gran quantitade.</l>
     <l n="109">La porta tosto si fu fatta aprire</l>
     <l n="110">col fuoco ch'operò la sua bontade.</l>
     <l n="111">A onta di chi ne fu male contento,</l>
     <l n="112">nostri Cristiani entrarono allor drento.</l>
    </lg>
    <lg n="15">
     <l n="113">Ancor non eran tutti quanti entrati,</l>
     <l n="114">che trovâr quivi cavalier pagani,</l>
     <l n="115">che da Marsilio qui eran mandati:</l>
     <l n="116">dentro alla porta scontraro e Cristiani;</l>
     <l n="117">e que' Pagan non venieno avisati</l>
     <l n="118">di dover esser con loro alle mani,</l>
     <l n="119">che nella lor venuta il libro sona</l>
     <l n="120">che volevano andare a Pampalona.</l>
    </lg>
    <lg n="16">
     <l n="121">Astolfo inglese, possente barone,</l>
     <l n="122">a tutta la suo gente gia davanti</l>
     <l n="123">ed in que' cavalieri si scontròne,</l>
     <l n="124">in dieci milia ch'eran gli Africanti,</l>
     <l n="125">gridando: — Viva, viva il re Carlone! —</l>
     <l n="126">cominciâr a gridare in ta' sembianti.</l>
     <l n="127">Pagani insieme tutti gridâr forte:</l>
     <l n="128">— Viva Marsilio! alla morte! alla morte! —</l>
    </lg>
    <lg n="17">
     <l n="129">Astolfo se rizzò sul buon destriero,</l>
     <l n="130">lo scudo imbraccia ed impugna la lancia,</l>
     <l n="131">broccò il desirieri corrente e legiero,</l>
     <l n="132">e ferì un Pagan con mala mancia</l>
     <l n="133">d'un colpo tanto dispietato e fiero</l>
     <l n="134">sopra lo scudo per mezo la pancia.</l>
     <l n="135">Quante arme aveva indosso nol difese,</l>
     <l n="136">che a terra morto subito il distese.</l>
    </lg>
    <lg n="18">
     <l n="137">Sopra d'un altro Astolfo si rivolse,</l>
     <l n="138">che d'un barone avea uno stendardo:</l>
     <l n="139">l'elmo di capo per forza gli tolse.</l>
     <l n="140">Astolfo a un altro si volse non tardo</l>
     <l n="141">e della lancia nel petto gli colse:</l>
     <l n="142">nulla armadura gli fece riguardo;</l>
     <l n="143">dall'una parte all'altra il trapassòe</l>
     <l n="144">ed alla terra morto lo gittòe.</l>
    </lg>
    <lg n="19">
     <l n="145">La lancia non poté el duca avere:</l>
     <l n="146">Mislea trasse di fuori e poi brandilla</l>
     <l n="147">sopra di quei Pagan con mal volere</l>
     <l n="148">e volgendosi intorno fe' sentirla.</l>
     <l n="149">Ben si faceva con essa temere:</l>
     <l n="150">chi la provava, potea maladirla;</l>
     <l n="151">e richiamar Trevigante o Macone</l>
     <l n="152">non gli valeva contra el fi d'Ottone.</l>
    </lg>
    <lg n="20">
     <l n="153">Ben parea Astolfo veramente un drago</l>
     <l n="154">col brando in mano pieno di cervella:</l>
     <l n="155">di sangue facea fare in terra un lago,</l>
     <l n="156">stracciando cuori, polmoni e budella.</l>
     <l n="157">Non si disfece mai siffatto brago,</l>
     <l n="158">come Astolfo di quella gente fella:</l>
     <l n="159">orecchi, nasi, braccia, piedi e mani</l>
     <l n="160">e teste cadien giù di que' Pagani.</l>
    </lg>
    <lg n="21">
     <l n="161">Astolfo combatteva fortemente</l>
     <l n="162">e la sua gente nïente dormiva:</l>
     <l n="163">drago pareva ciaschedun mordente,</l>
     <l n="164">tanto sopra i Pagani ognun feriva.</l>
     <l n="165">Ogni Cristian gridava fortemente:</l>
     <l n="166">— Mongioia! San Dionigi sempre viva</l>
     <l n="167">e viva Carlo e la Chiesa romana</l>
     <l n="168">e chiunque crede alla fé cristïana! —</l>
    </lg>
    <lg n="22">
     <l n="169">I Pagani gridavan tutti quanti:</l>
     <l n="170">— Mongioia! Viva il re Marsilïone</l>
     <l n="171">e viva Falserone e Balugante</l>
     <l n="172">e muoia il miscredente re Carlone</l>
     <l n="173">e 'l traditore Orlando, sir d'Anglante,</l>
     <l n="174">Danese Ugieri ed il duca Namone!</l>
     <l n="175">Muoia chi crede in Gesù Nazareno,</l>
     <l n="176">che da Giudei fu fatto venir meno! —</l>
    </lg>
    <lg n="23">
     <l n="177">Così gridava ciascun da suo parte</l>
     <l n="178">e di ferire nessun s'arestava;</l>
     <l n="179">e come gente che sappien ben l'arte,</l>
     <l n="180">l'uno coll'altro molti colpi dava.</l>
     <l n="181">In qua, in là, in giù, in su, da parte,</l>
     <l n="182">chi me' sapea, col brando s'arostava.</l>
     <l n="183">Così la gente, insieme combattendo,</l>
     <l n="184">durò gran pezzo sì dando e togliendo.</l>
    </lg>
    <lg n="24">
     <l n="185">Molti fur di que' can morti e feriti</l>
     <l n="186">e de' Cristiani ancora il simigliante:</l>
     <l n="187">molto erano e Cristiani sbigottiti</l>
     <l n="188">per lo superchio di gente affricante,</l>
     <l n="189">ch'eran di lor tre tanti e ben guarniti</l>
     <l n="190">e ben faceano come gente aitante.</l>
     <l n="191">Nostri Cristiani non potien durare:</l>
     <l n="192">mal grado lor convenia rinculare.</l>
    </lg>
    <lg n="25">
     <l n="193">Fuor della porta il buon duca inghilese</l>
     <l n="194">fu discacciato con tutta sua gente.</l>
     <l n="195">Fugendo egli scontrò il buon marchese</l>
     <l n="196">Ulivieri di Vienna, il sir possente.</l>
     <l n="197">Disse Ulivier: — Che hai, baron cortese?</l>
     <l n="198">perché tu fuggi così fortemente? —</l>
     <l n="199">Disse Astolfo: — Da gente rinegata</l>
     <l n="200">è di mia gente assai stata tagliata.</l>
    </lg>
    <lg n="26">
     <l n="201">Ben diecimila sono ad una schiera:</l>
     <l n="202">ho con loro un gran pezzo combattuto.</l>
     <l n="203">Di lor n'ho morti assai alla primiera</l>
     <l n="204">e mia gente gran danno ha ricevuto. —</l>
     <l n="205">Trasse il marchese di fuori Altachiera,</l>
     <l n="206">quando il parlar d'Astolfo ha intenduto,</l>
     <l n="207">e vidde quella gente messa in volta,</l>
     <l n="208">e gridò: — Cavalieri, volta, volta. —</l>
    </lg>
    <lg n="27">
     <l n="209">Tutti e Cristiani insieme s'asembraro</l>
     <l n="210">e rivolsonsi inverso e Saracini</l>
     <l n="211">Gli Africanti nïente gli aspetaro:</l>
     <l n="212">vêr Pampalona preson lor camini.</l>
     <l n="213">Nostri Cristian tosto in Nobile entraro:</l>
     <l n="214">a Pampalona andaro que' tapini.</l>
     <l n="215">Un messagieri ad Orlando era andato</l>
     <l n="216">a dirgli come Astolfo era cacciato.</l>
    </lg>
    <lg n="28">
     <l n="217">Orlando, udendo dir cotal novella,</l>
     <l n="218">sì parlò a Gualtieri da Monlione,</l>
     <l n="219">dicendo a lui: — Di nostra gente bella</l>
     <l n="220">quattromila ne to', tutti in arcione,</l>
     <l n="221">e difendi da quella gente fella</l>
     <l n="222">Astolfo duca, fi del re Ottone. —</l>
     <l n="223">Gualtieri si partì con quella gente</l>
     <l n="224">e dalla piazza uscì imantenente.</l>
    </lg>
    <lg n="29">
     <l n="225">E cavalcando il possente Gualtieri</l>
     <l n="226">ebbe scontrato Astolfo compagnone</l>
     <l n="227">e di Vïenna il marchese Ulivieri:</l>
     <l n="228">ben cognobbe la 'nsegna del grifone.</l>
     <l n="229">— Mongioia san Dionigi, cavalieri! —</l>
     <l n="230">gridò Gualtieri sanza far questione.</l>
     <l n="231">Ulivieri ed Astolfo il simigliante:</l>
     <l n="232">—Viva Carlo imperieri e 'l sir d'Anglante! —</l>
    </lg>
    <lg n="30">
     <l n="233">Inverso dei Pagani si voltaro</l>
     <l n="234">forte gridando: — A la morte! a la morte! —</l>
     <l n="235">Ulivieri ed Astolfo si cacciaro</l>
     <l n="236">tra la gran pressa combattendo forte.</l>
     <l n="237">Ai Pagani non vale alcun riparo:</l>
     <l n="238">tutti eran morti e messi a triste sorte.</l>
     <l n="239">Vedendo questo, presto cum martire</l>
     <l n="240">fuor della porta preseno a fugire.</l>
    </lg>
    <lg n="31">
     <l n="241">Rimasen vincitor nostri baroni:</l>
     <l n="242">insieme tutti quattro fêr gran festa.</l>
     <l n="243">— Che è d'Orlando? — con dolci sermoni</l>
     <l n="244">domandava Ulivieri. A tale inchiesta</l>
     <l n="245">di Turpino e degli altri compagnoni</l>
     <l n="246">disse Gualtieri: — Egli è per sua podesta</l>
     <l n="247">contro a color che ci fanno contesa;</l>
     <l n="248">a lor dispetto la piazza egli ha presa. —</l>
    </lg>
    <lg n="32">
     <l n="249">Sanza dir più alla piazza n'andaro,</l>
     <l n="250">dov'era il valoroso conte Orlando.</l>
     <l n="251">Mostrato aveva il sol suo splendor chiaro</l>
     <l n="252">e venia l'universo alluminando.</l>
     <l n="253">Tutti e Cristiani insieme si trovaro</l>
     <l n="254">intorno del palazzo battagliando.</l>
     <l n="255">Que' di sopra, gettando sassi e dardi,</l>
     <l n="256">facean assai di lor venir musardi.</l>
    </lg>
    <lg n="33">
     <l n="257">Il possente Sanson di Piccardia</l>
     <l n="258">n'andò in sulla scala del palazzo</l>
     <l n="259">per voler dimostrar suo gagliardia:</l>
     <l n="260">il sallir già non gli fu a sollazzo.</l>
     <l n="261">D'in sul palagio un gran sasso venia,</l>
     <l n="262">forte rullando con grande tramazzo,</l>
     <l n="263">ed in su l'elmo percosse a Sansone:</l>
     <l n="264">e l'elmo e la barbuta fracassòne.</l>
    </lg>
    <lg n="34">
     <l n="265">E le cervella gli andorono in bocca</l>
     <l n="266">e morto cadde di botto al terreno.</l>
     <l n="267">Cotal novella a Orlando tosto scocca:</l>
     <l n="268">com'era morto il cavalier sereno.</l>
     <l n="269">Quasi per pena del destrier trabocca</l>
     <l n="270">e per dolore venne tutto meno,</l>
     <l n="271">dicendo: — Omè tapin! ch'io ho perduto</l>
     <l n="272">miglior baron ch'avessi e 'l più saputo.</l>
    </lg>
    <lg n="35">
     <l n="273">Omè tapino, come male ho fatto</l>
     <l n="274">poi c'ho perduto sì fatto barone!</l>
     <l n="275">Ben mi potrà ciascuno chiamar matto</l>
     <l n="276">e poltronieri, vil, stolto e briccone,</l>
     <l n="277">che un baron sì possente ed adatto</l>
     <l n="278">non credo sia in nostra legïone.</l>
     <l n="279">Verace Dio, com'avete sofferto</l>
     <l n="280">che tal baron sia di vita diserto? —</l>
    </lg>
    <lg n="36">
     <l n="281">Gran lamento fa Orlando del Piccardo</l>
     <l n="282">e comandò che fusse sopellito:</l>
     <l n="283">nessun barone fu nïente tardo</l>
     <l n="284">a sopellire quel barone ardito.</l>
     <l n="285">Turpin di Rana, vescovo gagliardo,</l>
     <l n="286">per dir la messa allora fu vestito:</l>
     <l n="287">tanto terren nella piazza sagròe,</l>
     <l n="288">che 'l possente Sanson vi sotterròe.</l>
    </lg>
    <lg n="37">
     <l n="289">Sopellito che fu il baron possente,</l>
     <l n="290">Orlando disse: — Facciasi venire</l>
     <l n="291">il fuoco ed infocate tostamente</l>
     <l n="292">questa città e poi ne potiam gire. —</l>
     <l n="293">Quelli Pagani, la malvagia gente,</l>
     <l n="294">quando del fuoco odiron così dire,</l>
     <l n="295">subitamente a' Cristian s'arendero</l>
     <l n="296">e contra lor difesa più non fêro.</l>
    </lg>
    <lg n="38">
     <l n="297">E quei che sulle scale eran ridutti,</l>
     <l n="298">vennero al conte a chiedere mercede.</l>
     <l n="299">Quelli della città allora tutti</l>
     <l n="300">nel vero Dio di gloria ciascun crede:</l>
     <l n="301">uomini e donne con fantini e putti</l>
     <l n="302">si battezaro alla cristiana fede.</l>
     <l n="303">El forte Orlando corse la cittade</l>
     <l n="304">dentro e di fuori tutte le contrade.</l>
    </lg>
    <lg n="39">
     <l n="305">E volendosi Orlando dipartire</l>
     <l n="306">e a Pampalona al campo ritornare,</l>
     <l n="307">cavalier cinquecento pien d'ardire</l>
     <l n="308">allor lassò a Nobile guardare,</l>
     <l n="309">ed un baron che dovesser seguire</l>
     <l n="310">e tutto il suo comandamento fare.</l>
     <l n="311">Poi comandò che fusser sopelliti</l>
     <l n="312">tutti quanti e Cristian ch'eran finiti.</l>
    </lg>
    <lg n="40">
     <l n="313">Cinquecento mi conta l'aütore</l>
     <l n="314">che furon de' Cristian di vita spenti:</l>
     <l n="315">tutti fur sopelliti a grande onore,</l>
     <l n="316">secondo si richiede a buone genti.</l>
     <l n="317">El pianto fêr crudele e di dolore,</l>
     <l n="318">chi del compagno e chi de' suo' parenti.</l>
     <l n="319">Orlando si partì sanz'altri storpi,</l>
     <l n="320">come fur sopelliti tutti i corpi.</l>
    </lg>
    <lg n="41">
     <l n="321">Vêr Pampalona presero sua via</l>
     <l n="322">il conte Orlando e sua magna brigata.</l>
     <l n="323">Quando nel campo certo si sentia</l>
     <l n="324">che Orlando avea quella città pigliata,</l>
     <l n="325">grande allegreza ciascuno facia</l>
     <l n="326">e per il campo si fe' gran sonata,</l>
     <l n="327">dicendo tutti quanti a tondo a tondo:</l>
     <l n="328">— Orlando è pure il fior di tutto il mondo. —</l>
    </lg>
    <lg n="42">
     <l n="329">Gan da Pontieri, traditor villano,</l>
     <l n="330">come sì fatta novella intendea,</l>
     <l n="331">al padiglione andò di Carlo Mano</l>
     <l n="332">e ginocchione tosto si mettea.</l>
     <l n="333">— Monsignor Carlo, imperador sovrano,</l>
     <l n="334">per lo tuo nievo è tal novella rea,</l>
     <l n="335">che sanza tuo saputa s'è partito</l>
     <l n="336">e questa notte a Nobil se n'è gito.</l>
    </lg>
    <lg n="43">
     <l n="337">E combattella come fanno e matti:</l>
     <l n="338">della sua gente più di cinquecento</l>
     <l n="339">per sua follia sono morti e disfatti,</l>
     <l n="340">miglior ch'aveva e di più ardimento.</l>
     <l n="341">Se spesso avesse de sì fatti tratti,</l>
     <l n="342">noi rimarremmo con pena e tormento.</l>
     <l n="343">Anco fu morto a così fatta zuffa</l>
     <l n="344">Sanson di Piccardia, a non dir buffa. —</l>
    </lg>
    <lg n="44">
     <l n="345">Udendo Carlo tal parole dire</l>
     <l n="346">del danno grande e d'Orlando la colpa,</l>
     <l n="347">giurò al sommo Sir farlo pentire</l>
     <l n="348">e che ne senta fin l'ossa e la polpa.</l>
     <l n="349">Or rinforza il cantare e bel seguire</l>
     <l n="350">e come a Orlando non gli valse scolpa</l>
     <l n="351">dinanzi a Carlo e com'ebbe del guanto.</l>
     <l n="352">Cristo ci copra tutti col suo manto.</l>
    </lg>
   </lg>
  </body>
 </text>
</TEI>