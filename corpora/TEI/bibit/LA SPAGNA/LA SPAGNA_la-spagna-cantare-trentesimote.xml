<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMOTERZO</title>
    <author>LA SPAGNA</author>
   </titleStmt>
   <extent>
    <measure unit="stanza">40</measure>
    <measure unit="line">320</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimote</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMOTERZO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMOTERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verace Dïo del regno celesto,</l>
     <l n="2">che 'n sulla croce ti lasciasti porre</l>
     <l n="3">da quel popul giudeo, fiero e rubesto,</l>
     <l n="4">sol per volerci dall'inferno tôrre,</l>
     <l n="5">donami grazia, signor manifesto,</l>
     <l n="6">ch'io sappia questa storia ben disporre</l>
     <l n="7">e seguir la battaglia e 'l crudo stormo,</l>
     <l n="8">sì come dall'autore ben m'informo.</l>
    </lg>
    <lg n="2">
     <l n="9">Signori, io vi lasciai nell'altro dire</l>
     <l n="10">quando Sofrisso entrò nella battaglia</l>
     <l n="11">con baron diecimila al suo seguire,</l>
     <l n="12">duchi, amiranti e baron di gran vaglia.</l>
     <l n="13">Orlando vede quel Pagan ferire</l>
     <l n="14">sopra sua gente e fare sì gran taglia;</l>
     <l n="15">degli speroni Vegliantino punse:</l>
     <l n="16">dove Sofrisso era, quivi il giunse.</l>
    </lg>
    <lg n="3">
     <l n="17">Nel mezzo delle reni allor ferillo:</l>
     <l n="18">arme ch'avesse gli fecero fallo,</l>
     <l n="19">che per me' la cintura dipartillo</l>
     <l n="20">e del destrieri in terra traboccallo.</l>
     <l n="21">La gente sua, ch'era per obedillo,</l>
     <l n="22">fugge vegendol morto in quello stallo.</l>
     <l n="23">Orlando nello stormo si rificca:</l>
     <l n="24">a cui le braccia, a cui la testa spicca.</l>
    </lg>
    <lg n="4">
     <l n="25">Ulivier si scontrò in su un passo</l>
     <l n="26">con un ricco amirante di Soria,</l>
     <l n="27">che per nome era chiamato Fedrasso.</l>
     <l n="28">Ulivier in sul braccio lo feria:</l>
     <l n="29">tagliò il braccio ed abattelo al basso,</l>
     <l n="30">sicch'el Pagan di tal colpo moria.</l>
     <l n="31">Ed un Pagano allor ferì Ulivieri</l>
     <l n="32">su l'elmo e 'l fe' piegare del destrieri.</l>
    </lg>
    <lg n="5">
     <l n="33">Poi nello scudo il ferì duramente:</l>
     <l n="34">quanto ne pigliò tanto ne discese.</l>
     <l n="35">Ed Ulivieri alzò 'l brando tagliente:</l>
     <l n="36">enverso quel Pagan suo camin prese</l>
     <l n="37">e diegli un colpo in su l'elmo lucente,</l>
     <l n="38">che tutto gliel tagliò el pro' marchese.</l>
     <l n="39">A mezo il capo gli misse la spada</l>
     <l n="40">sicché morto convien che 'n terra vada.</l>
    </lg>
    <lg n="6">
     <l n="41">Missesi Falseron nella profonda,</l>
     <l n="42">forte ed aspra battaglia giudicata.</l>
     <l n="43">Coll'aste in man sua persona gioconda</l>
     <l n="44">ferì un della gente battezata:</l>
     <l n="45">lo scudo gli passò e l'arme atonda;</l>
     <l n="46">andogli il ferro infino alla corata.</l>
     <l n="47">Poi il destrier broccò di gran podesta</l>
     <l n="48">sopra un baron della cristiana gesta.</l>
    </lg>
    <lg n="7">
     <l n="49">Di sotto al mento gli misse la lancia</l>
     <l n="50">onde el Cristian di quel corpo morio;</l>
     <l n="51">poi ne ferì un altro e diegli mancia,</l>
     <l n="52">che gli fe' rendere l'anima a Dio;</l>
     <l n="53">poi un altro ferì a non dir ciancia</l>
     <l n="54">quel demonio infernal, pessimo e rio:</l>
     <l n="55">tutti e Cristiani allor per gran temenza</l>
     <l n="56">fugivano dinanzi a sua potenza.</l>
    </lg>
    <lg n="8">
     <l n="57">Orlando vede ferir Falserone:</l>
     <l n="58">dove lo vede, in quella parte vanne.</l>
     <l n="59">Col brando diegli per tal condizione</l>
     <l n="60">che della spalla gli tagliò due spanne.</l>
     <l n="61">Costui ferito a morte speronòne,</l>
     <l n="62">forte mughiando e strignendo le sanne;</l>
     <l n="63">e per lo stormo, come fa il cinghiale,</l>
     <l n="64">abatte e occide, facendo gran male.</l>
    </lg>
    <lg n="9">
     <l n="65">Un Turco per lo stormo vien gridando:</l>
     <l n="66">—Viva Marsilio e moia il re Carlo! —</l>
     <l n="67">fracassando le schiere ed aterrando.</l>
     <l n="68">Tristo colui che si mette aspettarlo.</l>
     <l n="69">Ferì un Cristiano alla testa col brando,</l>
     <l n="70">che morto in terra fece traboccarlo;</l>
     <l n="71">e poi ferì un conte d'Inghilterra</l>
     <l n="72">tra capo e collo, e morto 'l manda in terra.</l>
    </lg>
    <lg n="10">
     <l n="73">Sansonetto da Mecche lo scontrava</l>
     <l n="74">e del brando el ferì in sulla spalla:</l>
     <l n="75">tutta armadura divise e tagliava;</l>
     <l n="76">mozzò la spalla, che nïente falla.</l>
     <l n="77">Poi ferì un altro e 'l capo gli mozava,</l>
     <l n="78">sicché alla terra morto lo scavalla.</l>
     <l n="79">Un Turco riscontrossi in Sansonetto,</l>
     <l n="80">che d'una lancia lo ferì nel petto.</l>
    </lg>
    <lg n="11">
     <l n="81">Passogli l'arme e della carne alquanta,</l>
     <l n="82">ma non però fu quel colpo mortale.</l>
     <l n="83">Angiolin di Bordella in lui s'apianta</l>
     <l n="84">e diegli un colpo grande e naturale:</l>
     <l n="85">quant'arme prese, tutta via gli schianta;</l>
     <l n="86">poco gli fece nella carne male.</l>
     <l n="87">El Pagan verso lui el brando mena</l>
     <l n="88">sopra l'elmo per dargli mortal pena.</l>
    </lg>
    <lg n="12">
     <l n="89">L'elmo era forte e non curò nïente.</l>
     <l n="90">Angiolin ferì lui sul braccio destro:</l>
     <l n="91">di netto gliel tagliò subitamente.</l>
     <l n="92">Il Pagan, ch'era in prima tanto alpestro,</l>
     <l n="93">per lo stormo fugiva tostamente,</l>
     <l n="94">più forte che saetta di balestro.</l>
     <l n="95">Anzi ch'uscisse dello stormo scorto,</l>
     <l n="96">del destrier cadde alla pianura morto.</l>
    </lg>
    <lg n="13">
     <l n="97">Entrò nella battaglia un amirante,</l>
     <l n="98">che mille Turchi dietro a lui venieno,</l>
     <l n="99">il qual era di forma di gigante,</l>
     <l n="100">nero come carbon, di virtù pieno.</l>
     <l n="101">Su l'elmo d'oro avea un Trevigante,</l>
     <l n="102">a pietre e perle, che molto valieno,</l>
     <l n="103">e due spade avea questi cinte al lato</l>
     <l n="104">ed un bastone en mano smisurato.</l>
    </lg>
    <lg n="14">
     <l n="105">Nella gente cristiana si mettea:</l>
     <l n="106">al primo che scontrò, diè in sulla testa;</l>
     <l n="107">e l'elmo colla testa gli rompea</l>
     <l n="108">e missel morto in terra sanza resta.</l>
     <l n="109">Poi sopra un altro un gran colpo porgea</l>
     <l n="110">che morto l'abatté alla campestra;</l>
     <l n="111">e nello stormo si metteva poscia:</l>
     <l n="112">ferì un altro in su la destra coscia.</l>
    </lg>
    <lg n="15">
     <l n="113">La coscia gli schiacciò e 'l buon destriere</l>
     <l n="114">per lo gran colpo cadde morto in terra.</l>
     <l n="115">Poi el Pagan per la battaglia fiere:</l>
     <l n="116">arme di piastra e di maglia diserra.</l>
     <l n="117">Allora lo scontrò un cavaliere,</l>
     <l n="118">figliuol d'un forte conte d'Inghilterra,</l>
     <l n="119">credendo ferir lui, diede al cavallo,</l>
     <l n="120">che morto l'abatté in quello stallo.</l>
    </lg>
    <lg n="16">
     <l n="121">Essendo il Seracin così abattuto,</l>
     <l n="122">non si lasciava andar presso persona,</l>
     <l n="123">e mille Turchi aveva in suo adiuto,</l>
     <l n="124">e nessuno dintorno l'abandona.</l>
     <l n="125">En su un gran destrier fu risaluto</l>
     <l n="126">e verso il conte Orlando forte sprona.</l>
     <l n="127">La gente sua ben lo seguita forte,</l>
     <l n="128">dando a' Cristiani aspra e cruda morte.</l>
    </lg>
    <lg n="17">
     <l n="129">Orlando, quando vide il Saracino</l>
     <l n="130">far sì gran guasto di gente cristiana,</l>
     <l n="131">forte spronava vêr lui Vegliantino</l>
     <l n="132">e brandì la sua spada Durlindana</l>
     <l n="133">tra 'l capo e 'l collo el ferì il paladino</l>
     <l n="134">e morto el gitta in sulla terra piana.</l>
     <l n="135">Quando sua gente lo vide morire,</l>
     <l n="136">nessuno aspetta l'altro del fugire.</l>
    </lg>
    <lg n="18">
     <l n="137">Astolfo ben ferìa da una parte</l>
     <l n="138">con Mislëa sua spada sanguinosa.</l>
     <l n="139">A cui le braccia, a cui la testa parte:</l>
     <l n="140">ferendo va, che nïente si posa.</l>
     <l n="141">Miglior di lui davanti si gli parte,</l>
     <l n="142">vegendo sua persona valorosa.</l>
     <l n="143">Ottone e Berlinghier, fi del Dusnamo,</l>
     <l n="144">il populo pagan fan tristo e gramo.</l>
    </lg>
    <lg n="19">
     <l n="145">Ben ferìa l'arcivescovo Turpino</l>
     <l n="146">Avino e Sansonetto e Berlinghieri</l>
     <l n="147">e di Bordella il possente Angiolino,</l>
     <l n="148">Avolio, Ottone e 'l marchese Ulivieri,</l>
     <l n="149">el figliuolo di Gano Baldovino.</l>
     <l n="150">Ben ferian tutti i dodeci pïeri.</l>
     <l n="151">Lo stormo allora forte se rinfolta:</l>
     <l n="152">gran parte de' Pagan se misse in volta.</l>
    </lg>
    <lg n="20">
     <l n="153">Ulivier riscontrò nella pianura</l>
     <l n="154">re Falseron e 'l ferì duramente</l>
     <l n="155">per mezo el fianco e tutta l'armadura</l>
     <l n="156">gli dipartì col buon brando tagliente,</l>
     <l n="157">ond'egli ebbe di morte gran paura</l>
     <l n="158">e missesi a fugir subitamente.</l>
     <l n="159">Allor sua gente, vedendol fugire,</l>
     <l n="160">com'egli fêr per volerlo seguire.</l>
    </lg>
    <lg n="21">
     <l n="161">Così i Pagani in fuga si mettea:</l>
     <l n="162">nostri Cristiani bene gli seguiéno.</l>
     <l n="163">Orlando Falseron sopragiungnea,</l>
     <l n="164">che già avea di morte poco meno:</l>
     <l n="165">per me' el fianco el brando gli mettea,</l>
     <l n="166">sicché morto cadie giuso al terreno;</l>
     <l n="167">poi sopra a gli altri come veltro a caccia</l>
     <l n="168">per ferire ed occider si procaccia.</l>
    </lg>
    <lg n="22">
     <l n="169">Non si fe' mai di bestie sì gran guasto,</l>
     <l n="170">come di que' Pagan si fecie allotta:</l>
     <l n="171">sarebbe stato alla Tessaglia basto.</l>
     <l n="172">Avendogli e Cristiani messi in rotta,</l>
     <l n="173">facien per corvi e per avoltoi pasto.</l>
     <l n="174">Nessun del ben ferir se finge o dotta.</l>
     <l n="175">Fugendo per le fosse e per le valle,</l>
     <l n="176">chi ha ferito il capo e chi le spalle.</l>
    </lg>
    <lg n="23">
     <l n="177">Egli era già passato mezzogiorno</l>
     <l n="178">quando e Pagani furon sì scacciati.</l>
     <l n="179">Di centomila ne fe' un ritorno</l>
     <l n="180">a re Marsilio e gli altri fur tagliati.</l>
     <l n="181">Di quel popul cristiano tanto adorno</l>
     <l n="182">ottomila ne fur morti lasciati</l>
     <l n="183">e ben duemila a morte son feriti,</l>
     <l n="184">onde rimason tutti sbigottiti.</l>
    </lg>
    <lg n="24">
     <l n="185">Un re pagano, Malprimo chiamato,</l>
     <l n="186">di centomila ne fe' solo scampo:</l>
     <l n="187">tornò a Marsilio forte inaverato,</l>
     <l n="188">che era fuor di Roncisvalle a campo,</l>
     <l n="189">e racontò come 'l fatto era stato,</l>
     <l n="190">onde Marsilio d'ira mena vampo.</l>
     <l n="191">El re Malprimo, dette sue parole,</l>
     <l n="192">del destrier cadde morto a non dir fole.</l>
    </lg>
    <lg n="25">
     <l n="193">Marsilio fu di ciò molto pensoso</l>
     <l n="194">e fello portar via a sopellire;</l>
     <l n="195">e poi fece un re prode e valoroso,</l>
     <l n="196">che nome avea Grandonio, a sé venire,</l>
     <l n="197">dicendo: — Io vo', Grandonio virtüoso,</l>
     <l n="198">che sopra e Cristïan vada a ferire</l>
     <l n="199">con ducento migliaia a tuo comando,</l>
     <l n="200">a morte e destruzion del conte Orlando.</l>
    </lg>
    <lg n="26">
     <l n="201">Con teco voglio che sia in compagnia</l>
     <l n="202">il re Margaritone e re Fiorello</l>
     <l n="203">e Chiaramonte di gran vigoria.</l>
     <l n="204">Ognun di loro paladino snello</l>
     <l n="205">verso i Cristiani combattendo sia. —</l>
     <l n="206">Disse Grandonio: — Signore mio bello,</l>
     <l n="207">presto son io a ciò ch'a voi diletta,</l>
     <l n="208">per accrescer la nostra fé perfetta. —</l>
    </lg>
    <lg n="27">
     <l n="209">Allora comandò Marsilïone</l>
     <l n="210">a ducento migliaia di cavalieri</l>
     <l n="211">che seguissono el real gonfalone</l>
     <l n="212">del re Grandonio e degli altri guerrieri.</l>
     <l n="213">Così partissi sanza far questione:</l>
     <l n="214">vêr Roncisvalle presono i sentieri</l>
     <l n="215">e 'n su un poggio giunsono i Pagani,</l>
     <l n="216">che scorger gli potieno e Cristïani.</l>
    </lg>
    <lg n="28">
     <l n="217">Vegendo nostri Cristian dismontare</l>
     <l n="218">del poggio tanta gente sì armata,</l>
     <l n="219">ciascuno cominciò a impaurare</l>
     <l n="220">e di restringersi insieme ognun guata.</l>
     <l n="221">Turpin gli prese tutti a confortare:</l>
     <l n="222">— Non dottate, signori, in questa fiata.</l>
     <l n="223">Ferite volentier contra a' nimici:</l>
     <l n="224">oggi sarem tutti in gloria felici. —</l>
    </lg>
    <lg n="29">
     <l n="225">Tutti e Cristiani allora se schieraro</l>
     <l n="226">e, rinfrescati di mangiare e bere,</l>
     <l n="227">in una piaggia forte si fermaro</l>
     <l n="228">per me' potersi salvi mantenere.</l>
     <l n="229">E Saracin nella valle smontaro</l>
     <l n="230">apresso a loro, stretti in un volere;</l>
     <l n="231">e quando presso furo ad un'arcata,</l>
     <l n="232">ognuno grida: — Alla morte, brigata! —</l>
    </lg>
    <lg n="30">
     <l n="233">Grandonio un gran Turco allora apella,</l>
     <l n="234">fratel dell'argaliffo Balsimino.</l>
     <l n="235">Questo era nero e la persona snella,</l>
     <l n="236">forte e possente come paladino.</l>
     <l n="237">Disse Grandonio: — Va, con teco in sella</l>
     <l n="238">seimila d'esto popul saracino</l>
     <l n="239">e co' Cristian t'avisa alla battaglia. —</l>
     <l n="240">Disse 'l gran Turco: — Se Macon mi vaglia. —</l>
    </lg>
    <lg n="31">
     <l n="241">Verso e Cristiani el Turco va gridando:</l>
     <l n="242">— Fatti davanti, o alto sir d'Anglante.</l>
     <l n="243">Vieni a combatter meco, o conte Orlando,</l>
     <l n="244">ch'oggi morrai con tua gente troiante. —</l>
     <l n="245">Un Cristïano andò vêr lui spronando</l>
     <l n="246">e morto l'abatté ivi davante;</l>
     <l n="247">poi n'abatté un altro nello stuolo:</l>
     <l n="248">morto el gettò a terra con gran duolo.</l>
    </lg>
    <lg n="32">
     <l n="249">A quattro tolse quel Turco la vita,</l>
     <l n="250">anzi che la sua lancia si rompesse;</l>
     <l n="251">poi mise mano a sua spada forbita</l>
     <l n="252">e rimettiesi nelle calche spesse,</l>
     <l n="253">ferendo de' Cristian gente infinita.</l>
     <l n="254">Ognun pareva che di lui temesse.</l>
     <l n="255">Allor Astolfo, fi del re Ottone,</l>
     <l n="256">con quel Pagano insieme si scontròne.</l>
    </lg>
    <lg n="33">
     <l n="257">E 'l ferì d'una lancia per me' il petto</l>
     <l n="258">che tutte l'arme gli divise in dosso;</l>
     <l n="259">ma non gli fe' alla carne difetto.</l>
     <l n="260">Quel Turco allora vêr lui si fu mosso:</l>
     <l n="261">diegli in sul capo col brando perfetto;</l>
     <l n="262">ruppegli el baccinetto e l'elmo e l'osso</l>
     <l n="263">e morto l'abatté presente al piano.</l>
     <l n="264">E poi ferì un altro Cristïano</l>
    </lg>
    <lg n="34">
     <l n="265">e levogli la testa dall'imbusto,</l>
     <l n="266">sì come se di neve fusse stato.</l>
     <l n="267">El marchese Ulivier, di possa giusto,</l>
     <l n="268">con Altachiara, suo brando pregiato,</l>
     <l n="269">ferì il Pagan con velenoso gusto</l>
     <l n="270">entro la gola e 'l capo gli ha tagliato;</l>
     <l n="271">poi nello stormo un Saracino aspetta,</l>
     <l n="272">che va correndo come una saetta,</l>
    </lg>
    <lg n="35">
     <l n="273">e ferillo in sul capo d'Altachiera,</l>
     <l n="274">che morto il fe' cadere in quello stallo;</l>
     <l n="275">poi va ferendo e rompendo la schiera.</l>
     <l n="276">Avino sprona el possente cavallo</l>
     <l n="277">e riscontrò un che nella bandiera</l>
     <l n="278">avea un lion nero nel campo giallo.</l>
     <l n="279">Questo era di quel Turco banderaio,</l>
     <l n="280">che occise Astolfo d'Inghilterra gaio.</l>
    </lg>
    <lg n="36">
     <l n="281">Lo ferì Avino d'una lancia grossa</l>
     <l n="282">e del destrieri il fe' morto cadere:</l>
     <l n="283">tutta la gente del Turco fu mossa,</l>
     <l n="284">vegendo la bandiera rimanere.</l>
     <l n="285">Allor la gente pagana ringrossa.</l>
     <l n="286">Avanti viene un sir di gran potere,</l>
     <l n="287">el qual di Persia avea nome Feldarco:</l>
     <l n="288">correndo va più che saetta d'arco.</l>
    </lg>
    <lg n="37">
     <l n="289">E ferì l'arcivescovo Turpino</l>
     <l n="290">sopra lo scudo e tutto glielo aperse.</l>
     <l n="291">Allora vien di Bordella Angiolino</l>
     <l n="292">e quel Feldarco del destrieri averse.</l>
     <l n="293">Essendo in terra questo Saracino,</l>
     <l n="294">facea prodezze spiatate e diverse.</l>
     <l n="295">Sansonetto da Mecche colla lancia</l>
     <l n="296">correndo lo passò per me' la pancia.</l>
    </lg>
    <lg n="38">
     <l n="297">Grandonio si scontrò alla pianura</l>
     <l n="298">con un Cristiano ch'era d'Ungaria:</l>
     <l n="299">lo scudo e sbergo e tutta l'armadura</l>
     <l n="300">gli passò tutta, onde morto cadia;</l>
     <l n="301">poi si ficcò nella battaglia dura</l>
     <l n="302">mettendo assai Cristian per mala via.</l>
     <l n="303">Avolio, fì di Namo, pro' e saggio,</l>
     <l n="304">nella battaglia entrò di buon coraggio.</l>
    </lg>
    <lg n="39">
     <l n="305">Baldovin da Pontieri, fi di Gano,</l>
     <l n="306">ferendo va per lo stormo diverso,</l>
     <l n="307">mettendo molti Saracini al piano</l>
     <l n="308">or qua or là pel campo in ogni verso.</l>
     <l n="309">Allora entrò nello stormo un Pagano,</l>
     <l n="310">miglior che fusse in tutto l'universo,</l>
     <l n="311">che chiamato era il re Margaritone,</l>
     <l n="312">re del reame di Felicitone.</l>
    </lg>
    <lg n="40">
     <l n="313">Questi pareva per lo campo un drago,</l>
     <l n="314">uccidendo e Cristiani per lo stormo.</l>
     <l n="315">Per lo campo facea di sangue lago:</l>
     <l n="316">ognun fugia dinanzi a tale stormo.</l>
     <l n="317">Nell'altro dir seguirò 'l cantar vago,</l>
     <l n="318">secondamente che di ciò m'informo.</l>
     <l n="319">Io prego quel Signor, ch'è somma pace,</l>
     <l n="320">che ci riceva nel regno verace.</l>
    </lg>
   </lg>
  </body>
 </text>
</TEI>