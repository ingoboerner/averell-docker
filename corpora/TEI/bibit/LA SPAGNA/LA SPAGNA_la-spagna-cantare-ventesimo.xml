<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMO</title>
    <author>LA SPAGNA</author>
   </titleStmt>
   <extent>
    <measure unit="stanza">47</measure>
    <measure unit="line">376</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sempre ricorro a te con riverenza,</l>
     <l n="2">serenissimo Padre giusto e pio,</l>
     <l n="3">eterna gloria e divina potenza,</l>
     <l n="4">governator di noi, superno Dio.</l>
     <l n="5">Pregar ti vo' per tua magnificenza</l>
     <l n="6">che di memoria illumini il cor mio,</l>
     <l n="7">sicché con belle rime in questa storia</l>
     <l n="8">io possa della fine far memoria.</l>
    </lg>
    <lg n="2">
     <l n="9">Signori, io dissi nel cantar davante</l>
     <l n="10">come la gente d'Ugon s'era mossa</l>
     <l n="11">per tôrre la città a Machidante,</l>
     <l n="12">e com'era a' serragli alla percossa,</l>
     <l n="13">gridando: — Moia fé di Trevigante! —</l>
     <l n="14">Va dimostrando ogni Cristian suo possa</l>
     <l n="15">e per la terra, gagliardi e felici,</l>
     <l n="16">fuoco mettean dal lato de' nemici.</l>
    </lg>
    <lg n="3">
     <l n="17">Incominciarsi armare e cittadini</l>
     <l n="18">e poscia alquanti, qual'eran soldati.</l>
     <l n="19">Insieme que' Cristian co' Saracini</l>
     <l n="20">fur in più luoghi a battaglia avisati.</l>
     <l n="21">Da ogni parte si facien tapini,</l>
     <l n="22">ma pure e Saracin son castigati</l>
     <l n="23">per li Cristian ch'avisati venieno</l>
     <l n="24">e Saracin contra lor non potieno.</l>
    </lg>
    <lg n="4">
     <l n="25">Il romore era per la terra grande</l>
     <l n="26">per li feriti che traevan guai.</l>
     <l n="27">Gente cristiana va da tutte bande,</l>
     <l n="28">facendo danno a' Saracini assai.</l>
     <l n="29">Per tutta la città il romor si spande.</l>
     <l n="30">Così gran zuffa non si vide mai;</l>
     <l n="31">e Machidante, che nel tempio stava,</l>
     <l n="32">d'esser egli assallito non pensava,</l>
    </lg>
    <lg n="5">
     <l n="33">ma chiaramente e certo si credea</l>
     <l n="34">che sua gente abbi il romor cominciato.</l>
     <l n="35">Correa la gente al foco che vedea;</l>
     <l n="36">e non credea d'esser così beffato.</l>
     <l n="37">E così stando un messaggio giugnea</l>
     <l n="38">a lui dicendo: — Tu hai mal pensato.</l>
     <l n="39">Che fai tu che Cristian hanno già presa</l>
     <l n="40">tutta la terra, che non han contesa? —</l>
    </lg>
    <lg n="6">
     <l n="41">Allora Machidante, udendo questo,</l>
     <l n="42">montò a cavallo con molti pensieri</l>
     <l n="43">e 'n sulla piazza venne molto presto:</l>
     <l n="44">dietro a lui forse cento cavalieri.</l>
     <l n="45">Ed Ansuïgi facea gran molesto</l>
     <l n="46">d'uomini, d'armadure e di destrieri.</l>
     <l n="47">In sulla piazza si fu riscontrato</l>
     <l n="48">con Machidante forte inanimato.</l>
    </lg>
    <lg n="7">
     <l n="49">Sopra lo scudo Ansuïgi lo fiere:</l>
     <l n="50">el forte scudo per forza fracassa;</l>
     <l n="51">lo sbergo della maglia e le lamiere</l>
     <l n="52">col ferro della lancia tutto passa.</l>
     <l n="53">È morto Machidante in sul destriere.</l>
     <l n="54">Fra l'altra gente poi sua lancia abassa:</l>
     <l n="55">lo scudo imbraccia, el forte destrier pugne;</l>
     <l n="56">abatte morti quanti Pagan giugne.</l>
    </lg>
    <lg n="8">
     <l n="57">Egli era già passato matutino,</l>
     <l n="58">quando quel Machidante sì finia.</l>
     <l n="59">Ugon, d'Orlando carnale cugino,</l>
     <l n="60">pel romor della gente che sentia,</l>
     <l n="61">armato tosto, sanz'altro latino,</l>
     <l n="62">su un destrieri altissimo sallia;</l>
     <l n="63">ma prima fece su un'alta torre</l>
     <l n="64">una bandiera di sua arma porre,</l>
    </lg>
    <lg n="9">
     <l n="65">acciò che Orlando sì possa vedere</l>
     <l n="66">ch'egli abbia cominciata la battaglia;</l>
     <l n="67">poi per mostrare suo grande potere</l>
     <l n="68">andò alla piazza, sanza più travaglia.</l>
     <l n="69">Per terra quanti truova fa cadere</l>
     <l n="70">e suo nemici fende e rompe e taglia.</l>
     <l n="71">La gente saracina per temenza</l>
     <l n="72">fugien dinanzi alla sua gran potenza.</l>
    </lg>
    <lg n="10">
     <l n="73">Per la bontà de' nostri Cristïani</l>
     <l n="74">e Saracini già più non potieno:</l>
     <l n="75">uomini, vecchi, piccoli e mezani</l>
     <l n="76">per non morire a Cristo s'arendieno.</l>
     <l n="77">Così della città tutti e Pagani</l>
     <l n="78">di battezarsi allotta promettieno;</l>
     <l n="79">e la battaglia da ogni parte fue</l>
     <l n="80">finita che non si combattea piùe.</l>
    </lg>
    <lg n="11">
     <l n="81">Ora torniamo a dir del conte Orlando</l>
     <l n="82">che vide su la torre la bandiera.</l>
     <l n="83">Subito fra sua gente mandò 'l bando</l>
     <l n="84">ch'ognuno avaccio si recasse a schiera.</l>
     <l n="85">E Saracini, nïente aspettando,</l>
     <l n="86">furon schierati tutti a tal maniera.</l>
     <l n="87">Orlando parla dicendo al Soldano:</l>
     <l n="88">— Subito vêr la terra cavalchiamo.</l>
    </lg>
    <lg n="12">
     <l n="89">Nella città è levato il romore</l>
     <l n="90">tra Saracini e Cristian che son drento:</l>
     <l n="91">se cavalchiam, voi sarete signore,</l>
     <l n="92">e non aremo niun contastamento. —</l>
     <l n="93">Dice il Soldan: — Se ti pare il migliore,</l>
     <l n="94">andiamo che di ciò son io contento. —</l>
     <l n="95">E così insieme, andando con gran scorta,</l>
     <l n="96">furo alla terra presso ad una porta.</l>
    </lg>
    <lg n="13">
     <l n="97">Ugone avea la porta fatta aprire</l>
     <l n="98">acciò che Orlando da quel lato entrasse.</l>
     <l n="99">Il conte inanzi a tutti, a non mentire,</l>
     <l n="100">il primo fu che nella terra entrasse.</l>
     <l n="101">Sulla porta fermossi con ardire</l>
     <l n="102">e Durlindana del fodero trasse:</l>
     <l n="103">verso il Soldano parla arditamente,</l>
     <l n="104">come io vi conterò qui al presente.</l>
    </lg>
    <lg n="14">
     <l n="105">— Signor Soldano, come voi sapete,</l>
     <l n="106">per la grazia de Dio e mia bontade</l>
     <l n="107">da Machidante libero voi sète,</l>
     <l n="108">quale assediato avea vostra cittade.</l>
     <l n="109">Fin qui pagano tenuto m'avete,</l>
     <l n="110">e così ancor vi par la veritade;</l>
     <l n="111">ma io la verità vi fo palese,</l>
     <l n="112">che son cristiano del franco paese.</l>
    </lg>
    <lg n="15">
     <l n="113">Orlando son, nievo di Carlo Mano,</l>
     <l n="114">figliuol del conte Milone d'Anglante.</l>
     <l n="115">Se vi piacesse, o nobile Soldano,</l>
     <l n="116">rinegare la fé di Trevigante</l>
     <l n="117">e battezarvi e diventar cristiano,</l>
     <l n="118">sare' contento di cotal sembiante.</l>
     <l n="119">Se ciò non fate, infin da or vi dico</l>
     <l n="120">ch'io vi disfido come mio nimico.</l>
    </lg>
    <lg n="16">
     <l n="121">E vo' che voi per verità sappiate</l>
     <l n="122">che Cristian dentro sono alla mia posta.</l>
     <l n="123">Se quel ch'io dico, subito non fate,</l>
     <l n="124">mia mente a diservirvi è già disposta. —</l>
     <l n="125">Quando Orlando ha ta' parole parlate,</l>
     <l n="126">il Soldan non sapea farvi risposta.</l>
     <l n="127">Sansonetto rispose: — Che facciamo?</l>
     <l n="128">Di ciò che Orlando vuole, il contentiamo.</l>
    </lg>
    <lg n="17">
     <l n="129">E' ci ha da tal pericoli campati,</l>
     <l n="130">che, come ha fatto, non so pensare io.</l>
     <l n="131">Omai esser possiam certificati</l>
     <l n="132">che nessuna possanza ha il nostro Dio.</l>
     <l n="133">Or troviam modo d'esser battezati</l>
     <l n="134">e ciò non vi dispiaccia, padre mio. —</l>
     <l n="135">Rispose con pietà il Soldano allora:</l>
     <l n="136">— Ciò che tu vuoi, facciam sanza dimora. —</l>
    </lg>
    <lg n="18">
     <l n="137">Sansonetto e 'l Soldano s'acordaro</l>
     <l n="138">di battezarsi a nostra fede santa;</l>
     <l n="139">poi nella terra con gran festa entraro</l>
     <l n="140">con la lor gente insieme tutta quanta.</l>
     <l n="141">Ugone ed Ansuïgi riscontraro</l>
     <l n="142">presso alla porta forse braccia ottanta:</l>
     <l n="143">ognun suo elmo traendo di testa,</l>
     <l n="144">insieme si facien carezze e festa.</l>
    </lg>
    <lg n="19">
     <l n="145">Quel giorno e l'altro la magna brigata</l>
     <l n="146">insieme fecion festa ed allegrezza,</l>
     <l n="147">facendo giostre con grande armegiata</l>
     <l n="148">giovani nominati di prodezza.</l>
     <l n="149">Tutta la gente si fu battezata:</l>
     <l n="150">di nostra fede ebbe certa fermezza.</l>
     <l n="151">Pilagi, il quale Ugone aveva preso,</l>
     <l n="152">ancor si battezò sanza conteso.</l>
    </lg>
    <lg n="20">
     <l n="153">E battezossi ancora quella dama</l>
     <l n="154">che del Soldano si era figliuola,</l>
     <l n="155">ch'era più bella che un fior di rama,</l>
     <l n="156">gaia e amorosa più ch'una vïola.</l>
     <l n="157">Essendo battezata, Orlando chiama</l>
     <l n="158">e disse: — Barone, odi mia parola.</l>
     <l n="159">Io t'adimando un don, baron perfetto,</l>
     <l n="160">del Soldan con licenza e Sansonetto:</l>
    </lg>
    <lg n="21">
     <l n="161">che un de' tua baron, qual più ti piace,</l>
     <l n="162">tu mi concedi, s'egli è tuo piacere. —</l>
     <l n="163">Alora Orlando ad Ugone verace</l>
     <l n="164">disse: — Costei, se fusse tuo volere,</l>
     <l n="165">per moglie ti vo' dare, se ti piace. —</l>
     <l n="166">Ugon rispuose con molto sapere:</l>
     <l n="167">— Non mi dar moglie, che non si richiede. —</l>
     <l n="168">Orlando ad Ansuïgi alor la diede.</l>
    </lg>
    <lg n="22">
     <l n="169">Fatta tutta la gente battezare</l>
     <l n="170">e ritornati a nostra fé cristiana,</l>
     <l n="171">Orlando più non volle dimorare,</l>
     <l n="172">che già passata era una settimana.</l>
     <l n="173">Chiamò Ansuïgi con dolce parlare:</l>
     <l n="174">cota' parole umilmente gli spiana:</l>
     <l n="175">— Cugino, a guardia qui vo' che rimagna,</l>
     <l n="176">co' ventimila c'hai a tua compagna.</l>
    </lg>
    <lg n="23">
     <l n="177">E fa che tu sì fatto modo tegna,</l>
     <l n="178">che tu possi durar la signoria,</l>
     <l n="179">e che la terra ad altrui man non vegna,</l>
     <l n="180">per tua scioccheza over per codardia. —</l>
     <l n="181">Disse Ansuïgi: — Se Dio mi mantegna,</l>
     <l n="182">per me la terra ben guardata fia.</l>
     <l n="183">Va, che grazia ti doni Gesù Cristo,</l>
     <l n="184">che sopra e Saracin tu facci aquisto. —</l>
    </lg>
    <lg n="24">
     <l n="185">Così si fu da lui acomiatato:</l>
     <l n="186">similemente acomiatossi Ugone.</l>
     <l n="187">Pilagi con Orlando acompagnato</l>
     <l n="188">si fu, come la storia dice e pone.</l>
     <l n="189">Orlando un bando subito ha mandato</l>
     <l n="190">che tutta gente montasse in arcione.</l>
     <l n="191">E così l'oste del Soldan fu armata</l>
     <l n="192">e 'n sulle navi subito montata.</l>
    </lg>
    <lg n="25">
     <l n="193">Alzâr le vele e savi marinari</l>
     <l n="194">con vento fresco navicando via:</l>
     <l n="195">in pochi giorni, tutti quanti chiari,</l>
     <l n="196">giunsono ove il Soldan ha signoria,</l>
     <l n="197">ricchi d'arnesi e di molti danari,</l>
     <l n="198">dentro Lamecche, la gran baronia.</l>
     <l n="199">Allor la festa fu assai per la terra</l>
     <l n="200">per la vettoria avuta della guerra.</l>
    </lg>
    <lg n="26">
     <l n="201">I cittadini gien tutti armegiando</l>
     <l n="202">per la vettoria ch'avieno acquistata.</l>
     <l n="203">Passato il quarto giorno, volse Orlando</l>
     <l n="204">prender partenza sanza più restata.</l>
     <l n="205">Vanne al Soldano, umilmente parlando:</l>
     <l n="206">— Signore, io vo' partir con mia brigata,</l>
     <l n="207">e voglio che una grazia mi facciate,</l>
     <l n="208">che Sansonetto meco ne mandiate. —</l>
    </lg>
    <lg n="27">
     <l n="209">Disse il Soldano: — Deh, non mi gravare;</l>
     <l n="210">ogni altra cosa m'adimandi, dono;</l>
     <l n="211">sanza mio figlio non saperia stare,</l>
     <l n="212">che non ho più e già sì vecchio sono,</l>
     <l n="213">ch'io non potrei le mie terre guardare,</l>
     <l n="214">onde di ciò t'adimando perdono. —</l>
     <l n="215">Sansonetto rispuose allora: — Ed io</l>
     <l n="216">d'andar con lui fermo ho l'animo mio. —</l>
    </lg>
    <lg n="28">
     <l n="217">Allora ebbe il Soldano magior doglia,</l>
     <l n="218">udendo quello che 'l figliuolo ha detto;</l>
     <l n="219">ma poi che vede che d'andar ha voglia,</l>
     <l n="220">con pianto l'ha segnato e benedetto,</l>
     <l n="221">tremando com'al vento fa la foglia</l>
     <l n="222">per grande amore porta a Sansonetto.</l>
     <l n="223">E la sorella ancor di sua partita</l>
     <l n="224">rimase con dolore sbigottita.</l>
    </lg>
    <lg n="29">
     <l n="225">Anzi che Orlando de là se n'andasse,</l>
     <l n="226">un nobil libro gli donò il Soldano,</l>
     <l n="227">e da suo parte disse che 'l portasse</l>
     <l n="228">a Pampalona, a suo zio Carlo Mano,</l>
     <l n="229">però che non credeva si trovasse</l>
     <l n="230">de gramanzia al mondo più sovrano.</l>
     <l n="231">Orlando cotal dono ricevette:</l>
     <l n="232">prese comiato, che nulla ristette.</l>
    </lg>
    <lg n="30">
     <l n="233">E con Pilagi, Sansonetto e Ugone</l>
     <l n="234">al porto tutti in una nave entraro.</l>
     <l n="235">Alzar le vele fece il buon padrone</l>
     <l n="236">e navicando van con vento chiaro.</l>
     <l n="237">Tutto quel giorno la storia mi pone</l>
     <l n="238">che per fortuna nïente piegaro;</l>
     <l n="239">e poi la notte, al levar della luna,</l>
     <l n="240">mossesi in mare una grande fortuna,</l>
    </lg>
    <lg n="31">
     <l n="241">che combattieno insieme quattro venti,</l>
     <l n="242">che qua e là la nave percotea:</l>
     <l n="243">non vi valea la notte guernimenti,</l>
     <l n="244">che l'albero nel mezo si rompea.</l>
     <l n="245">Timone e sartie e tutti i fornimenti</l>
     <l n="246">pel vento in su quel punto si perdea;</l>
     <l n="247">poi, come piacque a Dio, una mattina</l>
     <l n="248">trovarsi a terra fuor della marina.</l>
    </lg>
    <lg n="32">
     <l n="249">E tutti quattro della nave usciro</l>
     <l n="250">e lor cavagli e tutta l'armadura:</l>
     <l n="251">malinconosi in su' destrier salliro,</l>
     <l n="252">via cavalcando per una pianura.</l>
     <l n="253">Per una selva tutto il giorno giro</l>
     <l n="254">che non si riscontraro in creatura;</l>
     <l n="255">apresso, quando il dì manca suo lume,</l>
     <l n="256">passar convenne loro un grosso fiume.</l>
    </lg>
    <lg n="33">
     <l n="257">Or dice Orlando: — Lasciate passarmi,</l>
     <l n="258">e poscia dietro a me voi passerete;</l>
     <l n="259">sul buon caval, con tutte quante l'armi,</l>
     <l n="260">per la virtù di Dio me seguirete. —</l>
     <l n="261">Poi dice: — Dïo, piacciati d'atarmi,</l>
     <l n="262">fattor del cielo e di tutte pianete. —</l>
     <l n="263">Per quel profondo fiume il nobil conte</l>
     <l n="264">passollo tutto e già non v'era ponte.</l>
    </lg>
    <lg n="34">
     <l n="265">Così passaro Ugone e Sansonetto;</l>
     <l n="266">e Pilagi era già nel fiume entrato;</l>
     <l n="267">ricordandosi pur di Macometto,</l>
     <l n="268">non vuole Dio, ch'egli era battezato.</l>
     <l n="269">Perché non era ancor cristian perfetto,</l>
     <l n="270">l'acqua l'avea di sotto già menato,</l>
     <l n="271">che non poteva più, se non che Orlando,</l>
     <l n="272">per aiutarlo, se misse notando.</l>
    </lg>
    <lg n="35">
     <l n="273">Presel per man dicendo: — Abbi nel core</l>
     <l n="274">Colui che nacque di santa Maria; —</l>
     <l n="275">e come piacque a Dio, nostro signore,</l>
     <l n="276">uscì del fiume per suo vigoria.</l>
     <l n="277">Poi cavalcando i baron di valore,</l>
     <l n="278">inanzi già non si vedeva via:</l>
     <l n="279">la selva è folta d'ogni lato tanto</l>
     <l n="280">ch'andar non si potea da nessun canto.</l>
    </lg>
    <lg n="36">
     <l n="281">Allora smonta assai malinconoso</l>
     <l n="282">e 'nginocchiossi Orlando paladino,</l>
     <l n="283">dicendo: — Eterno padre glorïoso,</l>
     <l n="284">superna maiestà di Dio divino,</l>
     <l n="285">per tua piatà misericordïoso,</l>
     <l n="286">or ci diriza nostro buon camino. —</l>
     <l n="287">E fatto il priego, si montò a destriere:</l>
     <l n="288">come a Dio piacque, videro un sentiere.</l>
    </lg>
    <lg n="37">
     <l n="289">Per lo miracol che Cristo mostrava</l>
     <l n="290">sì come tutti quattro eran passati,</l>
     <l n="291">il sentier dietro a lor se riserrava,</l>
     <l n="292">gli arbori insieme s'erano acostati.</l>
     <l n="293">Così ognun pensoso cavalcava,</l>
     <l n="294">per voluntà di mangiare affamati,</l>
     <l n="295">e tutta quella notte infino al giorno</l>
     <l n="296">e' cavalcaron sanza far sogiorno.</l>
    </lg>
    <lg n="38">
     <l n="297">E cavalcâr infin passato nona,</l>
     <l n="298">sì come lupi di mangiar bramanti,</l>
     <l n="299">che non trovâr né bestia né persona,</l>
     <l n="300">se non che trovâr morti due giganti.</l>
     <l n="301">Allora ognun di quelli quattro sprona,</l>
     <l n="302">chiamando Cristo e la Madre e suo' Santi.</l>
     <l n="303">Trovando quei giganti così morti,</l>
     <l n="304">nessun v'avea ch'a ciò non si sconforti.</l>
    </lg>
    <lg n="39">
     <l n="305">Diceva l'uno all'altro in lor linguaggio:</l>
     <l n="306">— Usarci debbia qualche mala fiera,</l>
     <l n="307">che que' giganti in luogo sì selvaggio</l>
     <l n="308">ha sì feriti per mala maniera. —</l>
     <l n="309">Ognuno, cavalcando di vantaggio,</l>
     <l n="310">furono al prato di quella riviera;</l>
     <l n="311">ed un bel pome ebber veduto presso,</l>
     <l n="312">che per mangiare s'apressaro ad esso.</l>
    </lg>
    <lg n="40">
     <l n="313">Così dicendo, scontraro un gigante,</l>
     <l n="314">tutto coperto di coiame cotto:</l>
     <l n="315">in collo aveva una mazza pesante</l>
     <l n="316">di più di cento libre, a non dir motto.</l>
     <l n="317">Pilagi, fi che fu di Machidante,</l>
     <l n="318">vêr lui sperona suo caval di botto:</l>
     <l n="319">la lancia abassa e ferillo nel petto,</l>
     <l n="320">sicché 'l passò di dietro a suo dispetto.</l>
    </lg>
    <lg n="41">
     <l n="321">E quel gigante per quella percossa</l>
     <l n="322">alzò la mazza e lassolla cadere</l>
     <l n="323">sopra Pilagi, sì pesante e grossa.</l>
     <l n="324">Pilagi il colpo non può sostenere,</l>
     <l n="325">che gli fracassa il caval, l'arme e l'ossa,</l>
     <l n="326">e morto gli convenne rimanere;</l>
     <l n="327">sicché il gigante, Pilagi e 'l cavallo</l>
     <l n="328">rimason morti in così fatto stallo.</l>
    </lg>
    <lg n="42">
     <l n="329">Orlando allora, tal cosa vegendo,</l>
     <l n="330">ebbe più ira che già mai avesse.</l>
     <l n="331">E così un altro gigante giugnendo,</l>
     <l n="332">venne vêr lui che non par che temesse:</l>
     <l n="333">una gran mazza ad ambo man tenendo,</l>
     <l n="334">che con gran pena un bue la sostenesse.</l>
     <l n="335">Orlando vêr di lui forte sperona</l>
     <l n="336">col brando in mano, la franca persona.</l>
    </lg>
    <lg n="43">
     <l n="337">Verso d'Orlando il gigante menava</l>
     <l n="338">un colpo che 'l credette far morire.</l>
     <l n="339">Il conte allora indietro se tirava,</l>
     <l n="340">sicché quel colpo nol poté ferire.</l>
     <l n="341">Orlando vêr di lui correndo andava,</l>
     <l n="342">e 'n sulla spalla el ferì a non mentire,</l>
     <l n="343">che per forza la spalla e l'armadura</l>
     <l n="344">col brando il fêsse infino alla cintura.</l>
    </lg>
    <lg n="44">
     <l n="345">Morto colui, Pilagi sotterraro,</l>
     <l n="346">entro la via, che non v'era sagrato,</l>
     <l n="347">di lui insieme assai si lamentaro,</l>
     <l n="348">che nol vorrebbor mai aver menato.</l>
     <l n="349">L'anima sua a Dio racomandaro,</l>
     <l n="350">che la riceva nel celeste stato;</l>
     <l n="351">poi tutt'e tre, di Dio sempre a suo nome,</l>
     <l n="352">andâr dove veduto avien el pome.</l>
    </lg>
    <lg n="45">
     <l n="353">E giunti, dismontaron da cavallo.</l>
     <l n="354">Ugone in su quel pome fu sallito:</l>
     <l n="355">un pome tolse per voler mangiallo;</l>
     <l n="356">misselo in bocca per cotal partito.</l>
     <l n="357">Parvegli amaro, ond'egli in quello stallo</l>
     <l n="358">di quel pome discese sbigottito,</l>
     <l n="359">dicendo agli altri: — Non potrem mangiare,</l>
     <l n="360">che queste mele paion tutte amare. —</l>
    </lg>
    <lg n="46">
     <l n="361">Orlando fu in sul pome montato</l>
     <l n="362">per saper se dicea vero o bugia,</l>
     <l n="363">ed ebbe in bocca d'un pome assagiato:</l>
     <l n="364">parvegli amaro, ond'egli el gittò via.</l>
     <l n="365">E così stando, gli venne guardato</l>
     <l n="366">e vide, fuor di quella prateria,</l>
     <l n="367">una piccola casa su un monte,</l>
     <l n="368">e per andarvi in terra scese il conte.</l>
    </lg>
    <lg n="47">
     <l n="369">Montò a cavallo e dice a' compagnoni:</l>
     <l n="370">— A quella casa voglio cavalcare</l>
     <l n="371">e recheronne qualche bandigioni</l>
     <l n="372">con che voi vi possiate confortare. —</l>
     <l n="373">Signori, andate che Idio vi perdoni,</l>
     <l n="374">ed io dirovi nell'altro cantare</l>
     <l n="375">sì come Orlando giunse a Pampalona.</l>
     <l n="376">Cristo v'acresca in avere e in persona.</l>
    </lg>
   </lg>
  </body>
 </text>
</TEI>