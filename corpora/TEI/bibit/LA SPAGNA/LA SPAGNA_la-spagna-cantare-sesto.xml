<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE SESTO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-sesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE SESTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE SESTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O vero Dïo, Giesù nazareno,</l>
     <l n="2">che sulla croce ti lasciasti occidere,</l>
     <l n="3">da quel popul giudeo di reità pieno</l>
     <l n="4">per voler dall'inferno noi dividere,</l>
     <l n="5">dove le pene non vengon mai meno</l>
     <l n="6">e non verranno mai al nostro vivere,</l>
     <l n="7">donami grazia, Maiestà divina,</l>
     <l n="8">ch'io seguir possa alla gente latina</l>
    </lg>
    <lg n="2">
     <l n="9">la bella storia nel presente dire,</l>
     <l n="10">sì ben ch'a tutta gente sia in piacere.</l>
     <l n="11">Voi, buona gente, se volete odire,</l>
     <l n="12">in pace tutti vi state a sedere,</l>
     <l n="13">ed io vi credo la storia seguire,</l>
     <l n="14">se Gesù Cristo mi darà il potere.</l>
     <l n="15">Signori, io vi lasciai nell'altro detto,</l>
     <l n="16">sì come morto fu il baron perfetto.</l>
    </lg>
    <lg n="3">
     <l n="17">Come fu morto il forte Ferraùe,</l>
     <l n="18">l'anima sua sanza nïun diviso</l>
     <l n="19">portata da dua angeli ne fue</l>
     <l n="20">su nella gloria, al santo Paradiso,</l>
     <l n="21">là dove arà sempre allegreza e piùe</l>
     <l n="22">con istormenti e con canti e con riso.</l>
     <l n="23">Carlo Mano quell'anima vedette:</l>
     <l n="24">che fusse Orlando per certo credette.</l>
    </lg>
    <lg n="4">
     <l n="25">Per gran dolore in terra si distese</l>
     <l n="26">dicendo: — Sire Dio, che hai tu fatto?</l>
     <l n="27">Strutta è Cristianità: questo è palese,</l>
     <l n="28">poiché tu hai cotal baron disfatto.</l>
     <l n="29">Dove si troverà o in qual paese</l>
     <l n="30">un cavalier dell'arme tanto adatto,</l>
     <l n="31">ch'egli era sopra tutte le persone</l>
     <l n="32">com'alle bestie minute il lïone?</l>
    </lg>
    <lg n="5">
     <l n="33">Or chi contasterà contra Pagani</l>
     <l n="34">di Spagna, di Navarra e di Galizia,</l>
     <l n="35">dell'India e della Persia e Sorïani,</l>
     <l n="36">Turchi e Affricanti e la loro milizia.</l>
     <l n="37">Ben porranno ora tutti e Cristïani</l>
     <l n="38">far gran lamento e pianto con tristizia.</l>
     <l n="39">Ben si porran chiamare triste e grame</l>
     <l n="40">per la Cristianità fantine e dame</l>
    </lg>
    <lg n="6">
     <l n="41">del padre, del marito e chi del figlio,</l>
     <l n="42">del fratel, del parente e del cugino,</l>
     <l n="43">che or son tutti a mortale periglio</l>
     <l n="44">per la morte d'Orlando paladino. —</l>
     <l n="45">Di lagrime s'empieva tutto el ciglio,</l>
     <l n="46">chiamandosi dolente e assai tapino.</l>
     <l n="47">— Come faran trentasette baroni</l>
     <l n="48">che sono in la città tutti prigioni?</l>
    </lg>
    <lg n="7">
     <l n="49">Morti saranno; e questo è 'l puro vero</l>
     <l n="50">che non arà giamai pietà di loro:</l>
     <l n="51">contra di lor sarà sì crudo e fiero</l>
     <l n="52">che non li renderà mai per tesoro;</l>
     <l n="53">contra di me diventerà sì altero</l>
     <l n="54">che non farà ragion d'argento e d'oro.</l>
     <l n="55">Omè, tapin, che feci tale impresa!</l>
     <l n="56">che a me bisognerà di far difesa.</l>
    </lg>
    <lg n="8">
     <l n="57">Molto mi duol del marchese Ulivieri</l>
     <l n="58">e del Danese e del re Salamone,</l>
     <l n="59">d'Astolfo inglese e di Gan da Pontieri</l>
     <l n="60">e del piccardo pro' duca Sansone,</l>
     <l n="61">Turpin di Rana, Ottone e Berlinghieri,</l>
     <l n="62">d'Avino, Avolio e Guido d'Avignone;</l>
     <l n="63">d'Arnaldo di Berlanda, mio nipote,</l>
     <l n="64">si duol l'anima mia quanto più puote.</l>
    </lg>
    <lg n="9">
     <l n="65">Forte si duole e piange lo cor meo</l>
     <l n="66">del forte e prode Angiolin di Bordella,</l>
     <l n="67">del Pian di san Michel Marco e Matteo:</l>
     <l n="68">el pro' Angiolier ancor mi dà quadrella;</l>
     <l n="69">di Guido di Borgogna sospiro eo.</l>
     <l n="70">Mi passa il cor questa mala novella</l>
     <l n="71">del sir Girardo da Rossiglïone</l>
     <l n="72">e del forte Gualtieri da Monlione.</l>
    </lg>
    <lg n="10">
     <l n="73">Di tutti quanti sta il mio cor pensoso</l>
     <l n="74">perché so ben che non posson campare.</l>
     <l n="75">Poich'egli è morto il baron valoroso,</l>
     <l n="76">non li potrò per tesor raquistare.</l>
     <l n="77">Perdut'ho oggi ogni mio riposo.</l>
     <l n="78">Dammi la morte, Dio, non mi lasciare:</l>
     <l n="79">sanza costoro non vo' viver piùe,</l>
     <l n="80">che per me solo non arò virtùe. —</l>
    </lg>
    <lg n="11">
     <l n="81">Dusnamo udì così fatto lamento;</l>
     <l n="82">maravigliossi di ciò fortemente</l>
     <l n="83">e disse: — Sire di gran valimento,</l>
     <l n="84">perché fate lamento sì dolente?</l>
     <l n="85">Non par ch'abbiate più conoscimento</l>
     <l n="86">o sète uscito fuor di vostra mente? —</l>
     <l n="87">Disse allor Carlo: — Deh, lassami stare</l>
     <l n="88">e non mi fare ancora smemorare. —</l>
    </lg>
    <lg n="12">
     <l n="89">Disse il Dusnamo: — Perfetto imperieri,</l>
     <l n="90">ditemi perché siete adolorato?</l>
     <l n="91">Avete voi avuto messagieri</l>
     <l n="92">della Cristianità o d'alcun lato? —</l>
     <l n="93">Disse Carlo: — Tu se' mio consiglieri,</l>
     <l n="94">non ti debbo tener nulla celato;</l>
     <l n="95">mio nievo è stato morto dal Pagano</l>
     <l n="96">e però fo lamento sì villano. —</l>
    </lg>
    <lg n="13">
     <l n="97">Disse il Dusnamo: — Sai tu indivinare?</l>
     <l n="98">Come puoi tu sapere che sia morto? —</l>
     <l n="99">Disse allor Carlo: — Io vidi portare</l>
     <l n="100">l'anima sua da due angioli scorto,</l>
     <l n="101">onde perciò certamente mi pare</l>
     <l n="102">che la Cristianità sarà a mal porto. —</l>
     <l n="103">Dusnamo, quando tal parole udìe,</l>
     <l n="104">fra se medesmo forte sbigottìe.</l>
    </lg>
    <lg n="14">
     <l n="105">Un cavalier di que' di Ganellone</l>
     <l n="106">disse al re Carlo: — Non ti sbigottire,</l>
     <l n="107">ch'io vidi poco fa il fil di Milone</l>
     <l n="108">fuor di quel ponte presto al fiume gire</l>
     <l n="109">e, ritornando, l'elmo in man recòne:</l>
     <l n="110">pien d'acqua credo fusse a non mentire.</l>
     <l n="111">Egli arà quel Pagan fatto tornare</l>
     <l n="112">a nostra fé e vuollo battezare.</l>
    </lg>
    <lg n="15">
     <l n="113">L'anima che vedesti veramente,</l>
     <l n="114">si sarà stata quella del Pagano:</l>
     <l n="115">morto l'arà nostro baron possente</l>
     <l n="116">e nel morir l'arà fatto cristiano;</l>
     <l n="117">però non dubitare di nïente</l>
     <l n="118">che 'l vostro nievo sarà allegro e sano. —</l>
     <l n="119">E di quel detto Carlo confortossi</l>
     <l n="120">e nel suo cor un poco rallegrossi.</l>
    </lg>
    <lg n="16">
     <l n="121">Carlo lasciamo col core tremante,</l>
     <l n="122">che sì e no nel suo core credea,</l>
     <l n="123">e ritorniamo a quel signor d'Anglante,</l>
     <l n="124">che sopra Ferraù forte piangea,</l>
     <l n="125">perch'era stato sì forte ed aitante,</l>
     <l n="126">e 'nverso Dio cotal sermon dicea:</l>
     <l n="127">— O sire Dio, che non mi davi tùe</l>
     <l n="128">per mio compagno el franco Ferraùe?</l>
    </lg>
    <lg n="17">
     <l n="129">Con lui ben credo ch'are' aquistato</l>
     <l n="130">tutto 'l mondo a levante ed a ponente:</l>
     <l n="131">ognun sarebbe alla tua fe' tornato</l>
     <l n="132">o morto saria stato assai dolente.</l>
     <l n="133">Abbi di lui piatà, Signor beato,</l>
     <l n="134">poich'è tornato alla cristiana gente</l>
     <l n="135">e non guardar a' suoi peccati tanti:</l>
     <l n="136">ricevilo alla gloria de' tuoi Santi. —</l>
    </lg>
    <lg n="18">
     <l n="137">La sopravvesta trasse a quel barone</l>
     <l n="138">e missegli la sua fatta a quartieri,</l>
     <l n="139">e Durlindana gli cinse a ragione</l>
     <l n="140">e l'elmo suo gli mise e le lamieri;</l>
     <l n="141">poi mise indosso a sé suo guernigione</l>
     <l n="142">e Ferraù legò in sul destrieri</l>
     <l n="143">Veglïantino, ch'era buono e bello,</l>
     <l n="144">e montò sopra il suo, ch'era Morello.</l>
    </lg>
    <lg n="19">
     <l n="145">La porta colla spada allor tagliava</l>
     <l n="146">e 'nverso la città uscì del ponte:</l>
     <l n="147">Veglïantino inanzi si cacciava</l>
     <l n="148">e cominciò a sallire sul monte.</l>
     <l n="149">Tutta gente di Lazera gridava:</l>
     <l n="150">— Ora è conquiso quello magno conte. —</l>
     <l n="151">E 'ncontra gli venieno molte genti</l>
     <l n="152">facendo festa e sonando stormenti.</l>
    </lg>
    <lg n="20">
     <l n="153">E lodavan il loro dio Macone</l>
     <l n="154">dicendo: — Sconfitta è Cristianitade</l>
     <l n="155">perch'egli è morto el nievo di Carlone.</l>
     <l n="156">Viva Ferraù, ch'è di tanta bontade! —</l>
     <l n="157">gridavan forte tutte le persone.</l>
     <l n="158">Orlando entrò nella forte cittade:</l>
     <l n="159">sanza parlare a nessun, se n'andòe</l>
     <l n="160">al bel palagio e quivi dismontòe.</l>
    </lg>
    <lg n="21">
     <l n="161">E fece Ferraù tor da cavallo</l>
     <l n="162">e 'n sulla mastra sala el fe' portare.</l>
     <l n="163">La madre corse di botto abracciarlo</l>
     <l n="164">dicendo: — Figlio, ben possi tornare.</l>
     <l n="165">È questo Orlando, nievo del re Carlo,</l>
     <l n="166">che si volea di Spagna incoronare</l>
     <l n="167">e discacciar Marsilio e Falserone? —</l>
     <l n="168">Rispose Orlando: — Oïl, per dio Macone. —</l>
    </lg>
    <lg n="22">
     <l n="169">Colei ch'aveva suo unghie arotate,</l>
     <l n="170">voglia avea di mangiar d'Orlando il core.</l>
     <l n="171">Orlando disse: — Subito non fate.</l>
     <l n="172">Per fare a suo baron magior dolore</l>
     <l n="173">davanti a lor nella sala il mangiate;</l>
     <l n="174">e fate questo, madre, per mio amore. —</l>
     <l n="175">— Ciò che ti piace, figlio mio diletto,</l>
     <l n="176">farò — rispose il diavol maledetto.</l>
    </lg>
    <lg n="23">
     <l n="177">Orlando Ferraù fe' strascinare</l>
     <l n="178">nella gran sala ov'erano i pregioni;</l>
     <l n="179">poi fece fuor di quella sala stare</l>
     <l n="180">tutta la gente, vecchiardi e garzoni:</l>
     <l n="181">non lasciò altri che la madre entrare</l>
     <l n="182">perché nessun facesse defensione.</l>
     <l n="183">Nostri Cristian, l'arme a quartier vegendo,</l>
     <l n="184">in un canto n'andâr forte piangendo.</l>
    </lg>
    <lg n="24">
     <l n="185">Ed Ulivier di Vienna assai dolente</l>
     <l n="186">diceva: — O sommo Dio glorificato,</l>
     <l n="187">come hai lassato morir quel possente</l>
     <l n="188">Orlando, mio compagno e mio cognato?</l>
     <l n="189">Che ora è vinta la cristiana gente:</l>
     <l n="190">lamentar puossi ciascun battezato;</l>
     <l n="191">tuo nome spento fia per tutto il mondo,</l>
     <l n="192">poiché 'l valor d'Orlando è ito al fondo. —</l>
    </lg>
    <lg n="25">
     <l n="193">Gran lamento facea re Salamone,</l>
     <l n="194">i figli del Dusnamo, Avolio e Avino,</l>
     <l n="195">e gli altri dua, Berlinghieri ed Ottone,</l>
     <l n="196">Marco e Matteo, e di Rana Turpino,</l>
     <l n="197">Danese Ugieri e 'l sir da Rossiglione,</l>
     <l n="198">Gan da Pontieri, traditor meschino,</l>
     <l n="199">Arnaldo di Berlanda ed Angiolieri</l>
     <l n="200">e da Monlione el buon duca Gualtieri.</l>
    </lg>
    <lg n="26">
     <l n="201">Tutti quanti piangeano il baron dotto:</l>
     <l n="202">Ulivier si volea pur desperare.</l>
     <l n="203">Astolfo allora, figliuol del re Otto,</l>
     <l n="204">al buon Orlando cominciò parlare.</l>
     <l n="205">Per gran paura disse cotal motto:</l>
     <l n="206">— Gentil baron, ben ti possa incontrare.</l>
     <l n="207">Bene hai fatto c'hai morto lo sterpone,</l>
     <l n="208">che volia sogiogar tutte persone.</l>
    </lg>
    <lg n="27">
     <l n="209">Signoregiar volia tutti e Cristiani</l>
     <l n="210">con suo superbia e con suo grande orgoglio.</l>
     <l n="211">Benedette ti sien, baron, le mani</l>
     <l n="212">con che gli desti morte con cordoglio.</l>
     <l n="213">E fra i Cristiani in paesi lontani</l>
     <l n="214">con mie persona acompagnar ti voglio:</l>
     <l n="215">io so ben tutti e camini e sentieri</l>
     <l n="216">di qui a Parigi insino a Monpolieri.</l>
    </lg>
    <lg n="28">
     <l n="217">Francia, Guascogna e tutta l'Alamagna</l>
     <l n="218">Irlanda, Scozia e tutta Piccardia,</l>
     <l n="219">Provenza, Fiandra e tutta la Bretagna,</l>
     <l n="220">e tutto l'Aspramonte e Normandia,</l>
     <l n="221">Savoia, Frisia ed anche la Campagna,</l>
     <l n="222">di Ungheria, di Bramante e Lombardia</l>
     <l n="223">insino a Roma, la magna cittade,</l>
     <l n="224">ti guiderò per castella e contrade.</l>
    </lg>
    <lg n="29">
     <l n="225">Io te darò Inghilterra la bella</l>
     <l n="226">con sessanta città che ho in mie balia</l>
     <l n="227">e quatro mila tra rocche e castella:</l>
     <l n="228">tutte le metterò in tuo signoria.</l>
     <l n="229">Non crederò però in vostra fé fella:</l>
     <l n="230">crederò sempre nel fi di Maria. —</l>
     <l n="231">Orlando disse in saracin parlare:</l>
     <l n="232">— Tu sarai il primo ch'io farò impiccare. —</l>
    </lg>
    <lg n="30">
     <l n="233">Astolfo di tal motto non ridea,</l>
     <l n="234">abassò il viso e non disse nïente.</l>
     <l n="235">La donna Ferraù squarciar volea,</l>
     <l n="236">credendo fusse Orlando veramente.</l>
     <l n="237">Ulivier di Vïenna si movea</l>
     <l n="238">e disse a Orlando: — Ferraù possente,</l>
     <l n="239">dammi la morte, ch'io te l'adimando,</l>
     <l n="240">prima ch'io vegia sì straziare Orlando. —</l>
    </lg>
    <lg n="31">
     <l n="241">Orlando disse in parlar saracino:</l>
     <l n="242">— Tirati indietro, duca borgognone,</l>
     <l n="243">cogli altri ti farò stare tapino.</l>
     <l n="244">Diman farò impiccare el re Carlone:</l>
     <l n="245">Cristianità arò a mie dimino:</l>
     <l n="246">fino a Roma andarà mio gonfalone</l>
     <l n="247">e nel vostro san Piero, in sull'altare,</l>
     <l n="248">ancor farò il mio destrier mangiare.—</l>
    </lg>
    <lg n="32">
     <l n="249">Ulivier di Vïenna non rispose:</l>
     <l n="250">in un canto n'andò forte piangendo</l>
     <l n="251">con gran sospiri e lagrime dogliose.</l>
     <l n="252">E la versiera, Ulivieri vegendo,</l>
     <l n="253">di sopra al suo figliuol le mani pose,</l>
     <l n="254">per me' il core coll'unghie dipartendo:</l>
     <l n="255">lamieri e sbergo e giubba di zendado</l>
     <l n="256">coll'unghie dipartì senz'altro bado.</l>
    </lg>
    <lg n="33">
     <l n="257">Quand'ella vidde la mortal ferita,</l>
     <l n="258">che Ferraù nel petignone avea,</l>
     <l n="259">e la sua giubba, ch'ella avea cuscita,</l>
     <l n="260">e le piastre d'acciaio, ch'egli tenea,</l>
     <l n="261">di ciò fu forte sua mente smarrita:</l>
     <l n="262">per me' cognoscer l'elmo gli togliea.</l>
     <l n="263">Orlando il brando a riversa menòe,</l>
     <l n="264">il capo da l'imbusto gli tagliòe.</l>
    </lg>
    <lg n="34">
     <l n="265">Quante arme quella coll'unghie pigliòe,</l>
     <l n="266">ne menò via e quanta terra prese:</l>
     <l n="267">lo spazzo della sala graffiòe</l>
     <l n="268">e 'n terra morta tutta se distese.</l>
     <l n="269">L'anima sua el diavol ne portòe,</l>
     <l n="270">che fatte non gli furono contese;</l>
     <l n="271">e i Pagani, che stavano a vedere,</l>
     <l n="272">cominciaron di ciò forte a temere.</l>
    </lg>
    <lg n="35">
     <l n="273">Diceva l'uno all'altro: — Hai tu veduto</l>
     <l n="274">che Ferraù par che sia impazzato?</l>
     <l n="275">Egli ha alla madre el capo dipartuto.</l>
     <l n="276">Chi diavolo averia questo pensato?</l>
     <l n="277">Egli ha tutto dì ogi combattuto:</l>
     <l n="278">sarebbe del combatter riscaldato?</l>
     <l n="279">Che la memoria se gli fusse volta,</l>
     <l n="280">che fa come persona che sia stolta? —</l>
    </lg>
    <lg n="36">
     <l n="281">Molti Pagan uscîr della magione</l>
     <l n="282">per paura facesse loro male.</l>
     <l n="283">Astolfo d'Inghilterra, fi d'Ottone,</l>
     <l n="284">diceva a Orlando: — Baron naturale,</l>
     <l n="285">gran mercede c'hai morto lo sterpone,</l>
     <l n="286">che volea esser di Spagna reale:</l>
     <l n="287">tutta Cristianità, se tu vorrai,</l>
     <l n="288">sotto tuo signoria aver potrai.</l>
    </lg>
    <lg n="37">
     <l n="289">Teco verrò e 'nsegnerotti tutto:</l>
     <l n="290">so di Cristianità tutto il camino.</l>
     <l n="291">Carlo Mano per vero fia distrutto:</l>
     <l n="292">Parigi e Roma arài a tuo dimino. —</l>
     <l n="293">Orlando disse: — Fi di putta brutto,</l>
     <l n="294">strascinar ti farò come mastino,</l>
     <l n="295">non parlar più, che Macon te dia pene,</l>
     <l n="296">ch'io ti tratterò come si conviene. —</l>
    </lg>
    <lg n="38">
     <l n="297">Quando Orlando fu stato in tal maniera</l>
     <l n="298">dell'andar d'una grossa lega o piùe,</l>
     <l n="299">de l'elmo si levò su la visiera</l>
     <l n="300">per mostrar che non era Ferraùe.</l>
     <l n="301">Ottone, fi del duca di Baviera,</l>
     <l n="302">il marchese Ulivier, pien di virtùe,</l>
     <l n="303">subitamente il corsono abracciare:</l>
     <l n="304">gli altri baroni ferono altretale.</l>
    </lg>
    <lg n="39">
     <l n="305">Ciascuno il fi di Milone abracciava.</l>
     <l n="306">Astolfo stava e non dicea nïente:</l>
     <l n="307">di ciò che detto avea si vergognava.</l>
     <l n="308">Orlando disse: — Dov'è il mio parente? —</l>
     <l n="309">Astolfo ad abracciarlo tosto andava,</l>
     <l n="310">lodando l'alto Dio onnipotente,</l>
     <l n="311">dicendo: — È morto quel can rinegato;</l>
     <l n="312">tu sarai della Spagna incoronato. —</l>
    </lg>
    <lg n="40">
     <l n="313">Orlando disse: — Amavimi tu tanto?</l>
     <l n="314">Questo è il ben che tu mi vuoi, cugino?</l>
     <l n="315">Tu eri lieto che io fussi afranto:</l>
     <l n="316">credevi tu ch'io fussi il Saracino? —</l>
     <l n="317">Rispose Astolfo: — Io avrei fatto altro pianto</l>
     <l n="318">se t'avessi veduto sì tapino.</l>
     <l n="319">Io te ricognoscea, ma io volia</l>
     <l n="320">udir Gan traditor quel che dicia. —</l>
    </lg>
    <lg n="41">
     <l n="321">Disse Orlando: — Tacete tutti quanti,</l>
     <l n="322">che que' Pagan niente possino odire;</l>
     <l n="323">i vostri guernimenti tutti quanti</l>
     <l n="324">sono in cotesta zambra allo ver dire. —</l>
     <l n="325">E Durlindana pigliò in man davanti</l>
     <l n="326">e nella porta cominciò a ferire.</l>
     <l n="327">Pagan diceano: — Ferraù è matto. —</l>
     <l n="328">Fuor del palagio ognuno usciva ratto.</l>
    </lg>
    <lg n="42">
     <l n="329">Orlando quella Zambra disseròe</l>
     <l n="330">e trovò l'armadura dei baroni:</l>
     <l n="331">la sua ciascuno subito pigliòe,</l>
     <l n="332">più presti che liopardi over leoni.</l>
     <l n="333">Orlando tutti quanti gli menòe</l>
     <l n="334">giù del palagio, a piè delli scaglioni,</l>
     <l n="335">in sulla mastra porta del palagio,</l>
     <l n="336">dove solia Ferraù stare ad agio,</l>
    </lg>
    <lg n="43">
     <l n="337">e disse loro: — Niente vi partite</l>
     <l n="338">da questa porta infin ch'io non rivegno.</l>
     <l n="339">Fuor del palagio per nïente gite:</l>
     <l n="340">come vi lascio, così istate a segno.</l>
     <l n="341">Se vengono i Pagani, allor ferite</l>
     <l n="342">contro di loro sanza niun ritegno. —</l>
     <l n="343">Disse Astolfo: — Deh, più non comandare;</l>
     <l n="344">va, se tu vuo' far nulla, non tardare. —</l>
    </lg>
    <lg n="44">
     <l n="345">Orlando, nievo del nostro imperieri,</l>
     <l n="346">su nel palagio rimontato fue:</l>
     <l n="347">la sopravesta sua, ch'era a quartieri,</l>
     <l n="348">trasse di dosso al forte Ferraùe.</l>
     <l n="349">Ad un tronco di lancia quel guerrieri</l>
     <l n="350">apiccò que' quartier sanza star piùe;</l>
     <l n="351">poi su per gli scaglion con esso corre</l>
     <l n="352">e fu montato in sulla mastra torre.</l>
    </lg>
    <lg n="45">
     <l n="353">D'in sulla torre veder si potea</l>
     <l n="354">tutto il bel campo del re Carlo Mano:</l>
     <l n="355">Orlando suso quel pennon ponea:</l>
     <l n="356">e poi riguarda tutto intorno il piano</l>
     <l n="357">e tutta l'oste di Carlo vedea,</l>
     <l n="358">e il padiglione ancor di Carlo Mano;</l>
     <l n="359">poi giù per gli scaglioni presto salta</l>
     <l n="360">e scese della torre ch'era sì alta.</l>
    </lg>
    <lg n="46">
     <l n="361">Signori, i' vo finir questo cantare</l>
     <l n="362">e gire a bere e rinfrescarmi alquanto;</l>
     <l n="363">e voi, se sète stanchi d'ascoltare,</l>
     <l n="364">potete riposare un poco intanto;</l>
     <l n="365">e poi seguiterò al mio tornare</l>
     <l n="366">la storia bella nel settimo canto,</l>
     <l n="367">sì come Carlo Man Lazera prese.</l>
     <l n="368">Iddio di gloria sia a vostre difese.</l>
    </lg>
   </lg>
  </body>
 </text>
</TEI>