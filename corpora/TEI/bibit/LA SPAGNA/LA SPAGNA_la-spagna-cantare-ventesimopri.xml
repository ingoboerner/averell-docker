<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOPRIMO</title>
    <author>LA SPAGNA</author>
   </titleStmt>
   <extent>
    <measure unit="stanza">51</measure>
    <measure unit="line">408</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimopri</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOPRIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOPRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Grazia adimando alla virtù superna,</l>
     <l n="2">colui che è Re dell'universo e sire,</l>
     <l n="3">che tutto face, conduce e governa,</l>
     <l n="4">da lui principio vien, mezo e finire,</l>
     <l n="5">che mi conceda grazia ch'io discerna</l>
     <l n="6">la storia e sì l'adorni con mie dire,</l>
     <l n="7">che chi sta ascoltar, me ne dia lodo,</l>
     <l n="8">ed io tragga mia vita in cotal modo.</l>
    </lg>
    <lg n="2">
     <l n="9">Signori, io vi lasciai l'altro cantare</l>
     <l n="10">sì come Orlando era a caval sallito,</l>
     <l n="11">sol per volere a quella casa andare,</l>
     <l n="12">che avea veduta e così fu partito</l>
     <l n="13">da' suo compagni e briga caminare</l>
     <l n="14">su l'alto poggio, ove trovò un romito.</l>
     <l n="15">Giunto alla casa, dov'egli n'andava,</l>
     <l n="16">l'uscio di fuor colla spada picchiava.</l>
    </lg>
    <lg n="3">
     <l n="17">Così picchiando, a lui venne un massaro,</l>
     <l n="18">ch'avea degli anni ben due volte cento.</l>
     <l n="19">Sentendo quel picchiar sanza riparo,</l>
     <l n="20">sì giunse a lui sanza far restamento.</l>
     <l n="21">— Questo picchiar ti venderò più caro</l>
     <l n="22">che a color ch'oggi uccisi con tormento.</l>
     <l n="23">Se diavolo se', vanne alla tua via:</l>
     <l n="24">non voler ch'io ti facci villania.</l>
    </lg>
    <lg n="4">
     <l n="25">Orlando disse: — Diavol non son io;</l>
     <l n="26">esser mi credo perfetto cristiano</l>
     <l n="27">e credo in Gesù Cristo sommo Dio.</l>
     <l n="28">Orlando son, nievo di Carlo Mano. —</l>
     <l n="29">Dice il romito: — Maladetto e rio,</l>
     <l n="30">partiti quinci, ch'io sò ben certano</l>
     <l n="31">che Orlando mai da Carlo non si parte</l>
     <l n="32">e non arivarebbe in queste parte. —</l>
    </lg>
    <lg n="5">
     <l n="33">Rispose Orlando: — Egli è la veritade,</l>
     <l n="34">ch'io mi parti' da Carlo è ben quattro anni.</l>
     <l n="35">In più luoghi ho provato mia bontade:</l>
     <l n="36">ho ricevuto briga e assai affanni.</l>
     <l n="37">Sono arrivato ora in queste contrade</l>
     <l n="38">con duo, sicché non creder ch'io t'inganni.</l>
     <l n="39">Per voglia di mangiar son qui venuto,</l>
     <l n="40">sicché a mangiar, per Cristo, fammi aiuto. —</l>
    </lg>
    <lg n="6">
     <l n="41">Quando il romito ta' parole intende,</l>
     <l n="42">ebbe una croce avanti a lui recata,</l>
     <l n="43">che mai nessuno per forza la prende,</l>
     <l n="44">se non persona che sia battezata.</l>
     <l n="45">Verso d'Orlando la croce distende,</l>
     <l n="46">ed e' la prese in mano quella fiata.</l>
     <l n="47">Quando il romito vede che la piglia,</l>
     <l n="48">di ciò si dava allor gran maraviglia.</l>
    </lg>
    <lg n="7">
     <l n="49">E fra suo cuor diceva: — Veramente</l>
     <l n="50">questi de' esser quello m'ha contato. —</l>
     <l n="51">Poi dire al conte: — Aspetta umilemente.</l>
     <l n="52">Io voglio andare qua dentro da un lato</l>
     <l n="53">per adorare Cristo onnipotente,</l>
     <l n="54">e l'angel verrà a me, com'è usato,</l>
     <l n="55">arecarmi vivanda da mangiare,</l>
     <l n="56">sicché alquanto a te ne potrà dare. —</l>
    </lg>
    <lg n="8">
     <l n="57">Rispose il conte: — Io vo' che 'l domandiate</l>
     <l n="58">quel ch'egli è di mia donna Alda la Bella,</l>
     <l n="59">e poi per verità da lui sappiate</l>
     <l n="60">dell'oste di mio zio certa novella,</l>
     <l n="61">e come capitò con suo brigate</l>
     <l n="62">sopra la Spagna, città e castella. —</l>
     <l n="63">Dicea il romito: — Ciò sarà ben fatto, —</l>
     <l n="64">e corse ad adorar subito e ratto.</l>
    </lg>
    <lg n="9">
     <l n="65">Puosesi quel romito ginocchione</l>
     <l n="66">pregando Dio, e l'angelo scendea</l>
     <l n="67">e recò quattro tanti bandigione</l>
     <l n="68">che l'altre volte recar non solca.</l>
     <l n="69">Il romito domanda la cagione</l>
     <l n="70">perché tanta vivanda gli adducea.</l>
     <l n="71">L'angel diceva: — L'avanzo di questo</l>
     <l n="72">darai a quel baron che te n'ha chiesto,</l>
    </lg>
    <lg n="10">
     <l n="73">con ciò sia cosa ch'è santa persona;</l>
     <l n="74">e però l'ha Dio qui a te mandato.</l>
     <l n="75">Digli che Carlo è intorno a Pampalona</l>
     <l n="76">come 'l lasciò, con suo oste attendato,</l>
     <l n="77">e tostamente l'assedio abandona,</l>
     <l n="78">sed e' non vede suo nievo tornato;</l>
     <l n="79">sicché cavalchi tosto e non gl'incresca,</l>
     <l n="80">e di' che Aldabella è sana e fresca.</l>
    </lg>
    <lg n="11">
     <l n="81">E poscia, come tu gli hai detto questo,</l>
     <l n="82">da lui di botto ti confesserai,</l>
     <l n="83">però che piace a Dio, padre celesto,</l>
     <l n="84">che d'esto mondo te diparta omai. —</l>
     <l n="85">L'angel si parte e lo romito presto</l>
     <l n="86">torna ad Orlando con letizia assai,</l>
     <l n="87">e tutto gli contò sanza difetto</l>
     <l n="88">ciò che l'angel di Dio gli aveva detto.</l>
    </lg>
    <lg n="12">
     <l n="89">Orlando, udendo ciò, Idio lodava,</l>
     <l n="90">forte piangendo con divoto core,</l>
     <l n="91">e poi a quel romito si voltava</l>
     <l n="92">dicendo: — Padre santo, per mio amore</l>
     <l n="93">dimmi il tuo nome. — Ed ei non dimorava:</l>
     <l n="94">— Sanson di Roma, o conte di valore,</l>
     <l n="95">e fui al mondo tra' buon cavalieri;</l>
     <l n="96">è ben cent'anni ch'i' lasciai il mestieri.</l>
    </lg>
    <lg n="13">
     <l n="97">Poi mi disposi a volere servire</l>
     <l n="98">a Cristo onnipotente, signor pio.</l>
     <l n="99">Come mi vedi, sanza alcun fallire,</l>
     <l n="100">sono stato al diserto con disio:</l>
     <l n="101">nessun Cristian non vidi mai venire,</l>
     <l n="102">salvo che voi da poi che ci fu' io,</l>
     <l n="103">altro ch'alcun gigante o rubatore;</l>
     <l n="104">e quelli ho morti con grande dolore. —</l>
    </lg>
    <lg n="14">
     <l n="105">E poi volse ch'Orlando il confessasse;</l>
     <l n="106">ed egli il confessò e comunicollo.</l>
     <l n="107">Idio di corpo l'anima gli trasse</l>
     <l n="108">e 'n paradiso gli angeli portollo.</l>
     <l n="109">Poi, inanzi che Orlando si mutasse,</l>
     <l n="110">apresso d'una grotta sotterollo;</l>
     <l n="111">poi tolse il pane che gli era avanzato,</l>
     <l n="112">e fu a suo compagni ritornato.</l>
    </lg>
    <lg n="15">
     <l n="113">Ugone e Sansonetto facien festa</l>
     <l n="114">e la vivanda, che portava loro,</l>
     <l n="115">mangiâr, e poi se misson gli elmi in testa</l>
     <l n="116">e montâr a caval sanza dimoro.</l>
     <l n="117">Van cavalcando per quella foresta,</l>
     <l n="118">sempre l'angel de Dio presso di loro;</l>
     <l n="119">e tanto per più giorni cavalcaro,</l>
     <l n="120">che presso al campo di Carlo arivaro.</l>
    </lg>
    <lg n="16">
     <l n="121">Furon posati su una montagna</l>
     <l n="122">di lungi a Pampalona ben tre miglia.</l>
     <l n="123">Diceva Orlando giù per la campagna:</l>
     <l n="124">— O nobil Sansonetto, alza le ciglia</l>
     <l n="125">e vedi di re Carlo l'oste magna.</l>
     <l n="126">Raguarda ben, non ti far maraviglia</l>
     <l n="127">che, poi che Carlo se misse corona,</l>
     <l n="128">non seguì sì bell'oste sua persona. —</l>
    </lg>
    <lg n="17">
     <l n="129">Rispose Sansonetto: — Orlando, io guardo</l>
     <l n="130">e parmi ben che verità mi dica.</l>
     <l n="131">Deh, dimmi: de chi è quello stendardo</l>
     <l n="132">sì presso alla città ch'è lor nimica? —</l>
     <l n="133">Rispose il conte: — Esser potre' bugiardo</l>
     <l n="134">s'a dir suo nome durassi fatica;</l>
     <l n="135">ma quando prima mi parti' di Spagna,</l>
     <l n="136">guardava lì Salamon di Brettagna.</l>
    </lg>
    <lg n="18">
     <l n="137">Ed è re di Brettagna a non dir ciancia:</l>
     <l n="138">di suo persona ha molte pruove fatte.</l>
     <l n="139">Non è nel campo più provata lancia</l>
     <l n="140">di suo persona, sì fiero combatte.</l>
     <l n="141">Tanto l'ha caro nostro re di Francia,</l>
     <l n="142">che per antico l'antiguardia batte. —</l>
     <l n="143">Parlando Sansonetto, Ugone e 'l conte,</l>
     <l n="144">posarsi disarmati ad una fonte.</l>
    </lg>
    <lg n="19">
     <l n="145">Alquanto lasciam qui posare Orlando:</l>
     <l n="146">direm di Carlo e di suo falconieri,</l>
     <l n="147">che uscì del campo per ir ucellando</l>
     <l n="148">per aver cena pel santo imperieri.</l>
     <l n="149">Verso la fonte al pogio cavalcando</l>
     <l n="150">in tal maniera il nobile scudieri,</l>
     <l n="151">così montando per una pendice,</l>
     <l n="152">lassò il falcone ad una cotornice.</l>
    </lg>
    <lg n="20">
     <l n="153">La cotornice, inanzi al falcon vola</l>
     <l n="154">fugendo e fu in un gran bosco entrata.</l>
     <l n="155">El falcon la smarrì e 'n aria vola,</l>
     <l n="156">e tanto quanto Terigi lo guata;</l>
     <l n="157">poi discese il falcon, a non dir fola,</l>
     <l n="158">dove è posato Orlando e sua brigata.</l>
     <l n="159">Terigi, che calare in giù lo vede,</l>
     <l n="160">cavalca là, che ripigliarlo crede.</l>
    </lg>
    <lg n="21">
     <l n="161">Cavalcava Terigi molto in caccia</l>
     <l n="162">per ritrovar suo nobile falcone.</l>
     <l n="163">Essendo presso al conte a venti braccia,</l>
     <l n="164">vide seder Sansonetto ed Ugone.</l>
     <l n="165">Subito Orlando conobbe alla faccia:</l>
     <l n="166">degli altri due non sa la condizione.</l>
     <l n="167">Sanza che alcuno de' tre se n'aveggia,</l>
     <l n="168">torna Terigi ove Carlo sta in seggia.</l>
    </lg>
    <lg n="22">
     <l n="169">E ginocchion dinanzi a lui Terigi</l>
     <l n="170">dice: — Mantenga Dio vostra franchezza.</l>
     <l n="171">Per lo verace baron san Dionigi</l>
     <l n="172">ogi sarete scarco di gramezza,</l>
     <l n="173">che poi che vi partisti da Parigi</l>
     <l n="174">non ebbe vostro cuor tanta allegrezza.</l>
     <l n="175">Pur ora, quando a ucellare andai,</l>
     <l n="176">con due Orlando in sul poggio trovai. —</l>
    </lg>
    <lg n="23">
     <l n="177">Carlo adirato, d'allegrezza privo,</l>
     <l n="178">forte minaccia Terigi in quell'ora</l>
     <l n="179">perché non crede che Orlando sia vivo.</l>
     <l n="180">— Partiti, — comandò — sanza dimora,</l>
     <l n="181">se non ch'i' ti farò di vita privo. —</l>
     <l n="182">Onde Terigi uscì tosto di fuora.</l>
     <l n="183">Essendo fuor con gran superbia disse:</l>
     <l n="184">— Malaggi quel che corona te misse. —</l>
    </lg>
    <lg n="24">
     <l n="185">Ulivier di Vïenna il paladino,</l>
     <l n="186">vegnendo a Carlo, Terigi scontrava:</l>
     <l n="187">udendol bastemiar a tal latino,</l>
     <l n="188">subito la cagione adimandava.</l>
     <l n="189">Disse Terigi: — Lasso me tapino,</l>
     <l n="190">novelle di suo nievo gli portava</l>
     <l n="191">ed e' di farmi morir mi minaccia</l>
     <l n="192">e sì come un ribaldo fuor mi caccia. —</l>
    </lg>
    <lg n="25">
     <l n="193">Quando Ulivier sì fatta novella ode,</l>
     <l n="194">gli batte d'allegrezza ogni suo vena,</l>
     <l n="195">abracciando Terigi, e fra sé gode,</l>
     <l n="196">che mai non crede più aver di pena.</l>
     <l n="197">— Là, dov'è 'l mio cognato Orlando prode,</l>
     <l n="198">per Dio, Terigi, subito mi mena,</l>
     <l n="199">che ti prometto per nostro Dio certo</l>
     <l n="200">di tal novella ti darò buon merto. —</l>
    </lg>
    <lg n="26">
     <l n="201">Allor disse Terigi: — Cavalchiamo</l>
     <l n="202">che 'n su quel poggio a posar il lassai. —</l>
     <l n="203">Allora Ottone, fil del duca Namo,</l>
     <l n="204">Astolfo col Danese e più assai,</l>
     <l n="205">udendo questo, ognun gioioso e bramo,</l>
     <l n="206">con più allegrezza ch'egli avessin mai,</l>
     <l n="207">giron dov'era Orlando sanza fallo,</l>
     <l n="208">ben da cinquanta montaro a cavallo.</l>
    </lg>
    <lg n="27">
     <l n="209">Verso del poggio lor camin tenieno</l>
     <l n="210">e cavalcando alla fonte arivaro</l>
     <l n="211">Ulivier, tutto d'allegrezza pieno,</l>
     <l n="212">abraccia Orlando, suo compagno caro,</l>
     <l n="213">e gli altri ancora il simile facieno,</l>
     <l n="214">e poi di Sansonetto adimandaro</l>
     <l n="215">e d'Ugon altresì la sua maniera.</l>
     <l n="216">Orlando disse ciascuno chi era</l>
    </lg>
    <lg n="28">
     <l n="217">Allor con festa, allegrezza e gran gioia</l>
     <l n="218">tornaro al campo facendo gran canto,</l>
     <l n="219">cacciando via malinconia e noia,</l>
     <l n="220">e ringraziando lo Spirito Santo.</l>
     <l n="221">Quando fu messa a fuoco la gran Troia,</l>
     <l n="222">per li Troian non si fece tal pianto,</l>
     <l n="223">quanto i Cristian s'allegraro a quel punto,</l>
     <l n="224">vegendo Orlando, lor campione, giunto.</l>
    </lg>
    <lg n="29">
     <l n="225">Fu tutto il campo in quel punto a furore,</l>
     <l n="226">andando intorno al conte con gran festa.</l>
     <l n="227">Ancor non crede nostro imperadore</l>
     <l n="228">che sia Orlando della franca gesta.</l>
     <l n="229">Astolfo giva inanzi con rumore;</l>
     <l n="230">ne viene a Carlo con grande tempesta</l>
     <l n="231">dicendo: — Che fai, Carlo, che non vai</l>
     <l n="232">incontro al nievo tuo, ch'è qui omai? —</l>
    </lg>
    <lg n="30">
     <l n="233">Carlo, quand'ode pur ch'è veritade</l>
     <l n="234">che Orlando suo nïevo era tornato,</l>
     <l n="235">uscì de sedia con gran dignitade:</l>
     <l n="236">con più baroni a caval fu montato</l>
     <l n="237">incontro al conte, con gran quantitade</l>
     <l n="238">di cavalier del campo acompagnato,</l>
     <l n="239">e volendo smontar per onorarlo,</l>
     <l n="240">Orlando smonta e bascia il piede a Carlo.</l>
    </lg>
    <lg n="31">
     <l n="241">E Carlo allora per gran tenerezza</l>
     <l n="242">la fronte per più volte li basciava;</l>
     <l n="243">e poscia Orlando, pieno di franchezza,</l>
     <l n="244">in sul cavallo subito montava.</l>
     <l n="245">La baronia di grande gentilezza</l>
     <l n="246">al padiglion di Carlo se n'andava,</l>
     <l n="247">tutti a sedere, com'erano usati,</l>
     <l n="248">si furon posti que' baron nomati.</l>
    </lg>
    <lg n="32">
     <l n="249">Lo imperador con favelar cortese</l>
     <l n="250">dimandò Orlando, ch'era lì presente,</l>
     <l n="251">come egli era arivato e in che paese,</l>
     <l n="252">quando partissi prima da suo gente.</l>
     <l n="253">— Di questi due baron fammi palese</l>
     <l n="254">chi sono e donde dimmi il conveniente. —</l>
     <l n="255">Orlando disse: — Costui, signor fino,</l>
     <l n="256">si è Ugone di Brava, mio cugino.</l>
    </lg>
    <lg n="33">
     <l n="257">Quest'altro valoroso giovinetto</l>
     <l n="258">si è de Lamecche, figliuol del Soldano:</l>
     <l n="259">fassi chiamar per nome Sansonetto</l>
     <l n="260">e per mio amor si volle far cristiano.</l>
     <l n="261">Tu non hai, Carlo, in tutto tuo distretto</l>
     <l n="262">un baron di virtù tanto sovrano:</l>
     <l n="263">sappi che per suo scampo ho messo al fondo</l>
     <l n="264">due miglior cavalier di questo mondo,</l>
    </lg>
    <lg n="34">
     <l n="265">quali fur Polinoro e l'Amostante,</l>
     <l n="266">due buon campioni della fé pagana</l>
     <l n="267">nepoti intramendue di Machidante,</l>
     <l n="268">signor della provincia sorïana,</l>
     <l n="269">ed anche le lor terre tutte quante</l>
     <l n="270">son sottomesse a nostra fé cristiana.</l>
     <l n="271">Gerusalem, Lamecche e la Soria</l>
     <l n="272">cristian si reggon per tua signoria. —</l>
    </lg>
    <lg n="35">
     <l n="273">Quando il re Carlo intese cotal cosa,</l>
     <l n="274">al conte parla con sì fatti motti:</l>
     <l n="275">— Ben aggia tua persona valorosa!</l>
     <l n="276">Ben aggia quella che in corpo portotti!</l>
     <l n="277">O vero Dïo, l'anima riposa</l>
     <l n="278">del tuo padre Milon che generotti.</l>
     <l n="279">Or potrà dir Cristianità che tue</l>
     <l n="280">sia di prodezza superna virtùe. —</l>
    </lg>
    <lg n="36">
     <l n="281">Parlando un pezzo in tal ragionamento,</l>
     <l n="282">diceva Orlando: — Carlo, signor caro,</l>
     <l n="283">ha fatto in Francia nobil regimento</l>
     <l n="284">colui che vi lasciasti per vicario?</l>
     <l n="285">Com'è 'l paese di lui ben contento?</l>
     <l n="286">È egli ancor tuo offizial Macario?</l>
     <l n="287">Che è della reina e di mia dama?</l>
     <l n="288">Ditemi 'l ver che di sapere ho brama. —</l>
    </lg>
    <lg n="37">
     <l n="289">Rispose Carlo: — In fé di Dio ti giuro,</l>
     <l n="290">da poi che mi lasciasti a Pampalona,</l>
     <l n="291">di Francia a me novelle mai non furo</l>
     <l n="292">recate qui da nessuna persona.</l>
     <l n="293">Non so se tutto il camino è sicuro,</l>
     <l n="294">però che nostra non è la Ragona.</l>
     <l n="295">D'assai messagi, che 'n Francia ho mandati,</l>
     <l n="296">a rispondere mai non son tornati. —</l>
    </lg>
    <lg n="38">
     <l n="297">Orlando a tal parole alzò le ciglia</l>
     <l n="298">e di botto ebbe mala opinïone,</l>
     <l n="299">dandosi di tal cosa maraviglia.</l>
     <l n="300">Parte da Carlo e va al suo padiglione,</l>
     <l n="301">e 'l libro in mano subito allor piglia,</l>
     <l n="302">di che il Soldano gli fe' donagione.</l>
     <l n="303">Dentro del padiglion da una parte</l>
     <l n="304">fece un gran cerchio e poi gettava l'arte.</l>
    </lg>
    <lg n="39">
     <l n="305">Legendo il libro, ben mille demoni</l>
     <l n="306">entrâr nel cerchio, tra piccoli e grandi.</l>
     <l n="307">Tutti gridavan con alti sermoni:</l>
     <l n="308">— Che vuo' tu, conte? Che vuo'? Che domandi? —</l>
     <l n="309">Temette il conte per tal condizioni,</l>
     <l n="310">ch'a pena tien ch'a Dio non s'accomandi;</l>
     <l n="311">poi disse lor: — Chi ha più maestria</l>
     <l n="312">rimanga qui e gli altri vadan via. —</l>
    </lg>
    <lg n="40">
     <l n="313">Tutti gridaron: — Macabel rimagna. —</l>
     <l n="314">Così rimase e gli altri si partiro.</l>
     <l n="315">Orlando dice: — Di' il ver sanza lagna,</l>
     <l n="316">se uscir tu vuoi giamai di questo giro.</l>
     <l n="317">Perché, da poi che mi parti' di Spagna,</l>
     <l n="318">quanti messagi ch'a Parigi giro,</l>
     <l n="319">perché non son tornati? Dimmi il vero,</l>
     <l n="320">sanza mentire, il fatto tutto intero.</l>
    </lg>
    <lg n="41">
     <l n="321">Dimmi novelle di Cristianitade,</l>
     <l n="322">della reina e poi d'Alda la Bella. —</l>
     <l n="323">Disse 'l demonio: — Tutta veritade</l>
     <l n="324">ti conterò a punto la novella.</l>
     <l n="325">È la reina con gran dignitade</l>
     <l n="326">dentro a Parigi con tua dama bella;</l>
     <l n="327">perché novelle non vengon a Carlo,</l>
     <l n="328">si è pel modo ch'io ora ti parlo.</l>
    </lg>
    <lg n="42">
     <l n="329">Il perché non ci vengon messagieri</l>
     <l n="330">si è perché Macario fu tentato</l>
     <l n="331">e involto ne' peccati e ma' pensieri,</l>
     <l n="332">che tutto il tempo che altrove se' stato,</l>
     <l n="333">i messi, che ha mandato lo 'mperieri</l>
     <l n="334">di Francia, mai non è nessun tornato;</l>
     <l n="335">e alla reina per lettere mostra</l>
     <l n="336">che Carlo è morto e tutta gente vostra.</l>
    </lg>
    <lg n="43">
     <l n="337">Anche è la verità che domattina</l>
     <l n="338">quel malvagio Macario traditore</l>
     <l n="339">per moglie debba sposar la reina</l>
     <l n="340">e poscia incoronarsi imperadore. —</l>
     <l n="341">Allora Orlando gli occhi a terra china,</l>
     <l n="342">perché di cotal cosa ha gran dolore;</l>
     <l n="343">poscia scongiura, dicendo al demonio</l>
     <l n="344">che facesse stornar tal matrimonio.</l>
    </lg>
    <lg n="44">
     <l n="345">Respuose el diavol: — Io nol potrei fare.</l>
     <l n="346">Sappi che 'l termine è di qui dimani;</l>
     <l n="347">ma questa notte ti posso portare</l>
     <l n="348">dentro a Parigi ne' luoghi cristiani. —</l>
     <l n="349">—Debbati — disse Orlando — contrafare</l>
     <l n="350">in quanti modi che tu sai più strani.</l>
     <l n="351">Fatti sì sozzo ch'ogni creatura</l>
     <l n="352">abbi, vegendo, di te gran paura. —</l>
    </lg>
    <lg n="45">
     <l n="353">Allora il diavol si fece un cavallo</l>
     <l n="354">oltre misura di grandezza nero.</l>
     <l n="355">Poi dice Orlando che di quello stallo</l>
     <l n="356">non si partisse e così fe' per vero.</l>
     <l n="357">Orlando solo, sanza alcun vassallo,</l>
     <l n="358">andonne a Carlo, imperadore altero,</l>
     <l n="359">Giugnendo a lui disse: — Re, sanza ciancia,</l>
     <l n="360">sonvi portate novelle di Francia. —</l>
    </lg>
    <lg n="46">
     <l n="361">Maravigliossi Carlo, ciò udendo;</l>
     <l n="362">e poi dimanda dov'era il messaggio.</l>
     <l n="363">Allora Orlando rispose dicendo:</l>
     <l n="364">— Dentro al mio padiglion vel mostreraggio. —</l>
     <l n="365">Carlo e 'l Dusnamo allora andar correndo</l>
     <l n="366">al padiglion col conte pro' e saggio.</l>
     <l n="367">Carlo, vegendo 'l demon contrafatto,</l>
     <l n="368">egli e 'l Dusnamo caddero a quel tratto.</l>
    </lg>
    <lg n="47">
     <l n="369">Poi disse Carlo: — Caro nievo mio,</l>
     <l n="370">fami sì fatta cosa disparire. —</l>
     <l n="371">Orlando allora di ciò l'obbedio:</l>
     <l n="372">fece a suo forma il demonio redire</l>
     <l n="373">per suo scongiuro e per forza de Dio.</l>
     <l n="374">Poi la novella a Carlo fece dire:</l>
     <l n="375">lo 'mperadore di ciò sbigottito,</l>
     <l n="376">trovar si vuol rimedio a tal partito.</l>
    </lg>
    <lg n="48">
     <l n="377">Rispose Orlando: — Ed io farò portarmi</l>
     <l n="378">in questa notte dentro da Parigi.</l>
     <l n="379">Ucciderò Macario con mie armi</l>
     <l n="380">per la virtù del baron san Dionigi. —</l>
     <l n="381">Allora dice el Dusnamo: — A me parmi</l>
     <l n="382">che tu non vada a sì fatti servigi.</l>
     <l n="383">Vadavi Carlo e tu qui rimarrai,</l>
     <l n="384">che l'oste fia vie più sicura assai. —</l>
    </lg>
    <lg n="49">
     <l n="385">Allora disse Carlo: — Io temo forte</l>
     <l n="386">che quel demonio là non mi portasse.</l>
     <l n="387">Temo che prima non mi desse morte,</l>
     <l n="388">che in mal modo cader non mi lasciasse. —</l>
     <l n="389">Rispose Orlando a così fatte sorte</l>
     <l n="390">sopra di lui sanza temer montasse.</l>
     <l n="391">E così Carlo gli montò adosso,</l>
     <l n="392">di spada e di moneta tutto scosso.</l>
    </lg>
    <lg n="50">
     <l n="393">Nessuna cosa, la qual croce avesse,</l>
     <l n="394">non portò Carlo per far tal camino.</l>
     <l n="395">Orlando comandò che lo ponesse</l>
     <l n="396">dentro in Parigi inanzi matutino.</l>
     <l n="397">Sopra 'l demonio allor Carlo si resse,</l>
     <l n="398">vestito a modo d'un ver pelegrino.</l>
     <l n="399">E sapiate, signori, che in quel punto</l>
     <l n="400">era già 'l sol dove si corca giunto.</l>
    </lg>
    <lg n="51">
     <l n="401">Mosse 'l demonio con re Carlo Magno,</l>
     <l n="402">alzando via su per l'aria brunita.</l>
     <l n="403">Nell'altro dir dirò come con lagno</l>
     <l n="404">fu a Macario quel dì tolta la vita</l>
     <l n="405">e come molti fecion mal guadagno,</l>
     <l n="406">che furon morti di questa partita.</l>
     <l n="407">Quel vero Dio, da cui procede tutto,</l>
     <l n="408">sazi vi faccia di suo santo frutto.</l>
    </lg>
   </lg>
  </body>
 </text>
</TEI>