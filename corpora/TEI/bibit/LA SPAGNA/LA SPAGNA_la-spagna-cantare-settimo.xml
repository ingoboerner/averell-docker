<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE SETTIMO</title>
    <author>LA SPAGNA</author>
   </titleStmt>
   <extent>
    <measure unit="stanza">45</measure>
    <measure unit="line">360</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-settimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE SETTIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE SETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Col nome di quel Dio, sire di gloria,</l>
     <l n="2">che di noi tutti è sommo creatore,</l>
     <l n="3">i' vo tornare alla presente storia</l>
     <l n="4">e seguitare con vero tenore;</l>
     <l n="5">ed in questo mie dir vo' far memoria</l>
     <l n="6">sì come Carlo Mano imperadore</l>
     <l n="7">colla suo gente Lazera prendette</l>
     <l n="8">e come tutta gente s'arendette.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come Orlando uccise la versiera</l>
     <l n="11">e come fece i suo baroni armare</l>
     <l n="12">e 'n sulla torre pose la bandiera:</l>
     <l n="13">i suo baron fece alla porta stare,</l>
     <l n="14">tanto che scese della torre altiera;</l>
     <l n="15">poi alla stalla andò co' cavalieri</l>
     <l n="16">e sellâr tutti quanti i lor destrieri.</l>
    </lg>
    <lg n="3">
     <l n="17">Ciascun coverta bene il suo destriere;</l>
     <l n="18">poi montaro a cavallo tutti quanti,</l>
     <l n="19">armati d'elmo, di sbergo e lamiere</l>
     <l n="20">di gamberuoli, di cosciali e guanti:</l>
     <l n="21">sanza pennoni, stendardi o scudiere</l>
     <l n="22">in sulla piazza usciro i combattanti</l>
     <l n="23">istretti istretti colle spade in mano;</l>
     <l n="24">Orlando avea la 'nsegna del Pagano.</l>
    </lg>
    <lg n="4">
     <l n="25">Dietro ad Orlando ciascuno seguiva,</l>
     <l n="26">forte gridando di dietro e davante:</l>
     <l n="27">— Mongioia, san Dionigi viva, viva</l>
     <l n="28">re Carlo Mano ed Orlando d'Anglante. —</l>
     <l n="29">Tutti i Pagan, chi qua chi là fugiva,</l>
     <l n="30">chiamando Macometto e Trevigante,</l>
     <l n="31">dicendo: — Il traditor di Ferraùe</l>
     <l n="32">s'è battezato alla fé di Gesùe. —</l>
    </lg>
    <lg n="5">
     <l n="33">Certo credieno che Ferraù e' fusse</l>
     <l n="34">per quella sopravesta ch'egli avea:</l>
     <l n="35">ciascuno nelle case se ridusse</l>
     <l n="36">e l'arme indosso ciascun si mettea.</l>
     <l n="37">Non fu cotal romor, quando si strusse</l>
     <l n="38">Troia la grande, che tanto valea,</l>
     <l n="39">come facieno que' Saracin lassi,</l>
     <l n="40">caricando i balcon d'arme e di sassi.</l>
    </lg>
    <lg n="6">
     <l n="41">— Alarme alarme! — gridavan Pagani,</l>
     <l n="42">tutti in comune, garzoni e vecchiardi;</l>
     <l n="43">— sieno cacciati fuor questi Cristiani, —</l>
     <l n="44">gittando forte sassi, lancie e dardi,</l>
     <l n="45">traendo frecce con archi soriani</l>
     <l n="46">sopra i nostri Cristian prodi e gagliardi.</l>
     <l n="47">— Muoia Carlon e quei che ci ha ingannati! —</l>
     <l n="48">gridando vanno que' can rinegati.</l>
    </lg>
    <lg n="7">
     <l n="49">— Muoia quel traditor di Ferraùe</l>
     <l n="50">che ci ha ingannati a così fatta guisa!</l>
     <l n="51">Muoia la legge dell'iddio Gesùe!</l>
     <l n="52">Gente cristiana sia tutta conquisa! —</l>
     <l n="53">Le mura della terra tosto fue</l>
     <l n="54">d'arme fornite sanz'altra divisa:</l>
     <l n="55">insegne a Treviganti e Macometti</l>
     <l n="56">ponevan sulle mura i maladetti.</l>
    </lg>
    <lg n="8">
     <l n="57">Nostri Cristian, un più di trentasette,</l>
     <l n="58">faceano in sulla piaza gran battaglia,</l>
     <l n="59">ricevendo le frecce e le saette:</l>
     <l n="60">lor arme non le curano una paglia.</l>
     <l n="61">Alte le case e le rughe eran strette:</l>
     <l n="62">giù piovevano sassi di gran vaglia.</l>
     <l n="63">Cristïan per paura di morire</l>
     <l n="64">non si volean della piaza partire.</l>
    </lg>
    <lg n="9">
     <l n="65">Istrettamente la gente cristiana</l>
     <l n="66">su per la piaza van forte gridando:</l>
     <l n="67">—Viva la santa Chïesa romana</l>
     <l n="68">e Carlo imperadore e 'l conte Orlando! —</l>
     <l n="69">Non s'acostava la gente pagana</l>
     <l n="70">apresso a loro con maze e con brando;</l>
     <l n="71">su per le case facevan difesa</l>
     <l n="72">gridando: — Muoia Carlo e santa Chiesa! —</l>
    </lg>
    <lg n="10">
     <l n="73">Lasciamo Orlando cogli altri baroni</l>
     <l n="74">e ritorniamo a dir del buon re Carlo,</l>
     <l n="75">ch'era nel piano sotto i padiglioni</l>
     <l n="76">con molta gente a piè ed a cavallo,</l>
     <l n="77">armati tutti e montati in arcione,</l>
     <l n="78">giovani isnelli più chiar che cristallo.</l>
     <l n="79">Ottomila Bretòn di Salamone</l>
     <l n="80">facevan l'antiguardia per ragione.</l>
    </lg>
    <lg n="11">
     <l n="81">Dusnamo di Baviera il consiglieri</l>
     <l n="82">verso Lazera prese a risguardare</l>
     <l n="83">e vide la bandiera de' quartieri</l>
     <l n="84">in sulla torre forte ventilare.</l>
     <l n="85">Di subito gridava a lo 'mperieri:</l>
     <l n="86">— Muoveti tosto sanza più tardare.</l>
     <l n="87">Vedete voi d'Orlando la bandiera</l>
     <l n="88">alla città in sulla torre altera? —</l>
    </lg>
    <lg n="12">
     <l n="89">— Alarme! — gridò il nostro imperadore</l>
     <l n="90">e fe' la cloccia a martello sonare:</l>
     <l n="91">tutto il campo s'armò a gran rumore.</l>
     <l n="92">El buon Dusnamo, sanza più restare,</l>
     <l n="93">invêr la terra n'andò a gran furore.</l>
     <l n="94">La gente il cominciò a seguitare:</l>
     <l n="95">sanza bandiere, stendardi o pennoni</l>
     <l n="96">correvan su cavalieri e pedoni.</l>
    </lg>
    <lg n="13">
     <l n="97">E l'uno l'altro nïente aspettava:</l>
     <l n="98">non si faceva schïera di niente;</l>
     <l n="99">qual me' poteva, il destrieri spronava.</l>
     <l n="100">Dusnamo di Baviera prestamente</l>
     <l n="101">(più ch'a veruno il fatto gli toccava!)</l>
     <l n="102">era dinanzi a tutta quella gente</l>
     <l n="103">per rïavere il suo Avolio ed Avino,</l>
     <l n="104">Ottone e Berlinghieri paladino.</l>
    </lg>
    <lg n="14">
     <l n="105">Quando il Dusnamo alla porta fu giunto</l>
     <l n="106">forse con quattrocento in suo compagna,</l>
     <l n="107">quei della terra non restaron punto,</l>
     <l n="108">ma come gente valorosa e magna,</l>
     <l n="109">ciascuno, di superbia e d'ira punto,</l>
     <l n="110">di gettar sassi niuno si sparagna,</l>
     <l n="111">lance manesche e dardi tuttavia</l>
     <l n="112">traendo lor con archi di Soria.</l>
    </lg>
    <lg n="15">
     <l n="113">Nostri Cristian non lassavano entrare</l>
     <l n="114">dentro alle porti per nïun partito:</l>
     <l n="115">assai ne fecion d'esto mondo andare.</l>
     <l n="116">Tristo colui che non era guarnito:</l>
     <l n="117">non gli valeva l'alto Dio chiamare.</l>
     <l n="118">S'era di lancia o di dardo ferito,</l>
     <l n="119">morto alla terra convenia che gisse</l>
     <l n="120">e d'esto mondo tosto si partisse.</l>
    </lg>
    <lg n="16">
     <l n="121">Dice l'autore che questo tormento</l>
     <l n="122">durò un'ora e mezo molto forte:</l>
     <l n="123">piovevan come grandine con vento</l>
     <l n="124">dardi, lance con sassi per tal sorte.</l>
     <l n="125">Bene dei nostri forse fur ducento</l>
     <l n="126">che ricevetton a quel punto morte.</l>
     <l n="127">Carlo con l'altra gente apresso viene</l>
     <l n="128">e col Dusnamo insieme se ritiene.</l>
    </lg>
    <lg n="17">
     <l n="129">Tanto fu l'abondar di nostra gente,</l>
     <l n="130">che per forza entrâr nella cittade,</l>
     <l n="131">tuttavia combattendo fortemente</l>
     <l n="132">con quella gente di gran crudeltade.</l>
     <l n="133">Dusnamo e Carlo, imperador possente,</l>
     <l n="134">eran davanti a tutte le masnade.</l>
     <l n="135">Gridava ognun: — Mongioia e san Dionigi</l>
     <l n="136">e viva il nostro imperier di Parigi!</l>
    </lg>
    <lg n="18">
     <l n="137">Muoia la falsa lege di Macone!</l>
     <l n="138">Sien tutti morti questi Saracini!</l>
     <l n="139">Viva Colui che morì in passione! —</l>
     <l n="140">Que' della terra, grandi e piccolini,</l>
     <l n="141">gridavan: — Moia, l'imperier Carlone!</l>
     <l n="142">Tutti e Cristiani sien fatti tapini! —</l>
     <l n="143">Di sulle case gettavan tal sassi</l>
     <l n="144">che molti ne facieno tristi e lassi.</l>
    </lg>
    <lg n="19">
     <l n="145">Per le rughe la gente si mettea</l>
     <l n="146">combattendo con que' can rinegati:</l>
     <l n="147">tanti sassi con lance vi piovea</l>
     <l n="148">che dal cielo parevano mandati.</l>
     <l n="149">Altro che frecce nulla si vedea.</l>
     <l n="150">Tristi color che non erano armati!</l>
     <l n="151">Per le vie dai palagi e dai torrioni</l>
     <l n="152">spesso erano gittati dei cantoni.</l>
    </lg>
    <lg n="20">
     <l n="153">Nostri Cristiani non potien passare:</l>
     <l n="154">se difendien i Pagan d'ogni lato.</l>
     <l n="155">Indietro cominciaron rinculare,</l>
     <l n="156">che ognun pareva dal diavol cacciato.</l>
     <l n="157">Dusnamo cominciò forte a gridare:</l>
     <l n="158">— Monsignor Carlo, questo è mal mercato.</l>
     <l n="159">Nostri Cristian son morti come cani:</l>
     <l n="160">difender non si posson da Pagani.</l>
    </lg>
    <lg n="21">
     <l n="161">O santo imperador magno e possente,</l>
     <l n="162">sanza ricever nostra gente danno</l>
     <l n="163">arém questa città subitamente</l>
     <l n="164">e questi Saracin s'arenderanno.</l>
     <l n="165">Mettasi dentro presto el foco ardente:</l>
     <l n="166">faccian difesa dal fuoco, se sanno.</l>
     <l n="167">Mercé dimanderanno ad alta voce</l>
     <l n="168">e torneranno a Quel che morì in croce. —</l>
    </lg>
    <lg n="22">
     <l n="169">Carlò gridò: — Franceschi e Borgognoni,</l>
     <l n="170">mettete a fuoco tutta questa terra. —</l>
     <l n="171">Ed Alamanni, Normandi e Bretoni,</l>
     <l n="172">di Piccardia e gente d'Inghilterra</l>
     <l n="173">e Provenzali, Lombardi e Guasconi,</l>
     <l n="174">gridavan tutti: — Sia arsa la terra!</l>
     <l n="175">Al fuoco, al fuoco! Non àbbian mercede</l>
     <l n="176">chi in Apollino o Macone crede. —</l>
    </lg>
    <lg n="23">
     <l n="177">Quando i Pagan sentir gridare: — Al foco! —</l>
     <l n="178">(ed era già acceso in alcun lato)</l>
     <l n="179">non parve loro né scherzo né gioco:</l>
     <l n="180">ognun di subito fu disarmato.</l>
     <l n="181">La battaglia ristette in ogni loco:</l>
     <l n="182">tutto quel popul fu pacificato.</l>
     <l n="183">— Viva Carlon! — cominciaro a gridare —</l>
     <l n="184">— Fateci a vostra fede battezare. —</l>
    </lg>
    <lg n="24">
     <l n="185">Delle magioni usciron tutti quanti</l>
     <l n="186">a nostri Cristïan mercé chiedendo.</l>
     <l n="187">Gente cristiana di retro e davanti</l>
     <l n="188">per tutta la città vanno scorrendo,</l>
     <l n="189">ogni fortezza pigliando da' canti,</l>
     <l n="190">e 'n qua e 'n là s'andavano spartendo.</l>
     <l n="191">Correndo Namo alla piaza n'andava</l>
     <l n="192">e trentasette baron vi trovava.</l>
    </lg>
    <lg n="25">
     <l n="193">Grande allegrezza fece lo 'mperieri</l>
     <l n="194">d'Orlando e d'Ulivieri e di Sansone,</l>
     <l n="195">di Salamone e del Danese Ugieri,</l>
     <l n="196">d'Astolfo e di Gualtieri da Monlione,</l>
     <l n="197">e di Gan da Pontier, suo consiglieri,</l>
     <l n="198">de' quattro figli del duca Namone,</l>
     <l n="199">d'Angiolin di Bordella e di Turpino,</l>
     <l n="200">d'Angiolier di Baiona il paladino.</l>
    </lg>
    <lg n="26">
     <l n="201">A tutti gli altri fe' Carlo gran festa,</l>
     <l n="202">ringrazïando Idio con umil core.</l>
     <l n="203">Poi ch'egli ebbe la terra in sua podesta,</l>
     <l n="204">se dismontò al palagio magiore</l>
     <l n="205">e a Turpin comandò che sanza resta</l>
     <l n="206">della città el grande col minore</l>
     <l n="207">facesse battezar subitamente</l>
     <l n="208">alla fede di Cristo onnipotente.</l>
    </lg>
    <lg n="27">
     <l n="209">Turpin gli fece tutti battezare</l>
     <l n="210">a quella fe' che san Piero lasciòe</l>
     <l n="211">e Macometto fe' a lor rinegare,</l>
     <l n="212">secondo che nel libro trovato hoe:</l>
     <l n="213">tutti gli fe' a nostra fé tornare;</l>
     <l n="214">la nostra lege tutta lor mostròe</l>
     <l n="215">e come Macometto era nïente</l>
     <l n="216">dimostrò lor per vero apertamente.</l>
    </lg>
    <lg n="28">
     <l n="217">Lasciamo stare ora questo sermone</l>
     <l n="218">e ritorniamo al nepote di Carlo,</l>
     <l n="219">Orlando, figlio del duca Milone,</l>
     <l n="220">che sua prodezza mai non ebbe fallo.</l>
     <l n="221">Perché di Ferraù fusse menzione,</l>
     <l n="222">a piè del ponte, dove fe' mancarlo,</l>
     <l n="223">un monimento fe' di marmo fare</l>
     <l n="224">e intorno intorno lettere intagliare,</l>
    </lg>
    <lg n="29">
     <l n="225">le qual dicean: — Qui giace Ferraù,</l>
     <l n="226">che fu più forte ch'altro saracino.</l>
     <l n="227">e in sua persona ebbe tanta virtù</l>
     <l n="228">che vinse a giostra ciascun paladino,</l>
     <l n="229">fuori che Orlando, da cui morto fu</l>
     <l n="230">in su quel ponte e fattovi meschino:</l>
     <l n="231">trentasette baroni avia pigliato,</l>
     <l n="232">tutti i miglior che Carlo avia menato. —</l>
    </lg>
    <lg n="30">
     <l n="233">E sopra el monimento ha un mulino</l>
     <l n="234">ch'era in quel luogo, dove gli è per certo:</l>
     <l n="235">che si vegga l'avello i' non declino,</l>
     <l n="236">però che potrebbe esser ricoperto.</l>
     <l n="237">La terra avalla per ogni camino;</l>
     <l n="238">perciò io credo ch'ello sia coperto.</l>
     <l n="239">Lasciamo il dir di questo monimento</l>
     <l n="240">e torniamo al baron di valimento.</l>
    </lg>
    <lg n="31">
     <l n="241">Orlando Ferraù fe' disarmare</l>
     <l n="242">di tutte l'arme ch'aveva primiere</l>
     <l n="243">e poi d'altr'arme lo fece adobbare,</l>
     <l n="244">sì come fusse nuovo cavaliere.</l>
     <l n="245">D'un pallio alessandrin di grande affare</l>
     <l n="246">la sopravesta fu fatta al guerriere.</l>
     <l n="247">Ben pareva baron di grande ardire:</l>
     <l n="248">non morto già, ma che stia a dormire.</l>
    </lg>
    <lg n="32">
     <l n="249">Di preti e frati, che gli avea alquanti,</l>
     <l n="250">gli furo intorno con molti doppieri,</l>
     <l n="251">cantando loro uffici e salmi santi,</l>
     <l n="252">come a sì fatta cosa fa mestieri.</l>
     <l n="253">Molti v'avea che facieno gran pianti</l>
     <l n="254">per la morte del fior de' cavalieri.</l>
     <l n="255">Saracin, ch'eran fatti cristian poscia,</l>
     <l n="256">aveano di suo morte grande angoscia.</l>
    </lg>
    <lg n="33">
     <l n="257">Assai fu pianto quel baron perfetto</l>
     <l n="258">nel palagio, nel quale fu signore;</l>
     <l n="259">di poi fu messo in un bel cataletto</l>
     <l n="260">e del palagio fu portato fore,</l>
     <l n="261">non già da poltronier né da valletto,</l>
     <l n="262">ma da baroni e campion di valore.</l>
     <l n="263">Al monimento fu il baron portato,</l>
     <l n="264">coperto tutto d'un palio rosato.</l>
    </lg>
    <lg n="34">
     <l n="265">Fu sepellito il baron valoroso</l>
     <l n="266">a grande onore, sì come degno era.</l>
     <l n="267">Chi ne fu lieto e chi ne fu doglioso;</l>
     <l n="268">nella terra tornò la grande schiera.</l>
     <l n="269">e quattro giorni fe' Carlo riposo</l>
     <l n="270">con quella gente ch'avea a suo bandiera.</l>
     <l n="271">Quando fu quattro giorni riposato,</l>
     <l n="272">suo quattro consiglieri ebbe chiamato,</l>
    </lg>
    <lg n="35">
     <l n="273">Dusnamo e Salamon, re di Bretagna,</l>
     <l n="274">Danese Ugieri e 'l conte Ganellone.</l>
     <l n="275">— Ditemi, bei signor, franca compagna,</l>
     <l n="276">questa città, che è a mie comandagione,</l>
     <l n="277">vogliam lasciare e gire invêr la Spagna,</l>
     <l n="278">sopra l'altre città di Marsilione,</l>
     <l n="279">o mandare a Marsilio prima a dire</l>
     <l n="280">che le chiavi mi dia di ciò ch'è sire? —</l>
    </lg>
    <lg n="36">
     <l n="281">Dusnamo di Baviera arditamente</l>
     <l n="282">si levò ritto e cominciò a parlare:</l>
     <l n="283">— Santissimo imperier magno e possente,</l>
     <l n="284">a me parrebbe a Marsilion mandare</l>
     <l n="285">un messagier di nostra franca gente</l>
     <l n="286">e dalla vostra parte comandare</l>
     <l n="287">che di ciò che mantiene in questo mondo</l>
     <l n="288">mandi le chiavi a voi, signor giocondo.—</l>
    </lg>
    <lg n="37">
     <l n="289">Quando il Dusnamo ebbe così parlato,</l>
     <l n="290">ciascun degli altri consiglier rispose:</l>
     <l n="291">— Il detto del Dusnamo sia osservato;</l>
     <l n="292">il messo vada sanza far più pose.</l>
     <l n="293">Marsilio sarà tutto impaurato</l>
     <l n="294">quando saprà novelle sì dogliose,</l>
     <l n="295">che Ferraù suo nievo sia conquiso;</l>
     <l n="296">a voi si renderà sanza diviso. —</l>
    </lg>
    <lg n="38">
     <l n="297">Carlo Mano apellò un suo barone,</l>
     <l n="298">che Anselmo era chiamato dalla gente</l>
     <l n="299">(conte di Fiandra l'autor qui mi pone),</l>
     <l n="300">e disse: — Va, barone, immantenente</l>
     <l n="301">a Saragoza, inanzi a Marsilione</l>
     <l n="302">e conteragli tutto il conveniente:</l>
     <l n="303">sì come Lazera, è in mie balia,</l>
     <l n="304">e morto è Ferraù certo gli sia.</l>
    </lg>
    <lg n="39">
     <l n="305">Dirai che venga a me sanza tardare</l>
     <l n="306">a dimandarmi mercé e perdonanza:</l>
     <l n="307">di tutto ciò ch'egli ha signoreggiare</l>
     <l n="308">mandi le chiavi a me sanza tardanza,</l>
     <l n="309">e facciasi a mia fé poi battezare</l>
     <l n="310">e torni al vero Dio che ha più possanza.</l>
     <l n="311">Se questo non vuol far, di' che mio oste</l>
     <l n="312">subito aspetti per piani e per coste.</l>
    </lg>
    <lg n="40">
     <l n="313">E non gli lascierò tanto che vaglia</l>
     <l n="314">di ciò che tiene, città e castella,</l>
     <l n="315">el valer pur d'una trista medaglia:</l>
     <l n="316">giammai non tornerò in Francia bella</l>
     <l n="317">se 'l mio nepote Orlando di gran vaglia</l>
     <l n="318">di Pampalona, Lucerna e la Stella,</l>
     <l n="319">Nobile, Saragoza e di Ragona,</l>
     <l n="320">e di tutta la Spagna abbia corona. —</l>
    </lg>
    <lg n="41">
     <l n="321">Anselmo disse: — Signor, volentieri</l>
     <l n="322">farò a Marsilio sì fatta ambasciata</l>
     <l n="323">dammi un compagno d'esti cavalieri.</l>
     <l n="324">quel che tu vuoi di tuo gente pregiata,</l>
     <l n="325">che più sicuro andrò per li sentieri. —</l>
     <l n="326">Carlo allora apellò in quella fiata</l>
     <l n="327">un cavalier ch'era Alorin chiamato,</l>
     <l n="328">uom valoroso e di battaglia usato.</l>
    </lg>
    <lg n="42">
     <l n="329">E comandogli che Anselmo seguisse</l>
     <l n="330">en ogni parte, ove volesse gire,</l>
     <l n="331">e ciò che comandasse l'obedisse</l>
     <l n="332">e mai dal suo voler non si partire.</l>
     <l n="333">— Monsignor Carlo, — il cavalier gli disse —</l>
     <l n="334">— obedito sara' sanza fallire. —</l>
     <l n="335">Carlo li benedisse ad ambedue</l>
     <l n="336">dalla sua parte e dal vero Gesùe.</l>
    </lg>
    <lg n="43">
     <l n="337">Trambedui e baron furon armati</l>
     <l n="338">di ciò che a cavalier facea mestieri:</l>
     <l n="339">e poi davanti a loro fur menati,</l>
     <l n="340">coperti a maglia, duo forti destrieri.</l>
     <l n="341">I duo guerrieri vi furon montati:</l>
     <l n="342">sanza menare sergenti o scudieri</l>
     <l n="343">si partîr dalla terra prestamente,</l>
     <l n="344">ciascun armato in sul destrier possente.</l>
    </lg>
    <lg n="44">
     <l n="345">Il conte Anselmo col buon Alorino</l>
     <l n="346">di Lazera partîr tutti soletti:</l>
     <l n="347">vêr Saragoza presero il camino,</l>
     <l n="348">che non fur da nïuna gente stretti.</l>
     <l n="349">A Pampalona giunsero un mattino</l>
     <l n="350">i duo baron valorosi e perfetti,</l>
     <l n="351">dicendo ch'eran messi di Carlone,</l>
     <l n="352">ch'andar volieno al re Marsilïone.</l>
    </lg>
    <lg n="45">
     <l n="353">Lasciati eran passare in ogni lato,</l>
     <l n="354">come d'ambasciadore è sempre usanza</l>
     <l n="355">di non esser offeso, ma guardato.</l>
     <l n="356">Pampalona passaro per certanza,</l>
     <l n="357">secondo che per scritto io ho trovato.</l>
     <l n="358">Nell'altro canto ve dirò la danza</l>
     <l n="359">e la battaglia che fêr coi Pagani.</l>
     <l n="360">Tutti vi faccia Dio allegri e sani.</l>
    </lg>
   </lg>
  </body>
 </text>
</TEI>