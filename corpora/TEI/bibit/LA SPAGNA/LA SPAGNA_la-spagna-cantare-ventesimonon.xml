<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMONONO</title>
    <author>LA SPAGNA</author>
   </titleStmt>
   <extent>
    <measure unit="stanza">52</measure>
    <measure unit="line">416</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimonon</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMONONO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMONONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Somma virtù, da cui procede tutto,</l>
     <l n="2">padre eternale, onnipotente Dio,</l>
     <l n="3">vera giustizia, superno ridutto,</l>
     <l n="4">a te ricorro come signor pio:</l>
     <l n="5">concedi a me del tuo superno frutto</l>
     <l n="6">che imparar possa lo spirito mio</l>
     <l n="7">e possa seguitar la bella storia</l>
     <l n="8">sì come il libro conta e fa memoria.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">come Marsilio s'era consigliato</l>
     <l n="11">con tutti i suo baron di grande affare</l>
     <l n="12">e come Bianciardino avea parlato</l>
     <l n="13">e come vuole messaggio mandare.</l>
     <l n="14">E poi il re Fiorano ebbe apellato,</l>
     <l n="15">re Mazademo e 'l buon re Giustamonte,</l>
     <l n="16">re Onoveo e 'l re Feligaconte,</l>
    </lg>
    <lg n="3">
     <l n="17">e 'l re Albichi e 'l re Margaritone,</l>
     <l n="18">e' l re Ansuigi e 'l buon re Lïonetto:</l>
     <l n="19">re Biasamonte e Bianciardin chiamòne.</l>
     <l n="20">Allor ciascun, come baron perfetto,</l>
     <l n="21">inanzi a lui ginocchïoni andòne.</l>
     <l n="22">Disse Marsilio: — A Carlo, in suo cospetto,</l>
     <l n="23">dalla mia parte cotale imbasciata</l>
     <l n="24">per voi davanti a lui sia racontata. —</l>
    </lg>
    <lg n="4">
     <l n="25">E disse lor come dovessin dire</l>
     <l n="26">del gran tributo, el qual gli promettea.</l>
     <l n="27">Poi fe' Marsilio dieci mul venire,</l>
     <l n="28">che ciascheduno gran tesor valea:</l>
     <l n="29">le selle eran d'avorio, a non mentire;</l>
     <l n="30">i freni d'oro e argento che lucea,</l>
     <l n="31">e cigne e sopracigne eran di seta,</l>
     <l n="32">le qual valevan molt'oro e moneta.</l>
    </lg>
    <lg n="5">
     <l n="33">Molto tesoro ebbon gli ambasciadori</l>
     <l n="34">e poi se dipartiron cavalcando.</l>
     <l n="35">In pochi giorni sappiate, signori,</l>
     <l n="36">arivaron dov'era Carlo e Orlando</l>
     <l n="37">dintorno della Stella a ta' tenori.</l>
     <l n="38">Gli ambasciador, nell'oste capitando,</l>
     <l n="39">furono a Carlo davanti menati</l>
     <l n="40">e dentro al suo padiglion dismontati.</l>
    </lg>
    <lg n="6">
     <l n="41">Fece lor Carlo grandissimo onore,</l>
     <l n="42">come si convenia a cotal gente:</l>
     <l n="43">cenâr la sera coll'imperadore</l>
     <l n="44">e poi dormiro la notte seguente;</l>
     <l n="45">poi il mattin, come apparve l'albore,</l>
     <l n="46">furon davanti a Carlo immantenente</l>
     <l n="47">dentro dal padiglione, ove assembrati</l>
     <l n="48">eran più duchi e principi nomati.</l>
    </lg>
    <lg n="7">
     <l n="49">Or udirete bella imbasciaria</l>
     <l n="50">che fu disposta da que' imbasciadori</l>
     <l n="51">dinanzi a Carlo e alla sua baronia</l>
     <l n="52">da que' Pagani falsi traditori.</l>
     <l n="53">Re Bianciardin, falsa persona e ria,</l>
     <l n="54">davanti fassi dicendo: — Signori,</l>
     <l n="55">noi siam mandati da Marsilïone</l>
     <l n="56">davanti a Carlo, de' Cristan campione.</l>
    </lg>
    <lg n="8">
     <l n="57">Da parte di Marsilio a te vegniamo</l>
     <l n="58">e sì dalla sua parte ti saluto.</l>
     <l n="59">Sappi che vuole essere al tuo richiamo</l>
     <l n="60">e darti per omaggio tal tributo;</l>
     <l n="61">bench'al presente non te l'arechiamo,</l>
     <l n="62">abbil da me sì come ricevuto:</l>
     <l n="63">trecento muli carichi d'argento</l>
     <l n="64">e cento d'oro di gran valimento;</l>
    </lg>
    <lg n="9">
     <l n="65">e mille astori con mille sparvieri</l>
     <l n="66">e da cacciare mille buon brachetti,</l>
     <l n="67">trenta girfalchi con mille levrieri,</l>
     <l n="68">mille falcon da ucellar perfetti,</l>
     <l n="69">e mille donne e fi di cavalieri</l>
     <l n="70">e da tor moglie mille giovinetti,</l>
     <l n="71">chiariti e rilucenti come specchi,</l>
     <l n="72">e per tuo buon consiglio mille vecchi;</l>
    </lg>
    <lg n="10">
     <l n="73">e vuolsi a vostra fede battezare</l>
     <l n="74">e rinegare Apollino e Macone;</l>
     <l n="75">e con tua gente tu debba tornare</l>
     <l n="76">fra i Cristïani e lassar sue magione;</l>
     <l n="77">e priegati gli debba perdonare</l>
     <l n="78">se vêr di te ha fatto falligione. —</l>
     <l n="79">Carlo rispose: — In che modo fidarmi</l>
     <l n="80">poss'io che tale don debba mandarmi? —</l>
    </lg>
    <lg n="11">
     <l n="81">Rispose Bianciardin: — Quando tornato</l>
     <l n="82">sarete in Francia con vostra oste magna,</l>
     <l n="83">per la festa di san Michel beato,</l>
     <l n="84">Marsilio con gran séguito di Spagna</l>
     <l n="85">verrà in Francia, com'io ho contato,</l>
     <l n="86">a battezarsi con sua turba magna.</l>
     <l n="87">El gran tributo allora aporteravvi</l>
     <l n="88">ed anche per istaggi doneravvi</l>
    </lg>
    <lg n="12">
     <l n="89">venti figliuoli di re incoronati;</l>
     <l n="90">ed un mio figlio sarà di que' venti,</l>
     <l n="91">che è di li migliori e più pregiati,</l>
     <l n="92">che 'n tutta Spagna sia e de' più possenti.</l>
     <l n="93">A vosta fede saran battezati.</l>
     <l n="94">Ben dovranno e Cristiani esser contenti</l>
     <l n="95">quando tanti pro' uomini di lancia</l>
     <l n="96">verranno tutti a battezarsi in Francia. —</l>
    </lg>
    <lg n="13">
     <l n="97">Carlo rispose: — Se Marsilïone</l>
     <l n="98">mi manda tal tributo, son contento;</l>
     <l n="99">d'altro non gli farò dimandagione. —</l>
     <l n="100">E finì Carlo allor suo parlamento.</l>
     <l n="101">Orlando, figlio del duca Milone,</l>
     <l n="102">si levò ritto con grande ardimento:</l>
     <l n="103">sopra di tutti parlò in tal modo,</l>
     <l n="104">come odirete, signor, sanza frodo.</l>
    </lg>
    <lg n="14">
     <l n="105">— Carlo, di Francia re e imperadore</l>
     <l n="106">di Roma e somma guida de' Cristiani,</l>
     <l n="107">con tua bella oste di tanto valore</l>
     <l n="108">diciasette anni sopra de' Pagani</l>
     <l n="109">stati siam nella Spagna con dolore.</l>
     <l n="110">Venuta è quasi tutta alle tue mani:</l>
     <l n="111">città e castella in Ispagna abiam prese</l>
     <l n="112">e Saragoza è sola a far contese.</l>
    </lg>
    <lg n="15">
     <l n="113">Facciasi il campo a quest'oste levare</l>
     <l n="114">e 'ntorno a Saragoza ci poniamo,</l>
     <l n="115">che Marsilio ci possa favellare</l>
     <l n="116">vie più da presso, s'egli è così bramo.</l>
     <l n="117">Vedremo se vorrà il tributo dare,</l>
     <l n="118">come promesso udito ce l'abbiamo.</l>
     <l n="119">Se allora cel vorrà dare, il vedremo;</l>
     <l n="120">se altro si fa, ingannati saremo.</l>
    </lg>
    <lg n="16">
     <l n="121">Se noi torniamo ne' cristian paesi,</l>
     <l n="122">dal re Marsilio avremo duri inganni.</l>
     <l n="123">Tanti baron, quanti son qui attesi,</l>
     <l n="124">non gli rasembri mai più in cento anni.</l>
     <l n="125">Guerregiati sarem da' Navarresi</l>
     <l n="126">vie più che mai con grandi nostri afanni.</l>
     <l n="127">Dica chi vuole, che per tal tributo</l>
     <l n="128">noi diamo il giuoco vinto per perduto. —</l>
    </lg>
    <lg n="17">
     <l n="129">Detto che Orlando ebbe sua diceria,</l>
     <l n="130">sicché del padiglion tutti l'odiro,</l>
     <l n="131">Carlo, sguardando quella baronia</l>
     <l n="132">e non parlando, gettò gran sospiro.</l>
     <l n="133">Gan da Pontieri colla mente ria</l>
     <l n="134">si levò ritto per dir suo desio.</l>
     <l n="135">Ora incomincia il tradimento grande,</l>
     <l n="136">il qual per l'universo ancor si spande.</l>
    </lg>
    <lg n="18">
     <l n="137">Disse Gan da Pontieri: — Intendi, Carlo.</l>
     <l n="138">Se ci atteniamo al consiglio d'Orlando,</l>
     <l n="139">di voler pur di guerra contentarlo,</l>
     <l n="140">in Cristianità noi tornerem quando?</l>
     <l n="141">Giamai non torneremo a casa, Carlo:</l>
     <l n="142">sempre andrem per lo mondo guerreggiando.</l>
     <l n="143">Poiché Marsilio tanto ne promette,</l>
     <l n="144">levisi il campo e nïente s'aspette. —</l>
    </lg>
    <lg n="19">
     <l n="145">El duca Namo, di Baviera sire,</l>
     <l n="146">si levò ritto a re Carlo davanti</l>
     <l n="147">e disse, che ciascun potea odire,</l>
     <l n="148">ch'eran nel padiglione tutti quanti:</l>
     <l n="149">— Carlo, se 'l mio consiglio vuoi seguire,</l>
     <l n="150">udito ciò c'han detto gli Affricanti,</l>
     <l n="151">manda a Marsilio un tuo car messagio</l>
     <l n="152">e saprai poscia tutto el suo coragio.</l>
    </lg>
    <lg n="20">
     <l n="153">Il qual gli conti e dica aperto e chiaro</l>
     <l n="154">come tu intendi volere il tributo;</l>
     <l n="155">che a te venga sanza alcun riparo,</l>
     <l n="156">se lui non vuol da te esser distrutto;</l>
     <l n="157">che il tributo, el qual dice sì chiaro</l>
     <l n="158">venga con esso e battezisi in tutto,</l>
     <l n="159">in prima che di qua facci partita,</l>
     <l n="160">se non ch'al tutto gli torrai la vita.</l>
    </lg>
    <lg n="21">
     <l n="161">Che se ti parti di questa contrada</l>
     <l n="162">e torni in Francia e ingànnati costui,</l>
     <l n="163">giamai in qua sì nobile masnada</l>
     <l n="164">di gente d'arme non torna su lui.</l>
     <l n="165">Or ho finito, se 'l mio dir t'agrada,</l>
     <l n="166">a ciò che dica poi: dolente fui,</l>
     <l n="167">ch'i' ho abandonato il mio adversaro;</l>
     <l n="168">senno di drieto a fatica ha riparo.</l>
    </lg>
    <lg n="22">
     <l n="169">Ed io voglio esser quel tal messagiere,</l>
     <l n="170">se t'è in piacere, a quel re saracino.—</l>
     <l n="171">Carlo rispose: — Siedi, consigliere;</l>
     <l n="172">d'andarvi non parlare più latino. —</l>
     <l n="173">Si levò allor ritto volentiere</l>
     <l n="174">di Rana l'arcivescovo Turpino,</l>
     <l n="175">dicendo: — Carlo, sì fatta ambasciata</l>
     <l n="176">sarà per me a Marsilio contata. —</l>
    </lg>
    <lg n="23">
     <l n="177">Disse il re Carlo: — Di ciò non parlare. —</l>
     <l n="178">Turpin si tornò subito a sedere.</l>
     <l n="179">Orlando disse: — Ed io vi voglio andare</l>
     <l n="180">al re Marsilio per cotanto avere.</l>
     <l n="181">Se non vorrà o non voglia mandare,</l>
     <l n="182">la vita gli torrò con mio potere. —</l>
     <l n="183">Carlo rispose: — Tra que' Saracini</l>
     <l n="184">non vo' che vada alcun de' paladini.</l>
    </lg>
    <lg n="24">
     <l n="185">Mandar vi voglio un altro gran barone,</l>
     <l n="186">il qual sia savio e bene aparentato. —</l>
     <l n="187">Disse Orlando: — Mandate Ganellone,</l>
     <l n="188">che tutto ciò ch'avete adimandato</l>
     <l n="189">non ha in tutto questo padiglione</l>
     <l n="190">miglior di lui a sì fatto mercato. —</l>
     <l n="191">Que' del consiglio allor, piccoli e grandi,</l>
     <l n="192">gridaron tutti: — Tal messo si mandi. —</l>
    </lg>
    <lg n="25">
     <l n="193">Carlo apellò Ganellon da Pontieri</l>
     <l n="194">e disse: — Conte, poi ch'è in piacimento</l>
     <l n="195">a tutta l'oste ed a' mie' consiglieri,</l>
     <l n="196">a me diletta e molto m'è in talento</l>
     <l n="197">che tu vada con questi messagieri</l>
     <l n="198">al re Marsilio per l'oro e l'argento.</l>
     <l n="199">El gran tributo che promette dare,</l>
     <l n="200">sappi se dar lo vuole o se gli pare. —</l>
    </lg>
    <lg n="26">
     <l n="201">E quando Gano tal parole intese,</l>
     <l n="202">giamai non fu sì dolente né tristo.</l>
     <l n="203">Mal volentier tale imbasciata prese,</l>
     <l n="204">perché pensava fare un male aquisto.</l>
     <l n="205">e gridò forte sì ch'ognun l'intese:</l>
     <l n="206">— Se io ci torno, in fe' di Gesù Cristo,</l>
     <l n="207">e non son morto da que' Saracini,</l>
     <l n="208">costerà questa andata a' paladini. —</l>
    </lg>
    <lg n="27">
     <l n="209">Il possente Ulivier che ben l'udiva,</l>
     <l n="210">verso di Gano andò con mal volere:</l>
     <l n="211">con quanta forza del braccio gli usciva</l>
     <l n="212">donava al conte, che stava a sedere,</l>
     <l n="213">una gotata, non di forza priva,</l>
     <l n="214">sì che 'l fe' quasi di sedia cadere.</l>
     <l n="215">Il sangue della bocca d'ogni lato</l>
     <l n="216">uscì a Gano, onde si fu adirato,</l>
    </lg>
    <lg n="28">
     <l n="217">dicendo: — Caro costeratti, sire,</l>
     <l n="218">questa gotata che al presente hai data. —</l>
     <l n="219">Col brando in man per volerlo ferire</l>
     <l n="220">verso di lui andò a quella fiata.</l>
     <l n="221">Il duca Astolfo, d'Inghilterra sire,</l>
     <l n="222">vegendo Gan colla mente adirata,</l>
     <l n="223">col brando in mano gli correa adosso.</l>
     <l n="224">Allora il duca Namo si fu mosso</l>
    </lg>
    <lg n="29">
     <l n="225">e prese Astolfo dicendo: — Non fare.</l>
     <l n="226">Non esser contra lui tanto fallace:</l>
     <l n="227">lascialo del suo danno lamentare,</l>
     <l n="228">ch'andar conviengli, poi ch'a Carlo piace. —</l>
     <l n="229">Allora Gano cominciò a parlare</l>
     <l n="230">davanti a Carlo, imperador verace,</l>
     <l n="231">dicendo: — Monsignor, poi che v'agrada,</l>
     <l n="232">presto son io a mettermi in istrada. —</l>
    </lg>
    <lg n="30">
     <l n="233">Ma dentro d'ira ardeva più che fuoco,</l>
     <l n="234">per niquità duramente infiamato,</l>
     <l n="235">e fra sé dice: — Egli è mestieri un poco</l>
     <l n="236">che non mi mostri d'essere adirato;</l>
     <l n="237">ma io farò a' paladin tal giuoco</l>
     <l n="238">che ciascheduno a pezi fia tagliato.</l>
     <l n="239">Inanzi torni qui da Saragoza,</l>
     <l n="240">de' paladin farò tagliata e moza. —</l>
    </lg>
    <lg n="31">
     <l n="241">Allora Carlo si fu in piè levato</l>
     <l n="242">per dar risposta a' messaggi di Spagna.</l>
     <l n="243">Udendo come ognuno avea parlato,</l>
     <l n="244">disse: — Messaggi di virtute magna,</l>
     <l n="245">io sono al tutto in me deliberato</l>
     <l n="246">di mandar Gano in la vostra compagna</l>
     <l n="247">per saper da Marsilio suo volere</l>
     <l n="248">e che mi mandi il tributo e l'avere. —</l>
    </lg>
    <lg n="32">
     <l n="249">I messageri, udendo la risposta,</l>
     <l n="250">disson: — Contenti siam di ciò che fate, —</l>
     <l n="251">e fuor del padiglion, sanza più sosta,</l>
     <l n="252">uscîr ed ebber lor some carcate.</l>
     <l n="253">Gan da Pontieri uscì lor alla costa</l>
     <l n="254">dicendo: — Io vo', signor, che vi posiate</l>
     <l n="255">qui al mio padiglion fino al mattino:</l>
     <l n="256">poi prenderemo allor nostro camino. —</l>
    </lg>
    <lg n="33">
     <l n="257">Re Bianciardino, il più savio di loro,</l>
     <l n="258">rispose: — Per tuo amore siam contenti. —</l>
     <l n="259">Così posarsi la notte costoro</l>
     <l n="260">infino al giorno, agli albori lucenti:</l>
     <l n="261">poi caricaron lor some e tesoro</l>
     <l n="262">per caminar que' falsi frodolenti,</l>
     <l n="263">e Gan con loro insieme entrò in via</l>
     <l n="264">per far di Carlo l'ambasciata ria.</l>
    </lg>
    <lg n="34">
     <l n="265">E così cotal gente cavalcando,</l>
     <l n="266">re Bianciardino dimandava Gano:</l>
     <l n="267">— Com'è forte uomo il vostro conte Orlando</l>
     <l n="268">che dà sì grande orgoglio a Carlo Mano! —</l>
     <l n="269">Rispose Gan, fieramente parlando:</l>
     <l n="270">— In tutto quanto il populo cristiano</l>
     <l n="271">non ha nïuno di tanta possanza,</l>
     <l n="272">né che di lui non abbia gran dottanza.</l>
    </lg>
    <lg n="35">
     <l n="273">Se avesse adosso tutto l'universo,</l>
     <l n="274">un vil bisante non dotta né cura,</l>
     <l n="275">tanto è di possa pieno in ogni verso</l>
     <l n="276">che racontar non ne potrei misura.</l>
     <l n="277">Non credo sia gigante sì diverso</l>
     <l n="278">che non avesse di lui gran paura;</l>
     <l n="279">e s'io dico bugia, chi l'ha provato</l>
     <l n="280">dirlo potria se l'ha vivo lasciato. —</l>
    </lg>
    <lg n="36">
     <l n="281">Disse il re Bianciardin: — Sariaci modo</l>
     <l n="282">o via o verso di farlo morire</l>
     <l n="283">per tradimento o per inganno o frodo,</l>
     <l n="284">che Carlo non avesse tanto ardire? —</l>
     <l n="285">Rispose Gano: — Di questo mi lodo</l>
     <l n="286">che alla sua morte voglio aconsentire</l>
     <l n="287">pel grande oltraggio e la gran villania</l>
     <l n="288">che mi fu fatta da sua compagnia.</l>
    </lg>
    <lg n="37">
     <l n="289">Vedretemi Marsilio minacciare</l>
     <l n="290">quando sarò in sua corte davanti,</l>
     <l n="291">e lui e la sua gente dispregiare</l>
     <l n="292">e suo baroni insieme tutti quanti;</l>
     <l n="293">poscia con lui io vorrò ordinare</l>
     <l n="294">la gran vittoria per voi Affricanti</l>
     <l n="295">e la morte d'Orlando e de' compagni</l>
     <l n="296">che contra voi son di possa sì magni. —</l>
    </lg>
    <lg n="38">
     <l n="297">Disse il re Bianciardin: — Se tu farai</l>
     <l n="298">ciò che prometti al giusto mio signore,</l>
     <l n="299">tanto tesoro ne guadagnerai</l>
     <l n="300">che in Cristianità non fia magiore. —</l>
     <l n="301">E così, ragionando insieme assai,</l>
     <l n="302">in pochi giorni il falso traditore</l>
     <l n="303">in Saragozza giunse nel palagio</l>
     <l n="304">là dove il re Marsilio stava ad agio.</l>
    </lg>
    <lg n="39">
     <l n="305">Quando Marsilio vide ritornare</l>
     <l n="306">i suoi ambasciador con Ganellone</l>
     <l n="307">di botto prese loro adimandare:</l>
     <l n="308">— Che risposta recate da Carlone? —</l>
     <l n="309">Disse il re Bianciardin: — Tutto l'affare</l>
     <l n="310">vi conterà qui questo suo barone. —</l>
     <l n="311">E Gano avanti parlando si trasse,</l>
     <l n="312">che non pareva che punto dottasse.</l>
    </lg>
    <lg n="40">
     <l n="313">— Quel vero Dio che l'universo mondo</l>
     <l n="314">formò e fece con sua mano propria,</l>
     <l n="315">di che tre parti sono a tondo a tondo,</l>
     <l n="316">Africa prima, Asia ed Europia,</l>
     <l n="317">e da poi tratto ha noi del profondo,</l>
     <l n="318">dandoci di sua grazia magna copia,</l>
     <l n="319">salvi e mantegna la Chiesa di Roma</l>
     <l n="320">e Carlo Magno, che 'mperier si noma;</l>
    </lg>
    <lg n="41">
     <l n="321">salvi e mantenga Orlando, sir d'Anglante,</l>
     <l n="322">el duca Astolfo e 'l buon Turpin di Rana,</l>
     <l n="323">e Sansonetto che fu già affricante;</l>
     <l n="324">salvi e mantenga tutta fé cristiana;</l>
     <l n="325">abatta il re Marsilio e Balugante</l>
     <l n="326">e tutta vostra fé falsa pagana:</l>
     <l n="327">chi non crede in Gesù, sire di tutto,</l>
     <l n="328">d'avere e di persona sia distrutto.</l>
    </lg>
    <lg n="42">
     <l n="329">Messaggio son di Carlo imperadore</l>
     <l n="330">e qui dalla sua parte ti comando</l>
     <l n="331">che riverenzia, come a tuo magiore,</l>
     <l n="332">gli facci e ciò che tieni a tuo comando</l>
     <l n="333">della metà vuol sanz'altro tenore</l>
     <l n="334">che ne facci signore il conte Orlando;</l>
     <l n="335">e con tutta tua gente a suo Idio</l>
     <l n="336">torna e riniega il tuo ch'è falso e rio.</l>
    </lg>
    <lg n="43">
     <l n="337">E vuol che tu gli mandi il gran tributo,</l>
     <l n="338">che gli mandasti a dir che gli daresti;</l>
     <l n="339">ed io son qui per il tesor venuto;</l>
     <l n="340">ed anche vuole altri patti con questi:</l>
     <l n="341">che l'Argaliffo, che è tuo zio tenuto,</l>
     <l n="342">davanti a lui prigione il manifesti,</l>
     <l n="343">che gli vorrà la testa far tagliare,</l>
     <l n="344">perché fe' duo suoi nepoti impiccare.</l>
    </lg>
    <lg n="44">
     <l n="345">E se tu non farai quel ch'io te dico,</l>
     <l n="346">Carlo e suo oste l'assedio porratti.</l>
     <l n="347">Ciò che tu hai, non ti varrà un fico:</l>
     <l n="348">tutto rubbare e dibrusciar faratti.</l>
     <l n="349">E se tu vorrai esser suo amico</l>
     <l n="350">e battezarti ed osservar ta' patti,</l>
     <l n="351">tu rimarrai signore ricco e magno,</l>
     <l n="352">e se nol fai, tu arài mal guadagno.</l>
    </lg>
    <lg n="45">
     <l n="353">Faratti Carlo prendere e legare,</l>
     <l n="354">e in Francia ti merrà come mastino;</l>
     <l n="355">poi le tue carni farà a' can mangiare,</l>
     <l n="356">se non t'arenderai a lui tapino. —</l>
     <l n="357">Marsilio, odendo Gano sì parlare,</l>
     <l n="358">gran dolor ebbe nel suo cor meschino</l>
     <l n="359">e tolse allor con adirata mente</l>
     <l n="360">un gran spiedo di mano ad un sergente.</l>
    </lg>
    <lg n="46">
     <l n="361">E verso Gano lo spiedo menava</l>
     <l n="362">dicendo: — Messagier, non puoi campare.</l>
     <l n="363">Non farai più imbasciata, — el re gridava —</l>
     <l n="364">— che tutto a pezzi ti farò tagliare. —</l>
     <l n="365">Gano il mantello allora si spogliava;</l>
     <l n="366">per poter meglio a' colpi riparare</l>
     <l n="367">al braccio se l'avolse e poi il brando</l>
     <l n="368">della guaina fuor trasse gridando:</l>
    </lg>
    <lg n="47">
     <l n="369">— Marsilio, un vil bisante non ti curo,</l>
     <l n="370">né te né tutta quanta la tua corte.</l>
     <l n="371">Io mi credo sicuro e sì ti giuro</l>
     <l n="372">anzi ch'io moia, di dare la morte</l>
     <l n="373">a più di cento dentro a questo muro,</l>
     <l n="374">tanto mi sento la persona forte;</l>
     <l n="375">e se morto sarò, Marsilio, aspetta</l>
     <l n="376">che di me Carlo farà gran vendetta.</l>
    </lg>
    <lg n="48">
     <l n="377">Un Saracin, ch'avia nome Ardalotto,</l>
     <l n="378">che di Marsilio era nievo carnale,</l>
     <l n="379">si fece inanzi e disse: — Già non dotto,</l>
     <l n="380">o re Marsilio, signor naturale.</l>
     <l n="381">Se mi dai la parola qui di botto,</l>
     <l n="382">darò a quel Cristian colpo mortale,</l>
     <l n="383">che tanto t'ha spregiato nel suo dire,</l>
     <l n="384">che più mio core nol può sofferire. —</l>
    </lg>
    <lg n="49">
     <l n="385">Marsilio allora non rispose niente</l>
     <l n="386">e l'Argaliffo in piè si fu levato.</l>
     <l n="387">Vêr di Marsilio parla arditamente:</l>
     <l n="388">— Marsilio, il messaggio ch'è mandato</l>
     <l n="389">dee dir su' ambasceria compiutamente;</l>
     <l n="390">non dee esser offeso né assaltato.</l>
     <l n="391">Mandasti a Carlo tua grande imbasciata</l>
     <l n="392">e fu da lui con onore acettata.</l>
    </lg>
    <lg n="50">
     <l n="393">Se qui facessi morir Ganellone,</l>
     <l n="394">ti saria disonore e dapoi Carlo</l>
     <l n="395">faria suo sforzo con sue legïone</l>
     <l n="396">ed al tutto vorrebbe vendicarlo. —</l>
     <l n="397">Allora Bianciardin, falso fellone,</l>
     <l n="398">si levò suso per volere atarlo:</l>
     <l n="399">— O Marsilio, riguarda Ganellone,</l>
     <l n="400">da cui pregio ed onor ricevuto hone.</l>
    </lg>
    <lg n="51">
     <l n="401">Questo è 'l maggiore di Cristianitade,</l>
     <l n="402">di gran ricchezze e magno parentado,</l>
     <l n="403">anzi che parta di questa cittade,</l>
     <l n="404">t'insegnarà cosa che ti fia a grado:</l>
     <l n="405">di far morire Orlando e sue masnade</l>
     <l n="406">che guastano tuo regno e tuo contado. —</l>
     <l n="407">Marsilio, quando tal novella intende,</l>
     <l n="408">gettò lo spiedo e Gan per la man prende</l>
    </lg>
    <lg n="52">
     <l n="409">dicendo: — Io vo' che tu mi facci un dono,</l>
     <l n="410">che mi perdoni s'io t'avessi offeso: —</l>
     <l n="411">Ridendo Gano disse: — Io ti perdono. —</l>
     <l n="412">Avendo il cor di tradimento acceso,</l>
     <l n="413">posti a sedere amenduni si sono.</l>
     <l n="414">Lasciarem qui il cantare sospeso</l>
     <l n="415">E nell'altro dirò del tradimento.</l>
     <l n="416">Cristo vi guardi da briga e tormento.</l>
    </lg>
   </lg>
  </body>
 </text>
</TEI>