<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOQUINTO</title>
    <author>LA SPAGNA</author>
   </titleStmt>
   <extent>
    <measure unit="stanza">48</measure>
    <measure unit="line">384</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimoqui</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOQUINTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOQUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verace Dio, onnipotente padre,</l>
     <l n="2">che edificasti l'universo mondo,</l>
     <l n="3">poi incarnasti nella santa Madre</l>
     <l n="4">e morte sofferisti con gran pondo,</l>
     <l n="5">donami grazia con rime legiadre</l>
     <l n="6">segua la storia e 'l bel cantar giocondo,</l>
     <l n="7">ch'io possa dire bene in ogni lato</l>
     <l n="8">ch'io sia da tutta gente ringraziato.</l>
    </lg>
    <lg n="2">
     <l n="9">Essendo l'oste de' Cristian partito,</l>
     <l n="10">sì come io dissi nell'altro cantare,</l>
     <l n="11">del pian in sulla montagna sallito,</l>
     <l n="12">re Mazarigi fe' l'acqua gettare,</l>
     <l n="13">credendo fare de' Cristian finito</l>
     <l n="14">e tutta la pianura fe' alagare;</l>
     <l n="15">e poi, come fu fatto chiaro il dìe,</l>
     <l n="16">gente pagana della terra uscìe,</l>
    </lg>
    <lg n="3">
     <l n="17">dicendo l'un all'altro que' Pagani:</l>
     <l n="18">— Or chi potrà tanta roba riporre</l>
     <l n="19">quanta n'aranno lasciata e Cristiani? —</l>
     <l n="20">E con grande allegrezza ciascun corre.</l>
     <l n="21">Ben si credevan, Turchi e Sorïani,</l>
     <l n="22">ciò che Cristiani avean rubare e tôrre;</l>
     <l n="23">ma, quando vidono 'l campo levato,</l>
     <l n="24">ciascun rimase tristo e dolorato.</l>
    </lg>
    <lg n="4">
     <l n="25">In Pampalona si tornâr tantosto,</l>
     <l n="26">tutti Macon, loro Dio, bastemiando,</l>
     <l n="27">Carlo, che 'n sulla montagna era posto,</l>
     <l n="28">tornò nel piano pochi giorni stando.</l>
     <l n="29">E così il campo fu tutto riposto.</l>
     <l n="30">Or lassaremo Carlo e direm quando</l>
     <l n="31">il messo, sanza nullo rimproverio,</l>
     <l n="32">giunse a Pavia al buon re Desiderio.</l>
    </lg>
    <lg n="5">
     <l n="33">Passò la Francia, Provenza e Piamonte:</l>
     <l n="34">in pochi giorni fu in Lombardia,</l>
     <l n="35">via caminando per piano e per monte,</l>
     <l n="36">tanto che fu arivato a Pavia.</l>
     <l n="37">Sallì il palazzo con allegra fronte:</l>
     <l n="38">andò là dove Desider stagia.</l>
     <l n="39">Giugnendo nella sala, riguardollo;</l>
     <l n="40">poi dapresso in tal modo salutollo:</l>
    </lg>
    <lg n="6">
     <l n="41">— Quel vero Dio, per cui ciascun Cristiano</l>
     <l n="42">fu liberato da 'nfernal dolore,</l>
     <l n="43">salvi, guardi e mantenga Carlo Mano,</l>
     <l n="44">di Francia re, di Roma imperadore;</l>
     <l n="45">il duca di Baviera e 'l conte Gano,</l>
     <l n="46">Orlando ed Ulivier, pien di valore,</l>
     <l n="47">e te, re Desider, salvi e mantegna</l>
     <l n="48">e ciascuno in cui fé di Gesù regna.</l>
    </lg>
    <lg n="7">
     <l n="49">Carlo di Francia a te, signor, mi manda,</l>
     <l n="50">significando che vi aparecchiate</l>
     <l n="51">con quanta gente fa vostra comanda</l>
     <l n="52">ed in Ispagna tosto cavalchiate.</l>
     <l n="53">Intorno a Pampalona alla sua banda</l>
     <l n="54">con vostra gente a lui v'apresentiate. —</l>
     <l n="55">Disse il re Desiderio: — Ben mi piace</l>
     <l n="56">di seguitar l'imperador verace. —</l>
    </lg>
    <lg n="8">
     <l n="57">Grande onor fe' Desiderio al messaggio;</l>
     <l n="58">poi fe' bandir per tutta Lombardia,</l>
     <l n="59">e per Toscana e per ciascun rivaggio,</l>
     <l n="60">in ogni parte ove avea signoria,</l>
     <l n="61">a conti, a duchi e ad altro baronaggio</l>
     <l n="62">tutti s'appresentassino a Pavia:</l>
     <l n="63">con quella gente che potessin fare</l>
     <l n="64">infra un mese si debbin presentare.</l>
    </lg>
    <lg n="9">
     <l n="65">Tutti que' ch'ebbero il comandamento</l>
     <l n="66">s' apresentò ognun con sua brigata.</l>
     <l n="67">Molti vi venner pur di lor talento</l>
     <l n="68">con gente a piè ed a cavallo armata;</l>
     <l n="69">ed in un mese sanza fallimento</l>
     <l n="70">di gente fu in Pavia asembrata</l>
     <l n="71">trentamila Toscani e buon Lombardi</l>
     <l n="72">a piè ed a caval, tutti gagliardi.</l>
    </lg>
    <lg n="10">
     <l n="73">Diecimila a caval di suo reame</l>
     <l n="74">assembrò Desiderio in men d'un mese</l>
     <l n="75">e ventimila mastri di legname,</l>
     <l n="76">ciascuno ben fornito di suo arnese,</l>
     <l n="77">che tutti lo seguivan con gran brame.</l>
     <l n="78">Così se dipartì di suo paese:</l>
     <l n="79">passando de' Cristian villa e castella,</l>
     <l n="80">fu arivato a Pampalona bella.</l>
    </lg>
    <lg n="11">
     <l n="81">Quando e' fu presso all'oste di Carlone,</l>
     <l n="82">Franceschi ed Alamanni e Borgognoni</l>
     <l n="83">ciascun dell'oste si maravigliòne,</l>
     <l n="84">vedendo que' cavalieri e pedoni,</l>
     <l n="85">ch'erano in farsettacci ed in giuppone.</l>
     <l n="86">Diceva l'un all'altro: — Ve' ghiottoni</l>
     <l n="87">che Desider da Pavia ci ha menati,</l>
     <l n="88">che que' da piè son tutti male armati. —</l>
    </lg>
    <lg n="12">
     <l n="89">Desiderio con tutto suo seguìto</l>
     <l n="90">andò dov'era Carlo, inginocchione</l>
     <l n="91">dicendo: — Quello Dio che fu tradito</l>
     <l n="92">salvi e guardi lo 'mperador Carlone</l>
     <l n="93">ed Ulivieri e 'l conte Orlando ardito,</l>
     <l n="94">el duca Namo e 'l buon re Salamone,</l>
     <l n="95">Arnaldo di Berlanda e chiunque crede</l>
     <l n="96">in Gesù Cristo ed in sua santa fede.</l>
    </lg>
    <lg n="13">
     <l n="97">Monsignor Carlo, io mi ti rapresento</l>
     <l n="98">come per tuo messagio mi fu detto.</l>
     <l n="99">Venuto son per fare tuo talento</l>
     <l n="100">e destruger la fé di Macometto.</l>
     <l n="101">Dimi colà dove t'è in piacimento</l>
     <l n="102">ch'io ponga campo su questo distretto? —</l>
     <l n="103">Carlo, vegendo così fatta gente,</l>
     <l n="104">rispose a lui assai turbatamente:</l>
    </lg>
    <lg n="14">
     <l n="105">— Va, pone il campo dentro a Pampalona,</l>
     <l n="106">nel gran palazzo ove sta Mazarigi. —</l>
     <l n="107">Re Desiderio con sua gente buona</l>
     <l n="108">se dipartì dal re di san Dionigi</l>
     <l n="109">e del parlar di Carlo in sé ragiona:</l>
     <l n="110">— Anzi che faccia ritorno a Parigi,</l>
     <l n="111">colla mia gente tanto credo fare,</l>
     <l n="112">di quel c'ha detto il farò ricordare. —</l>
    </lg>
    <lg n="15">
     <l n="113">Desider con sua gente dilungossi</l>
     <l n="114">dal campo di re Carlo ben due miglia:</l>
     <l n="115">ed apresso ad un gran bosco acostossi</l>
     <l n="116">e quanto campo gli bisogna piglia.</l>
     <l n="117">Così in tal modo a quel bosco acampossi</l>
     <l n="118">con tutta sua masnada e sua famiglia;</l>
     <l n="119">poi comandò 'l re che fusse tagliato</l>
     <l n="120">molto legname grosso e lì arecato.</l>
    </lg>
    <lg n="16">
     <l n="121">E comandò a' mastri tutti quanti</l>
     <l n="122">che tosto fossin di legname fatti</l>
     <l n="123">gran torri altissime e castelli alquanti</l>
     <l n="124">e grilli in quantità e molti gatti</l>
     <l n="125">per distruger i Turchi e gli Africanti.</l>
     <l n="126">I maestri, ingegnosi e bene adatti,</l>
     <l n="127">cominciarono a far molti castelli,</l>
     <l n="128">come sapevan, congegnati e belli.</l>
    </lg>
    <lg n="17">
     <l n="129">E que' dell'oste di Carlo ogni giorno</l>
     <l n="130">andavano a vedere i Talïani.</l>
     <l n="131">Ciascun guardava in qua e in là dintorno</l>
     <l n="132">come e maestri menavan le mani.</l>
     <l n="133">In venti dì, sanza far più sogiorno,</l>
     <l n="134">feron que' mastri lombardi e toscani</l>
     <l n="135">torri, castella e gatti cinquecento</l>
     <l n="136">e manganelli e mangani ben cento.</l>
    </lg>
    <lg n="18">
     <l n="137">Poi mandò a Carlo Desiderio a dire</l>
     <l n="138">quando volea combatter la cittade.</l>
     <l n="139">Carlo rispose, sanza alcun fallire,</l>
     <l n="140">che l'altro giorno con le sue masnade</l>
     <l n="141">contra Pagani volev'egli gire</l>
     <l n="142">e dimostrar contra lor suo bontade.</l>
     <l n="143">Re Desiderio, udendo l'ambasciata,</l>
     <l n="144">l'altro giorno ebbe sua gente assembrata.</l>
    </lg>
    <lg n="19">
     <l n="145">Anzi che 'l giorno fusse reschiarato,</l>
     <l n="146">tutti nostri Cristian furon a schiere</l>
     <l n="147">e ciascun capitan bene avisato</l>
     <l n="148">e rassegnate tutte le bandiere.</l>
     <l n="149">Quando 'l popul cristian fu assembrato</l>
     <l n="150">e tutta gente montata a destriere,</l>
     <l n="151">Carlo fe' quattro schiere di sua gente</l>
     <l n="152">che ciascuna ebbe capitan possente.</l>
    </lg>
    <lg n="20">
     <l n="153">La prima si fu data al conte Orlando</l>
     <l n="154">con ventimila secento persone;</l>
     <l n="155">la seconda guidò a suo comando</l>
     <l n="156">con ottomila il buon re Salamone;</l>
     <l n="157">la terza, doppo le due seguitando,</l>
     <l n="158">guidò il falso conte Ganellone,</l>
     <l n="159">di suo legnaggio con sessanta conti,</l>
     <l n="160">trentamila a cavallo presti e pronti.</l>
    </lg>
    <lg n="21">
     <l n="161">Nella quarta fu Carlo imperadore</l>
     <l n="162">e Namo di Baviera e 'l buon Danese</l>
     <l n="163">con altra baronia di gran valore,</l>
     <l n="164">ch'eran con Carlo sempre a suo difese.</l>
     <l n="165">Re Desiderio per cotal tenore</l>
     <l n="166">fe' della gente de lo suo paese</l>
     <l n="167">due schiere a quella città acostare</l>
     <l n="168">con gran difici ch'avea fatto fare.</l>
    </lg>
    <lg n="22">
     <l n="169">Come il re Desiderio fu acostato</l>
     <l n="170">colla sua gente intorno della terra,</l>
     <l n="171">il conte Orlando va da l'altro lato</l>
     <l n="172">colla sua gente bene usi di guerra.</l>
     <l n="173">Re Salamon con sua gente avisato</l>
     <l n="174">da l'altra parte andò, s'el dir non erra.</l>
     <l n="175">Gan da Pontieri fece il simigliante:</l>
     <l n="176">colla sua gente si trasse davante.</l>
    </lg>
    <lg n="23">
     <l n="177">Carlo né la sua schiera non si mosse,</l>
     <l n="178">ma si rimase adietro sì schierata.</l>
     <l n="179">Ciascuna di quelle altre ben percosse</l>
     <l n="180">e la città ebber tutta assediata,</l>
     <l n="181">rïempiendo dintorno le gran fosse.</l>
     <l n="182">Gente africante fu tutta montata</l>
     <l n="183">su per le mura, tutti bene armati,</l>
     <l n="184">di ciò che fa mestieri a ta' mercati.</l>
    </lg>
    <lg n="24">
     <l n="185">Molte frecce con archi sorïani</l>
     <l n="186">e lance e dardi e sassi in quantitade</l>
     <l n="187">gittando giù, gridavano a' Cristiani:</l>
     <l n="188">— Fatevi inanzi, s'avete bontade.</l>
     <l n="189">Se voi venite con noi alle mani,</l>
     <l n="190">non tornerete mai 'n Cristianitade. —</l>
     <l n="191">E Cristian pure inanzi si facieno</l>
     <l n="192">combattendo e Pagan si defendieno.</l>
    </lg>
    <lg n="25">
     <l n="193">Nostri Cristian ponevan molte scale,</l>
     <l n="194">credendosi montar sopra le mura.</l>
     <l n="195">Isciagurato colui che vi sale,</l>
     <l n="196">se non è ben coperto d'armadura:</l>
     <l n="197">di sassi e dardi sofferir gli cale,</l>
     <l n="198">che cade morto in terra alla pianura.</l>
     <l n="199">Assai ve si vedevan scale porre</l>
     <l n="200">e qual levare e far cadere e tôrre.</l>
    </lg>
    <lg n="26">
     <l n="201">Da ogni lato davan la battaglia</l>
     <l n="202">nostri Cristian con tutto lor potere,</l>
     <l n="203">dando e togliendo a sì fatta travaglia.</l>
     <l n="204">Molti vediensi per terra cadere,</l>
     <l n="205">che que' Pagani eran di sì gran vaglia</l>
     <l n="206">e con tanto finissimo valere</l>
     <l n="207">che, qualunque alle mura s'acostava,</l>
     <l n="208">morto cadeva e mai non si levava.</l>
    </lg>
    <lg n="27">
     <l n="209">E sassi vi piovean da tutti i lati</l>
     <l n="210">più spessi che non venne mai tempesta</l>
     <l n="211">e lance e frecce e dardi avelenati,</l>
     <l n="212">ferendo, a cui le braccia, a cui la testa.</l>
     <l n="213">Assai ne fur de' Cristiani amazzati</l>
     <l n="214">da quella gente tanto disonesta.</l>
     <l n="215">L'un morto sopra l'altro ivi cadea</l>
     <l n="216">per lo gettar che ogni Pagan facea.</l>
    </lg>
    <lg n="28">
     <l n="217">Dalla mattina a nona combattero</l>
     <l n="218">nostri Cristiani con quelli Affricanti:</l>
     <l n="219">nulla però aquistar vi potero</l>
     <l n="220">e certo sarien morti tutti quanti,</l>
     <l n="221">se non che 'l valoroso Desiderio</l>
     <l n="222">con suo defici si trasse davanti,</l>
     <l n="223">con trabocchi gettando e manganelle</l>
     <l n="224">sopra le mura delle genti felle.</l>
    </lg>
    <lg n="29">
     <l n="225">Castella di legname e gatti e grilli</l>
     <l n="226">si fece a lato alle mura acostare</l>
     <l n="227">e di molti uomini armati fornilli</l>
     <l n="228">e mastri sotto que' grilli a cavare.</l>
     <l n="229">I Pagan non potevano ferilli,</l>
     <l n="230">che castelli gli facien rinculare,</l>
     <l n="231">e tanto e mastri le mura cavaro,</l>
     <l n="232">che gran parte per terra ne cacciaro.</l>
    </lg>
    <lg n="30">
     <l n="233">I Pagan da quel lato si partiro.</l>
     <l n="234">Desider col suo séguito sicuro,</l>
     <l n="235">che vide che Pagani si fugiro,</l>
     <l n="236">securamente fe' spianare 'l muro</l>
     <l n="237">e dentro entrò ed i suoi lo seguiro.</l>
     <l n="238">Quando i Talian nella cittade furo,</l>
     <l n="239">Desider gi al palazzo del signore</l>
     <l n="240">con sue masnade pien di gran valore.</l>
    </lg>
    <lg n="31">
     <l n="241">Per la città fugiva ogni persona</l>
     <l n="242">davanti a Desiderio e suoi seguaci,</l>
     <l n="243">dicendo l'uno all'altro: — Pampalona</l>
     <l n="244">sarà pur d'esti Cristïan mordaci. —</l>
     <l n="245">Egli era già passato più che nona</l>
     <l n="246">quando i Taliani, guerrieri veraci,</l>
     <l n="247">con lor signor, Desider di Pavia,</l>
     <l n="248">del gran palazzo preson signoria.</l>
    </lg>
    <lg n="32">
     <l n="249">Dentro v'entraron sanz'altre contese</l>
     <l n="250">e si rubbaro tutto 'l gran tesoro.</l>
     <l n="251">Quando per la città fu ben palese</l>
     <l n="252">ch'avevan preso il palagio costoro,</l>
     <l n="253">quei ch'erano alle mura, alle difese,</l>
     <l n="254">missonsi in fuga e 'l muro abandonoro.</l>
     <l n="255">E Cristian, ch'eran fuor, questo vegendo,</l>
     <l n="256">maravigliavansi, altro non sapendo.</l>
    </lg>
    <lg n="33">
     <l n="257">Quando seppono il modo e la maniera</l>
     <l n="258">com'era Desiderio dentro entrato,</l>
     <l n="259">Orlando e tutta la sua franca schiera</l>
     <l n="260">dal lato dove il muro era aterrato,</l>
     <l n="261">a quartier bianca e rossa la bandiera,</l>
     <l n="262">entrò come baron bene avisato,</l>
     <l n="263">gridando: — Viva Carlo e sue masnade!</l>
     <l n="264">Moia Macone che non ha bontade! —</l>
    </lg>
    <lg n="34">
     <l n="265">Per la città andavano uccidendo</l>
     <l n="266">quanti trovavan di que' rinegati.</l>
     <l n="267">Così andando la terra scorrendo,</l>
     <l n="268">molti cavalieri ebbero scontrati.</l>
     <l n="269">Sansonetto ed Orlando gien correndo</l>
     <l n="270">davanti a tutti que' baron pregiati:</l>
     <l n="271">scorrendo vidon tra que' cavalieri</l>
     <l n="272">che v'era Mazarigi ed Isolieri.</l>
    </lg>
    <lg n="35">
     <l n="273">Orlando sprona forte Vegliantino;</l>
     <l n="274">la lancia abassa verso Mazarigi</l>
     <l n="275">forte gridando: — Viva Dio divino!</l>
     <l n="276">Viva Carlo! Mongioia san Dionigi!—</l>
     <l n="277">In sullo scudo ferì il Saracino:</l>
     <l n="278">a terra l'abatté per tal servigi.</l>
     <l n="279">Poi smontò e disse: — Chiedi tu mercede?</l>
     <l n="280">Vuoi tu tornare alla cristiana fede? —</l>
    </lg>
    <lg n="36">
     <l n="281">Disse re Mazarigi: — O sir d'Anglante,</l>
     <l n="282">poi che tu m'hai del destrieri abattuto,</l>
     <l n="283">rinegar vo' Macone e Trevigante,</l>
     <l n="284">il quale iddio io ho sempre creduto. —</l>
     <l n="285">Allor fu preso quel re affricante,</l>
     <l n="286">legato stretto e per pregion tenuto;</l>
     <l n="287">ed altri, ch'erano in suo compagnia,</l>
     <l n="288">qual era morto e quale s'arendia.</l>
    </lg>
    <lg n="37">
     <l n="289">Sansonetto da Mecche a tal partito</l>
     <l n="290">ferì Isolier del brando in sulla testa.</l>
     <l n="291">Il colpo il fe' star gran pezzo stordito</l>
     <l n="292">e di tenersi non avea podesta.</l>
     <l n="293">Sansonetto dicea: — Barone ardito,</l>
     <l n="294">vuo' tu tornare alla cristiana gesta? —</l>
     <l n="295">Disse Isolieri: — Non posso altro fare:</l>
     <l n="296">a te m'arendo e vômi battezzare. —</l>
    </lg>
    <lg n="38">
     <l n="297">Allor fur presi amendue que' signori</l>
     <l n="298">ed altri ch'eran con lor caporali.</l>
     <l n="299">Molti ne furon morti con dolori,</l>
     <l n="300">non si volendo render que' cotali.</l>
     <l n="301">Rubando gieno piccoli e magiori,</l>
     <l n="302">Alamanni, Franceschi e Provenzali,</l>
     <l n="303">per la città donne, fanti e fantini,</l>
     <l n="304">facendo molti di lor star tapini.</l>
    </lg>
    <lg n="39">
     <l n="305">Salamon di Brettagna con sua gente</l>
     <l n="306">nella città entrò sanza contese.</l>
     <l n="307">Gan da Pontier, traditor miscredente,</l>
     <l n="308">con trentamila entrò di suo paese</l>
     <l n="309">e Carlo Mano, lo 'mperier possente,</l>
     <l n="310">col duca Namo insieme col Danese,</l>
     <l n="311">con la sua schiera entrò in Pampalona,</l>
     <l n="312">sanz'esser contradetto da persona.</l>
    </lg>
    <lg n="40">
     <l n="313">La città allora fu tutta rubbata</l>
     <l n="314">e morto chi non volle a Dio tornare.</l>
     <l n="315">Meza la gente e più fu battezzata:</l>
     <l n="316">chi 'l fe' per fede e chi per iscampare.</l>
     <l n="317">Quando la gente si fu riposata,</l>
     <l n="318">Carlo nel gran palagio volle entrare,</l>
     <l n="319">là dove Mazarigi dimorava,</l>
     <l n="320">e per entrarvi con sua gente andava.</l>
    </lg>
    <lg n="41">
     <l n="321">Quando il re Desider vide venire</l>
     <l n="322">in sulla piazza Carlo e sue bandiere,</l>
     <l n="323">fece a sua gente comandare e dire</l>
     <l n="324">che non lasciassino entrar lo 'mperiere,</l>
     <l n="325">né la sua gente al palagio salire,</l>
     <l n="326">sia chi si vuole, sergente o scudiere.</l>
     <l n="327">— Che si ci vien, co' sassi il salutate,</l>
     <l n="328">né Carlo né nessun non riguardate. —</l>
    </lg>
    <lg n="42">
     <l n="329">Franceschi ed Alamanni e Borgognoni</l>
     <l n="330">ed altra gente, che Carlo seguiva,</l>
     <l n="331">del palagio montavan gli scaglioni</l>
     <l n="332">forte gridando: — Carlo Mano viva! —</l>
     <l n="333">E Talïani, come fier dragoni,</l>
     <l n="334">con dardi e chi con sassi li feriva.</l>
     <l n="335">Giù per le scale voltar gli facieno:</l>
     <l n="336">morti e feriti molti ne cadieno.</l>
    </lg>
    <lg n="43">
     <l n="337">Non s'acostava nïuno al palagio</l>
     <l n="338">che da Lombardi non fusse percosso.</l>
     <l n="339">A cui giugnea un sasso stava ad agio,</l>
     <l n="340">che gli rompeva tutte l'arme indosso.</l>
     <l n="341">Dicea l'un l'altro: — Traditor malvagio</l>
     <l n="342">re Desider ci s'è rivolto adosso. —</l>
     <l n="343">Carlo di ciò molto maravigliando,</l>
     <l n="344">chiamò così dicendo il conte Orlando:</l>
    </lg>
    <lg n="44">
     <l n="345">— Va a Desiderio e dimanda perché</l>
     <l n="346">rivolto s'è contro la gente mia;</l>
     <l n="347">dimanda se ha rinegata la fé</l>
     <l n="348">di Gesù Cristo, figliuol di Maria. —</l>
     <l n="349">Orlando allor più dimora non fe':</l>
     <l n="350">presso al palagio cavalcando gia.</l>
     <l n="351">Dicevano i Lombardi al re gridando:</l>
     <l n="352">— Gettiamo noi de' sassi al conte Orlando? —</l>
    </lg>
    <lg n="45">
     <l n="353">Disse il re Desiderio: — Non gettate;</l>
     <l n="354">vegiamo quello che Orlando vuol dire.</l>
     <l n="355">Tanto che venga suso, v'arestate. —</l>
     <l n="356">Di piazza Orlando cominciò a dire:</l>
     <l n="357">— Re Desiderio, or mi manifestate,</l>
     <l n="358">perché i nostri Cristian fate morire?</l>
     <l n="359">Avete rinegato vostro Iddio</l>
     <l n="360">o volete da Carlo omaggio o fio? —</l>
    </lg>
    <lg n="46">
     <l n="361">Disse il re Desider: — I' vo' da Carlo</l>
     <l n="362">mezo il tesoro che ci s'è rubato,</l>
     <l n="363">sicché io possa alla mia gente darlo;</l>
     <l n="364">e Toscani e Lombardi in ogni lato</l>
     <l n="365">il brando a lor voler possin portarlo,</l>
     <l n="366">voglin al collo o voglin cinto al lato;</l>
     <l n="367">e voglio che 'n Toscana e Lombardia</l>
     <l n="368">doppo mia morte mai più re non sia. —</l>
    </lg>
    <lg n="47">
     <l n="369">Quando Orlando ebbe Desiderio odito,</l>
     <l n="370">tornò a Carlo e contogli il tenore.</l>
     <l n="371">Disse Carlo: — Che sia tosto fornito</l>
     <l n="372">ciò ch'egli vuole, ch'è degno d'onore. —</l>
     <l n="373">Ed allora il tesoro fu partito;</l>
     <l n="374">e fatti i patti, el buon imperadore</l>
     <l n="375">montò in sul palazzo per posarsi</l>
     <l n="376">e prendere agio e alquanto rinfrescarsi.</l>
    </lg>
    <lg n="48">
     <l n="377">Tutta la gente si pose a diletto:</l>
     <l n="378">molti Pagani si fêr battezare.</l>
     <l n="379">Or i' vo' far qui fine a questo detto</l>
     <l n="380">e conterovi nell'altro cantare</l>
     <l n="381">come Carlo, l'imperador perfetto,</l>
     <l n="382">volle a Marsilio messagio mandare.</l>
     <l n="383">Io priego quello Dio, ch'è sommo bene,</l>
     <l n="384">che ci conduca in gloria sanza pene.</l>
    </lg>
   </lg>
  </body>
 </text>
</TEI>