<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOQUINTO</title>
    <author>LA SPAGNA</author>
   </titleStmt>
   <extent>
    <measure unit="stanza">45</measure>
    <measure unit="line">360</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimoquinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOQUINTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOQUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solennissimo Re dell'alta gloria,</l>
     <l n="2">padre e signor della Cristianitade,</l>
     <l n="3">di che natura e virtù fa memoria,</l>
     <l n="4">governator dell'universitade,</l>
     <l n="5">concedi dono a me di questa storia,</l>
     <l n="6">lodato sia tua magna maestade,</l>
     <l n="7">e sia del nome tuo grazia e lode,</l>
     <l n="8">e spassamento di tempo a chi l'ode.</l>
    </lg>
    <lg n="2">
     <l n="9">Io vi contai, signor, nell'altro canto,</l>
     <l n="10">sì come Orlando, di Milon figliuolo,</l>
     <l n="11">da Pampalona partì con gran pianto,</l>
     <l n="12">dov'è 'l re Carlo col cristiano stuolo,</l>
     <l n="13">per la gotata gli diede col guanto,</l>
     <l n="14">laonde n'ebbe velenoso duolo,</l>
     <l n="15">e gisse cavalcando solo il conte,</l>
     <l n="16">e 'l gran miracol ch'aparve alla fonte.</l>
    </lg>
    <lg n="3">
     <l n="17">E disse come apresso al mare e' vide</l>
     <l n="18">un padiglion che gente v'avia sotto,</l>
     <l n="19">onde suo mente d'allegrezza ride.</l>
     <l n="20">Per giunger tosto il caval misse al trotto</l>
     <l n="21">per voglia di mangiar che lo conquide,</l>
     <l n="22">che là si pensa d'apiccar lo scotto.</l>
     <l n="23">E giunse al padiglione e diè il saluto:</l>
     <l n="24">con riverenza fu a lui renduto.</l>
    </lg>
    <lg n="4">
     <l n="25">E sotto il padiglione avea ben cento</l>
     <l n="26">Saracin ch'eran della nave scesi</l>
     <l n="27">e preso porto, che non avien vento,</l>
     <l n="28">per rinfrescarsi in tale modo attesi.</l>
     <l n="29">Vegendo il conte di tanto ardimento,</l>
     <l n="30">che rasembrava sir de gran paesi,</l>
     <l n="31">il padron della nave dimandollo</l>
     <l n="32">dond'era; il conte rispuose: — Dirollo.</l>
    </lg>
    <lg n="5">
     <l n="33">Credo, signor, ch'a voi palese sia</l>
     <l n="34">che Carlo Mano, più anni passati,</l>
     <l n="35">col suo esercito e gran baronia</l>
     <l n="36">e paesi di Spagna ha guerregiati.</l>
     <l n="37">Un suo nepote di gran vigoria</l>
     <l n="38">con ventimila secento assembrati</l>
     <l n="39">da Pampalona subito si mosse:</l>
     <l n="40">non stette lì per dimostrar sue posse.</l>
    </lg>
    <lg n="6">
     <l n="41">A una città, che Nobile è chiamata,</l>
     <l n="42">apresso a Pampalona a dieci miglia,</l>
     <l n="43">la notte l'assallì con sua brigata.</l>
     <l n="44">Gente di dentro rimedio non piglia:</l>
     <l n="45">per lui fu presa e poco contrastata;</l>
     <l n="46">dentro v'entrò con tutta sua famiglia.</l>
     <l n="47">De' cittadini tutti morti furo</l>
     <l n="48">chi non si battezò: siate sicuro.</l>
    </lg>
    <lg n="7">
     <l n="49">Come vedete, solo mi parti' io,</l>
     <l n="50">via cavalcando come disperato.</l>
     <l n="51">Sacramento vi fo per nostro Dio</l>
     <l n="52">che da tre giorni in qua non ho mangiato</l>
     <l n="53">né io in verità né il caval mio.</l>
     <l n="54">El dì e la notte poco son posato.</l>
     <l n="55">Per Macometto dio mangiar vi chieggio,</l>
     <l n="56">ch'io ho tal fame che lume non veggio.</l>
    </lg>
    <lg n="8">
     <l n="57">Fegli il padrone recar da mangiare:</l>
     <l n="58">il conte trasse il freno al suo destriere;</l>
     <l n="59">prese vivanda per sé confortare</l>
     <l n="60">e mangiò quello che gli fu mestiere.</l>
     <l n="61">Tanto mangiava che maravigliare</l>
     <l n="62">fece 'l padron e ciascadun nochiere.</l>
     <l n="63">Tutti dician: — Macon, che 'l mondo guidi,</l>
     <l n="64">così mangiare mai niuno non vidi.</l>
    </lg>
    <lg n="9">
     <l n="65">Se fusse in arme tanto presto e dotto</l>
     <l n="66">quanto a mangiare par ch'abbia potere,</l>
     <l n="67">e' metterebbe re Carlo al disotto:</l>
     <l n="68">per tutto il mondo si faria temere. —</l>
     <l n="69">Orlando sta pur muto e non fa motto.</l>
     <l n="70">Quando ha mangiato quel che gli è in piacere,</l>
     <l n="71">prende il cavallo e rimisegli il freno</l>
     <l n="72">per cavalcar per lo pagan terreno.</l>
    </lg>
    <lg n="10">
     <l n="73">Anzi che per andar il camin prenda,</l>
     <l n="74">a quel padron parlò non come matto:</l>
     <l n="75">— Merito Macometto idio vi renda</l>
     <l n="76">del grande onore che m'avete fatto.</l>
     <l n="77">— Da ogni male Apollin ve difenda.</l>
     <l n="78">Poi c'ho mangiato, vo' cavalcar ratto. —</l>
     <l n="79">Disse il padrone: — Amico, aspetta un poco;</l>
     <l n="80">lo scotto paga inanzi muti loco. —</l>
    </lg>
    <lg n="11">
     <l n="81">Rispose il conte: — Per mia lealtade</l>
     <l n="82">non ho moneta né argento né oro;</l>
     <l n="83">povero io mi parti' di mia cittade,</l>
     <l n="84">cacciato, come dissi, da coloro. —</l>
     <l n="85">Disse il padrone: — In buona veritade</l>
     <l n="86">lo scotto pagherai sanza dimoro.</l>
     <l n="87">Certo a mie spese tu non t'empierai:</l>
     <l n="88">l'arme o 'l cavallo qui tu lascierai. —</l>
    </lg>
    <lg n="12">
     <l n="89">Il conte, che ode quel che il Pagan chiede,</l>
     <l n="90">rispose: — In buona fé non sono usato</l>
     <l n="91">in nulla parte mai andare a piede.</l>
     <l n="92">È mia usanza sempre andare armato</l>
     <l n="93">per quel Macon che l'anima mi diede. —</l>
     <l n="94">Disse il padrone: — Non mi arài gabbato. —</l>
     <l n="95">E 'nvêr di lui con più di venti corse</l>
     <l n="96">per dargli: el conte punto non si torse</l>
    </lg>
    <lg n="13">
     <l n="97">e trasse fuor Durlindana gagliarda</l>
     <l n="98">e come pro' cavalier la brandisce.</l>
     <l n="99">Inverso dei Pagani niente tarda:</l>
     <l n="100">arditamente di piatto colpisce</l>
     <l n="101">quanto mai può e nessuno riguarda.</l>
     <l n="102">Qualunche tocca, suo vita finisce.</l>
     <l n="103">Combattendo col popul paganesmo,</l>
     <l n="104">saviamente parlò fra se medesmo:</l>
    </lg>
    <lg n="14">
     <l n="105">— Ahi quanto è grande la mia codardia</l>
     <l n="106">a dir che, con ispada così fatta,</l>
     <l n="107">contra tal gente la persona mia,</l>
     <l n="108">con essa in mano, forte si combatta! —</l>
     <l n="109">Così pensando fra sé tuttavia,</l>
     <l n="110">la spada misse dentro o' l'avia tratta;</l>
     <l n="111">e poi col guanto quel padron percosse:</l>
     <l n="112">morto il gittò che mai più non si mosse.</l>
    </lg>
    <lg n="15">
     <l n="113">Fugendo i marinai per gran paura,</l>
     <l n="114">vegendo il lor padron per terra messo,</l>
     <l n="115">Orlando gli seguia per la pianura.</l>
     <l n="116">Tristo colui che gli volea star presso.</l>
     <l n="117">E non valea a' suoi colpi armadura,</l>
     <l n="118">sì ben crosciava fortemente e spesso.</l>
     <l n="119">A più di sette fe' il baron giocondo</l>
     <l n="120">passar la vita lor di questo mondo.</l>
    </lg>
    <lg n="16">
     <l n="121">Vegendo questo fatto i marinari:</l>
     <l n="122">— Signor, — dicieno — più non percotete;</l>
     <l n="123">noi vi darem vettovaglia e danari;</l>
     <l n="124">da tutti noi obedito sarete.</l>
     <l n="125">Mai non saremo di nïente avari</l>
     <l n="126">e porrenvi dovunche voi vorrete. —</l>
     <l n="127">Allora, quando il conte questo intende,</l>
     <l n="128">più a ferir contra lor non attende.</l>
    </lg>
    <lg n="17">
     <l n="129">Di più ferire il conte non s'impaccia:</l>
     <l n="130">dimandò e marinai se 'l vento è buono</l>
     <l n="131">di navicare. — In quanto a voi piaccia,</l>
     <l n="132">deliberato d'ire in Persia sono. —</l>
     <l n="133">Ognun rispose: — Il mare è in bonaccia;</l>
     <l n="134">di voi servire a noi è grazia e dono. —</l>
     <l n="135">Così montaro in mare e caricaro</l>
     <l n="136">il buon destrier d'Orlando, signor caro.</l>
    </lg>
    <lg n="18">
     <l n="137">Alzâr le vele e misensi per mare</l>
     <l n="138">col vento fresco della tramontana.</l>
     <l n="139">El dì e la notte sanza resta fare</l>
     <l n="140">la nave guida la gente pagana</l>
     <l n="141">e, come il mare è usato di fare,</l>
     <l n="142">mosse fortuna crudele e villana.</l>
     <l n="143">Contrari venti dove andar volieno,</l>
     <l n="144">in qua e in là la nave percotieno.</l>
    </lg>
    <lg n="19">
     <l n="145">E tanto stette il mare in gran fortuna,</l>
     <l n="146">anzi che porto mai prender potesse,</l>
     <l n="147">che per mangiare più cosa nessuna</l>
     <l n="148">non fu che in sulla nave rimanesse.</l>
     <l n="149">Il dì al sole e la notte alla luna:</l>
     <l n="150">ognun digiuno convenne che stesse.</l>
     <l n="151">Poi, come piacque a Quel ch'è somma luce,</l>
     <l n="152">una mattina al porto gli conduce.</l>
    </lg>
    <lg n="20">
     <l n="153">Pria che la nave a porto sia arivata,</l>
     <l n="154">Orlando guarda fuor della marina;</l>
     <l n="155">vide una gran città, ch'era assediata</l>
     <l n="156">da essercito di gente saracina,</l>
     <l n="157">e dimandò e marinai quella fiata:</l>
     <l n="158">— Ditemi se sapete la dottrina</l>
     <l n="159">di quella terra che assedio ha sì forte;</l>
     <l n="160">chi la possiede e perché è a tal sorte. —</l>
    </lg>
    <lg n="21">
     <l n="161">Un di quei marinai, ch'era il più saggio,</l>
     <l n="162">disse: — Signor, per verità si chiama</l>
     <l n="163">Lamecche la città in nostro linguaggio,</l>
     <l n="164">e quell'assedio v'è per una dama.</l>
     <l n="165">Di che e come chiaro vel diraggio,</l>
     <l n="166">poi che saperlo vostra mente brama.</l>
     <l n="167">Soldan si chiama quel che n'è signore;</l>
     <l n="168">perch'assediato dirovi il tenore.</l>
    </lg>
    <lg n="22">
     <l n="169">Questo Soldan, di cui la terra è tutta,</l>
     <l n="170">ha una figlia che è tanto bella,</l>
     <l n="171">che quella per cui Troia fu distrutta,</l>
     <l n="172">non credo avesse bellezze quanto ella.</l>
     <l n="173">In lei non è niuna fattezza brutta:</l>
     <l n="174">ogni virtù par che riluca in quella.</l>
     <l n="175">Il sir di Persia la dama amorosa</l>
     <l n="176">l'ha domandata al padre per sua sposa.</l>
    </lg>
    <lg n="23">
     <l n="177">Re Machidante quel si fa chiamare,</l>
     <l n="178">il quale ha d'anni bene più di cento.</l>
     <l n="179">Il padre non gliel'ha voluta dare:</l>
     <l n="180">ella nol vuole ed e' non è contento.</l>
     <l n="181">L'oste vedete quivi intorno stare</l>
     <l n="182">di Machidante il grande assembramento.—</l>
     <l n="183">Diceva il conte: — Ponetemi a terra;</l>
     <l n="184">andar voglio a vedere questa guerra. —</l>
    </lg>
    <lg n="24">
     <l n="185">Disceso in terra, il valoroso conte</l>
     <l n="186">montò a cavallo, che non si sostiene:</l>
     <l n="187">dovunche va, o per piano o per monte,</l>
     <l n="188">menare adagio il caval gli conviene.</l>
     <l n="189">Se ha a passar fiume sanza ponte,</l>
     <l n="190">per lo mal manicar gran mal gli viene,</l>
     <l n="191">e tra lui e 'l cavallo egli è sì spunto,</l>
     <l n="192">che per morire era già quasi giunto.</l>
    </lg>
    <lg n="25">
     <l n="193">Per l'umidor dell'acqua il cavaliere</l>
     <l n="194">aveva l'arme ruginose indosso:</l>
     <l n="195">dimenando s'andava in sul destriere,</l>
     <l n="196">come un che fosse del cavalcar grosso.</l>
     <l n="197">Giugnendo al campo quel nobil guerriere,</l>
     <l n="198">ognun diceva: — Vedi che uom grosso? —</l>
     <l n="199">E beffe e strazio ognun di lui facea,</l>
     <l n="200">ed e' taceasi di ciò s'avedea.</l>
    </lg>
    <lg n="26">
     <l n="201">Egli era per lo campo adimandato</l>
     <l n="202">quel ch'andava cercando ed e' dicea</l>
     <l n="203">com'era della Spagna descacciato</l>
     <l n="204">e per bisogno che soldo volea.</l>
     <l n="205">— Per quanti uomeni vuoi esser pagato? —</l>
     <l n="206">dicea la gente, ed egli rispondea:</l>
     <l n="207">— Io vorrei soldo per cento persone</l>
     <l n="208">a chi piacesse la mia condizione. —</l>
    </lg>
    <lg n="27">
     <l n="209">La gente si traea di lui sollazzo:</l>
     <l n="210">tutto 'l campo parea ch'a lui traesse.</l>
     <l n="211">Era straziato come fusse un pazzo:</l>
     <l n="212">a lor parea che non se n'avedesse.</l>
     <l n="213">Nessun v'avea sergente né ragazzo</l>
     <l n="214">che beffe e strazio di lui non facesse.</l>
     <l n="215">Per far di lui magior dilegïone,</l>
     <l n="216">menarlo a Machidante al padiglione.</l>
    </lg>
    <lg n="28">
     <l n="217">Il conte, per non esser conosciuto,</l>
     <l n="218">in sul caval s'andava dimenando:</l>
     <l n="219">non parea che a caval fusse mai suto</l>
     <l n="220">né mica è conosciuto per Orlando.</l>
     <l n="221">Quando a quel Machidante fu venuto,</l>
     <l n="222">se misse ginocchion, così parlando:</l>
     <l n="223">— Apollino, Macone e Trevigante</l>
     <l n="224">salvi, guardi e mantenga Machidante;</l>
    </lg>
    <lg n="29">
     <l n="225">abatta e disconfonda Carlo Mano,</l>
     <l n="226">Turpin di Rana, Angiolier di Baiona,</l>
     <l n="227">Danese Ugieri e di Maganza Gano</l>
     <l n="228">e quattro fi di Namo e sua persona,</l>
     <l n="229">Orlando, il forte campione romano,</l>
     <l n="230">che della Spagna vuol portar corona;</l>
     <l n="231">ciascun che crede in fé di Gesù Cristo,</l>
     <l n="232">Macone abatta e sempre il faccia tristo. —</l>
    </lg>
    <lg n="30">
     <l n="233">Rizzossi in piè, poi che l'ha salutato,</l>
     <l n="234">e Machidante tosto il domandava:</l>
     <l n="235">— Di che paese se' tu qui arivato? —</l>
     <l n="236">A lui Orlando subito parlava:</l>
     <l n="237">— Di Spagna son, di gentil sangue nato,</l>
     <l n="238">d'una città che Nobil si chiamava,</l>
     <l n="239">che poco tempo un nipote di Carlo</l>
     <l n="240">la prese, che non fu chi contastarlo.</l>
    </lg>
    <lg n="31">
     <l n="241">Ciò ch'io avea mi fu rubato e tolto:</l>
     <l n="242">non mi rimase tesoro nïente.</l>
     <l n="243">Per mia vita campar son qui ricolto:</l>
     <l n="244">soldato esser vorria di vostra gente. —</l>
     <l n="245">E Machidante lo riguarda in volto.</l>
     <l n="246">— Che soldo vorrestù, baron possente? —</l>
     <l n="247">Rispose: — Soldo per cento vorrei,</l>
     <l n="248">che certamente per men nol torrei. —</l>
    </lg>
    <lg n="32">
     <l n="249">Quando il signore intende quel c'ha detto,</l>
     <l n="250">disse: — Baron, troppo soldo dimandi.</l>
     <l n="251">Va, che ti maladica Macometto</l>
     <l n="252">che adimandi prezzi così grandi.</l>
     <l n="253">Mio nievo Polinor, così perfetto,</l>
     <l n="254">saria bastanza a quello che tu spandi.</l>
     <l n="255">Va cavalcando pure a tuo vïaggio,</l>
     <l n="256">ch'io non vo' gente de sì gran vantaggio. —</l>
    </lg>
    <lg n="33">
     <l n="257">Via si partì el conte doloroso:</l>
     <l n="258">montò a cavallo, velenoso d'ira.</l>
     <l n="259">Via cavalcando, va tutto pensoso</l>
     <l n="260">e spesse volte nel suo cuor sospira.</l>
     <l n="261">Non può la mente sua trovar riposo:</l>
     <l n="262">in qua e in là per lo campo s'agira,</l>
     <l n="263">beffato da chi 'l vede in ogni canto,</l>
     <l n="264">vegendo lui e 'l caval manco tanto.</l>
    </lg>
    <lg n="34">
     <l n="265">Que' Saracin ghiotton, miseri e lassi,</l>
     <l n="266">gli gieno dietro, facendo romore,</l>
     <l n="267">a lui gettando chi terra e chi sassi;</l>
     <l n="268">d e' cavalca via con gran dolore</l>
     <l n="269">inverso la città con lenti passi,</l>
     <l n="270">e va dicendo tuttavia in suo core:</l>
     <l n="271">— Ancor vendicherommi d'este busse</l>
     <l n="272">per quello Dio che tutto ben condusse. —</l>
    </lg>
    <lg n="35">
     <l n="273">Giunse alla porta di quella cittade.</l>
     <l n="274">La guardia disse: — Chi è il cavaliere? —</l>
     <l n="275">Rispose Orlando: — Di strane contrade;</l>
     <l n="276">io vorrei soldo, che mi fa mestiere. —</l>
     <l n="277">La guardia il lassò gir sanz'altre bade</l>
     <l n="278">ed e' cavalca via con gran pensiere.</l>
     <l n="279">Gli abergator dicieno in suo parlare:</l>
     <l n="280">— Qui ha bene da bere e da mangiare,</l>
    </lg>
    <lg n="36">
     <l n="281">e qui arete pel caval profenda</l>
     <l n="282">e di ciò che farà bisogno a voi.</l>
     <l n="283">Venite qua, che Macon vi difenda,</l>
     <l n="284">che ben servito sarete da noi. —</l>
     <l n="285">Il conte non risponde, benché intenda,</l>
     <l n="286">però che par che cotal dir gli nòi;</l>
     <l n="287">e doloroso fra suo cuor si chiama,</l>
     <l n="288">che non ha argento e di mangiare brama.</l>
    </lg>
    <lg n="37">
     <l n="289">— Far mi conviene maggior penitenza,</l>
     <l n="290">che s'io mangiassi, mi convien pagare.</l>
     <l n="291">Non mi vorrebon gli osti far credenza.</l>
     <l n="292">Omè, non ho moneta da lor dare.</l>
     <l n="293">Di lassare il caval non è mia intenza:</l>
     <l n="294">l'arme di dosso non vorrei 'mpegnare.</l>
     <l n="295">Che malanno aggia Carlo re di Francia,</l>
     <l n="296">quando del guanto mi diè nella guancia.</l>
    </lg>
    <lg n="38">
     <l n="297">Per lui son io a tal modo condotto</l>
     <l n="298">ed in stranie contrade tra nimici</l>
     <l n="299">che io non truovo albergo, né ridotto</l>
     <l n="300">piccol né grande non conosco quici.</l>
     <l n="301">Or fusse meco il figliuol del re Otto</l>
     <l n="302">e Ulivieri e Turpino e gli altri amici:</l>
     <l n="303">questa città con loro pigliarei,</l>
     <l n="304">e poi da bere e da mangiare arei. —</l>
    </lg>
    <lg n="39">
     <l n="305">Trotton trottone Orlando cavalcava,</l>
     <l n="306">sempre alla sella tenendo le mani,</l>
     <l n="307">e tutto sul caval se dimenava.</l>
     <l n="308">Que' della terra, piccoli e mezani,</l>
     <l n="309">ciascun di dietro forte li gridava</l>
     <l n="310">perché egli era di paesi strani:</l>
     <l n="311">— Deh, che malaggia signore o vassallo,</l>
     <l n="312">che mai con arme te misse a cavallo! —</l>
    </lg>
    <lg n="40">
     <l n="313">Fu giunto il conte su la piazza grande,</l>
     <l n="314">dov'è il palazzo di quel gran Soldano,</l>
     <l n="315">el qual'era dipinto a tutte bande,</l>
     <l n="316">e l'arme gli era d'ogni gran pagano.</l>
     <l n="317">Secondo che l'autor mi dice e spande,</l>
     <l n="318">trovò 'l figliuol di quel signor sovrano,</l>
     <l n="319">Sansonetto per nome era chiamato,</l>
     <l n="320">ed in tal modo l'ebbe salutato:</l>
    </lg>
    <lg n="41">
     <l n="321">— Apollino, Macone e Trevigante</l>
     <l n="322">ti guardi e salvi, nobil damigello,</l>
     <l n="323">e chiunque fosse di tua fede errante</l>
     <l n="324">Macon l'abatta e faccia tapinello,</l>
     <l n="325">ed anco abatta el falso Machidante</l>
     <l n="326">che va guastando el tuo paese bello. —</l>
     <l n="327">E Sansonetto invêr lui rimirava</l>
     <l n="328">e dond'egli era tosto il domandava.</l>
    </lg>
    <lg n="42">
     <l n="329">Rispose il conte: — Nato son di Spagna,</l>
     <l n="330">d'una città che Nobile si noma,</l>
     <l n="331">che 'l conte Orlando con sua gran compagna,</l>
     <l n="332">che al soldo sta colla Chiesa di Roma,</l>
     <l n="333">una notte v'entrò con gente magna.</l>
     <l n="334">Senza stormenti quella franca chioma</l>
     <l n="335">prese la terra, e chi non battezossi</l>
     <l n="336">fu morto e preso chi non dileguossi.</l>
    </lg>
    <lg n="43">
     <l n="337">Io per campar di man di quel malvagio</l>
     <l n="338">sanza danari me misse in camino,</l>
     <l n="339">onde ho patito di molto disagio,</l>
     <l n="340">di poco mangiar pane e ber di vino.</l>
     <l n="341">Per nome son chiamato Leonagio:</l>
     <l n="342">soldo vorrei, da poi ch'io son tapino</l>
     <l n="343">e sono di mia terra discacciato,</l>
     <l n="344">e di mangiare i' son molto affamato. —</l>
    </lg>
    <lg n="44">
     <l n="345">A Sansonetto allor molto ne 'ncrebbe.</l>
     <l n="346">Disse. — Soldo per quanti vorrestùe?</l>
     <l n="347">Rispose il conte Orlando che vorrebbe</l>
     <l n="348">per cento cavalieri soldo o piùe.</l>
     <l n="349">Rispose Sansonetto: — E' bastarebbe</l>
     <l n="350">a Polinoro che ha tanta virtùe.</l>
     <l n="351">Vieni a mio padre e sì t'acorderai.</l>
     <l n="352">O sì o no, con meco mangerai. —</l>
    </lg>
    <lg n="45">
     <l n="353">Non ebbe il conto mai tanta allegrezza</l>
     <l n="354">per la gran voglia aveva di mangiare.</l>
     <l n="355">Con Sansonetto andò con gran prestezza</l>
     <l n="356">fine al palagio sanza dimorare.</l>
     <l n="357">Signori, io ve dirò la gran prodezza,</l>
     <l n="358">che fece Orlando, nell'altro cantare:</l>
     <l n="359">come per lui fu l'Amostante ucciso.</l>
     <l n="360">Cristo del ciel vi doni paradiso.</l>
    </lg>
   </lg>
  </body>
 </text>
</TEI>