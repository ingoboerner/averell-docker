<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOSESTO</title>
    <author>LA SPAGNA</author>
   </titleStmt>
   <extent>
    <measure unit="stanza">50</measure>
    <measure unit="line">400</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimoses</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOSESTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOSESTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Madre de Dïo, vergine gloriosa,</l>
     <l n="2">con riverenza un dono t'adimando,</l>
     <l n="3">che facci la mia mente virtudiosa,</l>
     <l n="4">ch'io possa sempre seguir megliorando</l>
     <l n="5">la grande storia bella e dilettosa.</l>
     <l n="6">Signor, fini' nell'altro dire quando</l>
     <l n="7">Desider volle tre patti da Carlo;</l>
     <l n="8">poscia lasciò nel palazzo montarlo.</l>
    </lg>
    <lg n="2">
     <l n="9">Tutto quel giorno la gente posossi:</l>
     <l n="10">la notte fe' la guardia alquanta gente.</l>
     <l n="11">Re Mazarigi, quale battezossi,</l>
     <l n="12">in sulla mezanotte chetamente</l>
     <l n="13">sun un caval di posta tosto armossi</l>
     <l n="14">e della terra uscì segretamente.</l>
     <l n="15">Verso di Saragoza suo camino</l>
     <l n="16">prese quel reo malvagio Saracino.</l>
    </lg>
    <lg n="3">
     <l n="17">Quando fu l'altro giorno reschiarato,</l>
     <l n="18">Cristian di Pampalona su levarsi.</l>
     <l n="19">Di Mazarigi fu assai cercato</l>
     <l n="20">per la città, ma non potea trovarsi.</l>
     <l n="21">Immaginâr che se ne fusse andato</l>
     <l n="22">com'era, e più di lui non impacciarsi.</l>
     <l n="23">E stando a Pampalona nel palazzo,</l>
     <l n="24">Carlo e sua baronia con gran solazzo,</l>
    </lg>
    <lg n="4">
     <l n="25">un messageri li venne davanti</l>
     <l n="26">dicendo: — Monsignor, di Spagna vegno.</l>
     <l n="27">Marsilio ha raunati guerrier tanti</l>
     <l n="28">che non è più nel cristianesmo regno,</l>
     <l n="29">di Barberi, di Turchi e d'Affricanti:</l>
     <l n="30">vêr di te vengono sanza ritegno.</l>
     <l n="31">In Saragoza egli ha già assembrati</l>
     <l n="32">quattrocento migliaia d'uomini armati.</l>
    </lg>
    <lg n="5">
     <l n="33">La magior parte son gente a cavallo,</l>
     <l n="34">coperti d'arme, e finissimi arcieri:</l>
     <l n="35">cento migliaia ve n'è che sanza fallo</l>
     <l n="36">mostrano d'esser perfetti guerrieri.</l>
     <l n="37">Non aspettar, Carlone, in questo stallo:</l>
     <l n="38">va contra lui con tuo buon cavalieri,</l>
     <l n="39">che 'n Saragoza per più si ragiona</l>
     <l n="40">che quella gente verrà a Pampalona. —</l>
    </lg>
    <lg n="6">
     <l n="41">Carlo apellò Namo e 'l Danese Ugieri,</l>
     <l n="42">Gan da Pontier, Salamon di Bretagna:</l>
     <l n="43">— Ora mi consigliate, consiglieri,</l>
     <l n="44">se meglio è cavalcar invêr la Spagna</l>
     <l n="45">sopra Marsillo o mandar messagieri</l>
     <l n="46">ch'obedir vegna a mia potenza magna. —</l>
     <l n="47">Namo rispose arditamente e baldo:</l>
     <l n="48">— Battasi il ferro mentre ch'egli è caldo.</l>
    </lg>
    <lg n="7">
     <l n="49">Monsignor Carlo, quando il mar bonaccia,</l>
     <l n="50">il vento è ritto, non calar le vele,</l>
     <l n="51">non pigliar porto, ma fra mar ti caccia</l>
     <l n="52">e non aver di fortuna rio fèle;</l>
     <l n="53">e così io consiglio che si faccia</l>
     <l n="54">sopra Marsilio e sua gente crudele.</l>
     <l n="55">Poi che tu hai or questa città presa,</l>
     <l n="56">se gli vai contra, non arà difesa.</l>
    </lg>
    <lg n="8">
     <l n="57">Se tu gli mandi messo o imbasciata,</l>
     <l n="58">non pensar tu che ti voglia obedire,</l>
     <l n="59">ma con la gente ch'egli ha assembrata,</l>
     <l n="60">ti vorrà il passo fin qui contradire.</l>
     <l n="61">Come io t'ho detto già un'altra fiata,</l>
     <l n="62">il me' saria tosto contra lui gire.</l>
     <l n="63">Suo voler dica omai, giovine o veglio,</l>
     <l n="64">che a me pare aver detto il vero e 'l meglio. —</l>
    </lg>
    <lg n="9">
     <l n="65">Salamon di Brettagna in piè levossi</l>
     <l n="66">dicendo: — Ciò che Namo ha detto sia.</l>
     <l n="67">Sanza mandar messo, siam tutti mossi:</l>
     <l n="68">non fa per noi mandare ambasciaria.</l>
     <l n="69">I Pagan sono stati sì percossi</l>
     <l n="70">che a Saragoza ricordo ne fia:</l>
     <l n="71">giam seguitando e facendo lor danno</l>
     <l n="72">distrugendoli e lor s'arenderanno. —</l>
    </lg>
    <lg n="10">
     <l n="73">Disse il Danese: — Namo ha ben parlato</l>
     <l n="74">e Salamon ha detto l'altretale.</l>
     <l n="75">Per mio consiglio si sia accettato</l>
     <l n="76">e messo a secuzion sanz'altro male. —</l>
     <l n="77">Gan da Pontieri in piè si fu levato</l>
     <l n="78">e parlò come falso e disleale:</l>
     <l n="79">— Carlo, a me par che un messagio si mandi</l>
     <l n="80">di questi tua baron e de' più grandi.</l>
    </lg>
    <lg n="11">
     <l n="81">Se noi andiamo sopra que' Pagani,</l>
     <l n="82">io credo ben che noi sarem vincenti,</l>
     <l n="83">ma fien morti de' nostri Cristiani</l>
     <l n="84">gran quantità e fattone dolenti.</l>
     <l n="85">Se possiam sanza venire alle mani</l>
     <l n="86">con esso lor che vi sieno obedienti,</l>
     <l n="87">mandesi un messo, ch'io credo per vero</l>
     <l n="88">farà Marsilio tuo voler intiero. —</l>
    </lg>
    <lg n="12">
     <l n="89">Carlo rispose: — Ed io vi vo' mandare</l>
     <l n="90">poi che ti pare el meglio ed a me piace.</l>
     <l n="91">Or qual sarà quel che vi voglia andare</l>
     <l n="92">ad ordinar con Marsilio la pace?</l>
     <l n="93">Qual saprà me' l'ambasciata contare?</l>
     <l n="94">Levate su, o baronia verace. —</l>
     <l n="95">Astolfo inglese disse: — Signor mio,</l>
     <l n="96">tale imbasciata ben saprò fare io.</l>
    </lg>
    <lg n="13">
     <l n="97">Se non vorrà Marsilio obedire,</l>
     <l n="98">colla mia spada gli torrò la testa. —</l>
     <l n="99">Disse Carlo: — Va, siedi e più non dire.</l>
     <l n="100">Troppo ti vanti a sì fatta richiesta. —</l>
     <l n="101">Ulivieri di Vienna, pien d'ardire,</l>
     <l n="102">si levò ritto, sanza far più resta,</l>
     <l n="103">dicendo: — Monsignor, tale imbasciata</l>
     <l n="104">sarà per me a Marsilio contata. —</l>
    </lg>
    <lg n="14">
     <l n="105">— Va, siedi giù — disse Carlo al marchese.</l>
     <l n="106">Subito siede per far sua comanda.</l>
     <l n="107">In piè si leva allor, sanza contese,</l>
     <l n="108">fi di Girardo, Arnaldo di Berlanda</l>
     <l n="109">dicendo: — Carlo, monsignor cortese,</l>
     <l n="110">per me sì fatta ambasciata si spanda.</l>
     <l n="111">Io credo a lui sì ben saper contare,</l>
     <l n="112">che io farò Marsilio a Dio tornare.</l>
    </lg>
    <lg n="15">
     <l n="113">Se ei si smagherà dal tuo volere,</l>
     <l n="114">colla mia spada la vita li toglio.</l>
     <l n="115">Fra sua gente il farò morto cadere;</l>
     <l n="116">se io nol fo, apiccato esser voglio. —</l>
     <l n="117">Disse Carlo: — Va, tornati a sedere.</l>
     <l n="118">Ancora come tuo padre hai orgoglio. —</l>
     <l n="119">Arnaldo allor tacette, e Ganelone</l>
     <l n="120">si levò e disse: — Ascoltami, Carlone.</l>
    </lg>
    <lg n="16">
     <l n="121">Un giovinetto è qui davanti, sire,</l>
     <l n="122">duca Ghïon, fi del re Salamone,</l>
     <l n="123">uom valoroso e molto pien d'ardire</l>
     <l n="124">più ch'altro sia in questa magïone,</l>
     <l n="125">che ben saprà questa imbasciata dire</l>
     <l n="126">dalla tua parte al re Marsilïone. —</l>
     <l n="127">Carlo apellò Ghïone e Ghione tosto</l>
     <l n="128">davanti a lui ginocchion si fu posto,</l>
    </lg>
    <lg n="17">
     <l n="129">dicendo: — Monsignor, che v'è in piacere? —</l>
     <l n="130">Disse Carlo: — Io vo' che subito vada</l>
     <l n="131">a Marsilione e di' ch'a suo potere</l>
     <l n="132">a me venir si metta per istrada.</l>
     <l n="133">Tutto suo signoraggio e suo tenere</l>
     <l n="134">sotto me metta sanza alcuna bada.</l>
     <l n="135">Se d'esser sotto me vien con dispetti,</l>
     <l n="136">di' che da me subito l'oste aspetti. —</l>
    </lg>
    <lg n="18">
     <l n="137">— Io credo, signor mio, — disse Ghïone —</l>
     <l n="138">— saper ben dire vostra imbasciaria.</l>
     <l n="139">Marsilio tornerà al nostro Dio</l>
     <l n="140">e starà sotto vostra signoria.</l>
     <l n="141">Se di ciò si storrà, ti prometto io,</l>
     <l n="142">fra tutta quanta la sua baronia</l>
     <l n="143">gli taglierò la testa col mio brando</l>
     <l n="144">a suo dispetto, te sempre inalzando. —</l>
    </lg>
    <lg n="19">
     <l n="145">Carlo il segnò allora e benedisse.</l>
     <l n="146">Dusnamo di Baviera, pur vegendo</l>
     <l n="147">che lo 'mperier volea che Ghïon gisse,</l>
     <l n="148">pel gran dolor parlò quasi piangendo</l>
     <l n="149">e 'nvêr di Ghione in cotal modo disse:</l>
     <l n="150">— Prestar ti voglio, e per tuo te lo rendo,</l>
     <l n="151">il mio destrier Morel, che mai migliore</l>
     <l n="152">non credo sia né di tanto valore. —</l>
    </lg>
    <lg n="20">
     <l n="153">Disse Ulivieri: — Ed io ti vo' prestare</l>
     <l n="154">Altachiara mia spada infin che torni. —</l>
     <l n="155">Orlando disse: — Ed io ti vo' donare</l>
     <l n="156">un elmo ch'è di sopra gli altri adorni,</l>
     <l n="157">che sempre el debbi per mio amor portare</l>
     <l n="158">alla tua vita, di notte e di giorni.</l>
     <l n="159">Di sopra tutti questo elmo ha virtùe,</l>
     <l n="160">e fu quel che portava Ferraùe.</l>
    </lg>
    <lg n="21">
     <l n="161">E quando tu farai ritornamento</l>
     <l n="162">vorrò che tu sia sotto la mia insegna</l>
     <l n="163">di ventimila 'n compagnia e secento</l>
     <l n="164">per la tanta bontade che in te regna. —</l>
     <l n="165">Disse Ghïone: — Ed io sarò contento</l>
     <l n="166">e priego Dio che sempre vi mantegna,</l>
     <l n="167">il duca Namo ed anche lo marchese,</l>
     <l n="168">ch'è stato ognun vêr di me sì cortese. —</l>
    </lg>
    <lg n="22">
     <l n="169">Di tutte l'armi s'armò allor Ghione</l>
     <l n="170">e montò poi sul caval del Dusnamo.</l>
     <l n="171">Prende comiato dal re Salamone,</l>
     <l n="172">che di suo andar era pensoso e gramo,</l>
     <l n="173">però che vedea ben che Ganellone</l>
     <l n="174">ve lo mandava per farlo morire;</l>
     <l n="175">ma per non dispiacer nïente a Carlo,</l>
     <l n="176">segnò 'l piangendo; poi lassò andarlo.</l>
    </lg>
    <lg n="23">
     <l n="177">Da Pampalona quel giovine franco</l>
     <l n="178">se dipartì a cavallo, bene armato,</l>
     <l n="179">che di nulla armadura aveva manco</l>
     <l n="180">ed era, cavalcando, adimandato</l>
     <l n="181">da quel popul pagan, di guerra stanco,</l>
     <l n="182">là dove per andare era invïato.</l>
     <l n="183">Dicea Ghïone: — Io vo', se a Dio piace,</l>
     <l n="184">a metter tra Marsilio e Carlo pace. —</l>
    </lg>
    <lg n="24">
     <l n="185">Tutti e Pagan dicean con allegrezza:</l>
     <l n="186">— Il tuo Dïo ti porti a salvamento</l>
     <l n="187">sì che ci tragga di questa gramezza,</l>
     <l n="188">che non stiam più in guerra ed in tormento. —</l>
     <l n="189">Onore gli facien per tenerezza</l>
     <l n="190">per ch'era ognun della pace contento.</l>
     <l n="191">Ghion giva pur suo camin seguitando,</l>
     <l n="192">sanza far resta, ogni dì cavalcando.</l>
    </lg>
    <lg n="25">
     <l n="193">E tanto cavalcò per monti e piani</l>
     <l n="194">che a Saragoza un dì fu arivato.</l>
     <l n="195">Que' della terra, piccoli e mezani,</l>
     <l n="196">per vederlo corrieno da ogni lato.</l>
     <l n="197">Diceva l'uno a l'altro de' Pagani:</l>
     <l n="198">— Questo messagio è da Carlo mandato</l>
     <l n="199">per acordarsi con Marsilio e fare</l>
     <l n="200">la pace e più con lui non guerregiare. —</l>
    </lg>
    <lg n="26">
     <l n="201">Ghïone andava pure alla sua via:</l>
     <l n="202">non rispondea a quella gente conta.</l>
     <l n="203">Dov'è Marsilio con sua baronia,</l>
     <l n="204">in sulla piazza, del cavallo smonta.</l>
     <l n="205">Un Saracino apresso gli venia;</l>
     <l n="206">secondo che l'autore mi raconta,</l>
     <l n="207">di Namo il buon destrier, ch'era Morello,</l>
     <l n="208">due calci diè nel petto al Pagan fello.</l>
    </lg>
    <lg n="27">
     <l n="209">Sì fortemente gli diede nel petto,</l>
     <l n="210">che morto il fe' cader subitamente.</l>
     <l n="211">Dicea quel popol pagan maladetto:</l>
     <l n="212">— Occiderà quel caval molta gente. —</l>
     <l n="213">Ghion lassò quivi il cavallo perfetto:</l>
     <l n="214">legollo ad un arpione prestamente.</l>
     <l n="215">Su nel palazzo, avanti a Marsilione,</l>
     <l n="216">invêr di lui parlò cotal sermone:</l>
    </lg>
    <lg n="28">
     <l n="217">— Quel vero Dio che fece Eva ed Adamo</l>
     <l n="218">alla sua simiglianza di sabbione,</l>
     <l n="219">donde discesi poi noi tutti siamo,</l>
     <l n="220">e che morì per noi in passïone,</l>
     <l n="221">che nell'inferno davanti eravamo,</l>
     <l n="222">giù nel profondo ogni generazione,</l>
     <l n="223">com'egli è vero Dio, salvi e mantegna</l>
     <l n="224">santa Chiesa di Roma e la sua insegna.</l>
    </lg>
    <lg n="29">
     <l n="225">Salvi, guardi e mantenga Carlo Mano,</l>
     <l n="226">figliuol che fu del forte re Pipino,</l>
     <l n="227">di Francia re, imperador sovrano:</l>
     <l n="228">salvi e mantenga Orlando paladino,</l>
     <l n="229">el re possente Salamon brettano</l>
     <l n="230">e Namo e l'arcivescovo Turpino.</l>
     <l n="231">Chi crede in Gesù Cristo, re superno,</l>
     <l n="232">cresca sua forza sempre in sempiterno.</l>
    </lg>
    <lg n="30">
     <l n="233">Abatta con vergogna, danno ed onte</l>
     <l n="234">Marsilio e l'Argaliffo e sua balia,</l>
     <l n="235">Falserone e 'l malvagio Fieramonte,</l>
     <l n="236">e re Grandonio e Almansor di Soria,</l>
     <l n="237">il re Giustante ed il re Giustamonte,</l>
     <l n="238">Margaritone re di Sibilìa,</l>
     <l n="239">re Bianciardino malvagia persona,</l>
     <l n="240">Albissimo e Strugante di Ragona.</l>
    </lg>
    <lg n="31">
     <l n="241">Abatta e disconfonda Balugante</l>
     <l n="242">e chiunque crede in vostra fe' pagana</l>
     <l n="243">d'Apollino, Macone e Trevigante</l>
     <l n="244">e 'n altra fé, fuor che fede cristiana.</l>
     <l n="245">Sia chi si vuol da ponente a levante,</l>
     <l n="246">da mezogiorno fino a tramontana,</l>
     <l n="247">chi non crede in Colui che fece tutto,</l>
     <l n="248">d'avere e di persona sia distrutto.</l>
    </lg>
    <lg n="32">
     <l n="249">Sopra di tutti abatta quel vegliardo</l>
     <l n="250">Mazarigi, che è là in quel cantone,</l>
     <l n="251">che rinegò Macon vano e musardo</l>
     <l n="252">e tornò a Quel che morì in passione;</l>
     <l n="253">ora è fugito come vil bugiardo</l>
     <l n="254">davanti al santo imperator Carlone. —</l>
     <l n="255">E quei Pagan, udendo il giovinetto,</l>
     <l n="256">dicean: — Non odi che 'l Cristian ha detto? —</l>
    </lg>
    <lg n="33">
     <l n="257">Ghïon si fece un poco più avanti</l>
     <l n="258">dicendo: — Marsilion, mal sia trovato.</l>
     <l n="259">Maladicati Dio con tutti i Santi.</l>
     <l n="260">Com'hai tu tanto all'imperier fallato,</l>
     <l n="261">che sanza a te mandar sergenti o fanti,</l>
     <l n="262">non glie ti se' davanti apresentato</l>
     <l n="263">ad obedirlo sì come maggiore:</l>
     <l n="264">esser suo servo ed ei di te signore?</l>
    </lg>
    <lg n="34">
     <l n="265">Tu hai tanto fallato al signor mio,</l>
     <l n="266">che giamai non dovrebe perdonarti;</l>
     <l n="267">ma se tu vuoi ritornare al mio Dio</l>
     <l n="268">e con tutta tua gente battezarti,</l>
     <l n="269">Carlone è tanto grazïoso e pio,</l>
     <l n="270">che ti perdonerà se sai scusarti.</l>
     <l n="271">Vieni a lui e dirai che per mattezza</l>
     <l n="272">tu abbi fatto contra sua grandezza.</l>
    </lg>
    <lg n="35">
     <l n="273">La signoria gli darai della Spagna</l>
     <l n="274">e tutto ciò che tieni in tuo balia;</l>
     <l n="275">e' ti darà in Francia o nella Magna,</l>
     <l n="276">vorrai in Provenza o vorrai in Normandia,</l>
     <l n="277">in Inghilterra, in Fiandra o in Brettagna,</l>
     <l n="278">vorrai in Bramante o vorrai in Piccardia,</l>
     <l n="279">città e castella ed ogni signoraggio</l>
     <l n="280">da cui arài sempre fio ed omaggio.</l>
    </lg>
    <lg n="36">
     <l n="281">Se non ti arendi, inanzi che sia un mese</l>
     <l n="282">da Carlo sarai tu qui assediato.</l>
     <l n="283">Tu vedi c'ha di te più terre prese.</l>
     <l n="284">Come Ferraù fu morto e straziato</l>
     <l n="285">so che 'l sai anche, e più ti fo palese</l>
     <l n="286">che questo elmo, ch'è sì bene adobbato,</l>
     <l n="287">è quello che Ferraù portava in testa.</l>
     <l n="288">Orlando me lo diè a mia podesta. —</l>
    </lg>
    <lg n="37">
     <l n="289">Odendo Falseron rimproverare</l>
     <l n="290">la morte del figliuol, con gran furore</l>
     <l n="291">si levò ritto per volergli dare</l>
     <l n="292">con un coltello per lo gran dolore.</l>
     <l n="293">Marsilio il prese dicendo: — Non fare.</l>
     <l n="294">Non voglio esser chiamato traditore,</l>
     <l n="295">che tradimento saria al messagio,</l>
     <l n="296">perch'egli sparli, fargli nullo oltragio.</l>
    </lg>
    <lg n="38">
     <l n="297">Se l'occidessi, ti saria vergogna</l>
     <l n="298">e Carlo in verso noi saria più acceso;</l>
     <l n="299">ma se d'occiderlo tuo core agogna,</l>
     <l n="300">io ho a ciò un buon partito preso.</l>
     <l n="301">Fuor di questa città cotal bisogna</l>
     <l n="302">sarà fornita e non arài tal peso.</l>
     <l n="303">Per lo camino occiderlo farai</l>
     <l n="304">alla tua gente e non si saprà mai. —</l>
    </lg>
    <lg n="39">
     <l n="305">Disse il re Falserone: — Io son contento.</l>
     <l n="306">Per cotal modo più mi piace fare. —</l>
     <l n="307">Così ordinato questo tradimento,</l>
     <l n="308">gli fece fuor della terra imboscare</l>
     <l n="309">gente a cavallo di gran valimento</l>
     <l n="310">avia fra loro di nobile affare,</l>
     <l n="311">qua' furon quattrocento e di costoro</l>
     <l n="312">fu capitano un possente almansoro.</l>
    </lg>
    <lg n="40">
     <l n="313">Comandato gli fu che s'imboscasse</l>
     <l n="314">in un gran bosco e ducento con ello;</l>
     <l n="315">poscia più innanzi cento ne mandasse</l>
     <l n="316">e gli altri cento tutti ad un pennello:</l>
     <l n="317">di lungi tutti gli altri seguitasse.</l>
     <l n="318">Come 'l Cristian passasse, contro ad ello</l>
     <l n="319">ferisson sopra lui alla primiera</l>
     <l n="320">sicché non passi mai la terza schiera.</l>
    </lg>
    <lg n="41">
     <l n="321">La gente andò come fu ordinato.</l>
     <l n="322">Ghione si stette quella notte lì</l>
     <l n="323">e la mattina, quando fu levato,</l>
     <l n="324">andò a Marsilio, parlando così:</l>
     <l n="325">— Marsilïon, se' tu ancor pensato</l>
     <l n="326">di tornare a Gesù o no o si?</l>
     <l n="327">Che mi rispondi tu dell'ambasciata</l>
     <l n="328">che da parte di Carlo t'ho contata? —</l>
    </lg>
    <lg n="42">
     <l n="329">Disse Marsilio: — Dirai al re Carlo</l>
     <l n="330">che io non temo lui né sue masnade,</l>
     <l n="331">che con mia gente credo contastarlo</l>
     <l n="332">e dimostrar mia virtù e bontade. —</l>
     <l n="333">Allora Ghione, sanza più ascoltarlo,</l>
     <l n="334">montò a cavallo e uscì della cittade.</l>
     <l n="335">Come si fu tre miglia dilungato,</l>
     <l n="336">di ducento a caval trovò l'aguato.</l>
    </lg>
    <lg n="43">
     <l n="337">Il capitan dell'aguato primaio</l>
     <l n="338">a Ghion si fe' incontro in sulla strada</l>
     <l n="339">armato bene, in su un destrier baio,</l>
     <l n="340">la lancia in man contra Ghïon digrada.</l>
     <l n="341">El buon Ghïone, valoroso e gaio,</l>
     <l n="342">andò vêr lui e non istette a bada.</l>
     <l n="343">La lancia abassa e correndo scontrollo:</l>
     <l n="344">l'arme passò e morto giù gettollo.</l>
    </lg>
    <lg n="44">
     <l n="345">Il secondo che scontra e 'l quarto e 'l quinto,</l>
     <l n="346">anzi che l'aste rompesse o fiaccasse,</l>
     <l n="347">di morte fece ognun rimaner vinto.</l>
     <l n="348">Rotta la lancia, Altachiara fuor trasse</l>
     <l n="349">sopra di que' Pagani, d'ira tinto.</l>
     <l n="350">Certo pareva che vampo menasse,</l>
     <l n="351">tagliando capi e piedi e mani e braccia,</l>
     <l n="352">e polmoni e budella e ventri straccia.</l>
    </lg>
    <lg n="45">
     <l n="353">Non si fe' mai di bestie tal macello,</l>
     <l n="354">né di lin viterbese tale infranta,</l>
     <l n="355">partendo capi infin giù al cervello.</l>
     <l n="356">A tale il naso di sul viso schianta:</l>
     <l n="357">elmo né baccinetto né cappello</l>
     <l n="358">né nessun'arme non aveva tanta</l>
     <l n="359">virtù che s'Altachiara allor li coglie,</l>
     <l n="360">non tagli e dia a lui gravose doglie.</l>
    </lg>
    <lg n="46">
     <l n="361">I Pagan sopra Ghione ferian forte</l>
     <l n="362">di brandi e chi di mazze e chi di lancia:</l>
     <l n="363">l'arme ch'avea, facea le spade torte</l>
     <l n="364">tornare adietro per sì fatta mancia.</l>
     <l n="365">A ben cinquanta diè Ghïon la morte:</l>
     <l n="366">a cui tagliava il capo, a cui la guancia.</l>
     <l n="367">Vegendosi i Pagani smenomare,</l>
     <l n="368">tirarsi adietro e lo lassaro andare.</l>
    </lg>
    <lg n="47">
     <l n="369">Ghïon si dipartì forse un migliaro</l>
     <l n="370">e, come fu all'entrare d'una valle,</l>
     <l n="371">davanti in sulla strada si pararo,</l>
     <l n="372">asserragliando vie, sentieri e calle,</l>
     <l n="373">cento a cavallo e nïente aspettaro:</l>
     <l n="374">chi lo ferì dinanzi e chi alle spalle.</l>
     <l n="375">Ghïone ad ambo man prese Altachiera,</l>
     <l n="376">rivolgendo il destrier per quella schiera.</l>
    </lg>
    <lg n="48">
     <l n="377">Un Saracin, che Cristo gli dia pene</l>
     <l n="378">con una lancia in su la destra coscia</l>
     <l n="379">verso Ghïone spronando ne viene</l>
     <l n="380">per dargli morte e pena con angoscia:</l>
     <l n="381">per mezo il corpo la lancia gli tiene.</l>
     <l n="382">Sì grave colpo il Pagano gli croscia</l>
     <l n="383">che l'arme indosso tutte gli fracassa</l>
     <l n="384">e 'l grosso ferro per le reni il passa.</l>
    </lg>
    <lg n="49">
     <l n="385">E del corpo gli uscieno le budella</l>
     <l n="386">per quel gran colpo crudele e villano:</l>
     <l n="387">cadute gli eran già in sulla sella;</l>
     <l n="388">con gran dolor le sostenie con mano,</l>
     <l n="389">chiamando in voce: — Santa Maria bella,</l>
     <l n="390">madre di Cristo salvator sovrano,</l>
     <l n="391">di tutti e peccator sommo conforto,</l>
     <l n="392">socorrimi che vinto non sia e morto. —</l>
    </lg>
    <lg n="50">
     <l n="393">Poi che piacque a Colui che tutto fece,</l>
     <l n="394">Ghione se dipartì da quella gente.</l>
     <l n="395">Via cavalcando, va pensoso e tace,</l>
     <l n="396">racomandandosi a Dio onnipotente.</l>
     <l n="397">Nell'altro canto dirò, se a Dio piace,</l>
     <l n="398">come Ghïon ferito sì dolente</l>
     <l n="399">tornò a Carlo Mano a Pampalona.</l>
     <l n="400">Sempre vi guardi Cristo la persona.</l>
    </lg>
   </lg>
  </body>
 </text>
</TEI>