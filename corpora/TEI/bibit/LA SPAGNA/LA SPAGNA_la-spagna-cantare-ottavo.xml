<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE OTTAVO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ottavo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE OTTAVO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE OTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Beatissima Vergine Maria,</l>
     <l n="2">di tutti e peccator somma speranza,</l>
     <l n="3">madre di quel Gesù che ci ha in balia,</l>
     <l n="4">che hai di ciascuno mercé e piatanza,</l>
     <l n="5">per tua misericordia e cortesia,</l>
     <l n="6">benché io sia tanto pien d'ignoranza,</l>
     <l n="7">concedi al mio parlar tanto valore</l>
     <l n="8">che seguir possa la storia a tuo onore.</l>
    </lg>
    <lg n="2">
     <l n="9">Voi, buona gente, che state a solazio,</l>
     <l n="10">in pace or udirete el mio cantare;</l>
     <l n="11">ed io, se Idio mi dà cotanto spazio,</l>
     <l n="12">credo la bella storia seguitare;</l>
     <l n="13">ma se voi fussi ancor di mio dir sazio,</l>
     <l n="14">gite a solazo e me lasciate stare,</l>
     <l n="15">ed io pur seguirò lo bello dire</l>
     <l n="16">come fe' Anselmo, pien di molto ardire.</l>
    </lg>
    <lg n="3">
     <l n="17">Dalla città di Lazera partiro,</l>
     <l n="18">per obedire il lor sir Carlo Mano;</l>
     <l n="19">vêr della Spagna cavalcando giro,</l>
     <l n="20">passando coste e monti e valle e piano:</l>
     <l n="21">vêr Saragoza lor camin seguiro</l>
     <l n="22">su per le terre di quel re pagano;</l>
     <l n="23">a Saragoza giunsono un mattino,</l>
     <l n="24">ove abitava quel re saracino.</l>
    </lg>
    <lg n="4">
     <l n="25">Dentro la terra entrarono i baroni</l>
     <l n="26">che ben pareano d'alto e grande affare:</l>
     <l n="27">dame e fantine istavano a' balconi</l>
     <l n="28">sol per veder que' due messi passare;</l>
     <l n="29">e per le rughe vegliardi e garzoni,</l>
     <l n="30">tutti quanti correvano a guardare,</l>
     <l n="31">dicendo l'un all'altro: — Non ve' tu</l>
     <l n="32">come paion baron di gran virtù?</l>
    </lg>
    <lg n="5">
     <l n="33">E' paion della gente di Carlone. —</l>
     <l n="34">Diceva l'uno all'altro riguardando:</l>
     <l n="35">— Non vedi come stan bene in arcione?</l>
     <l n="36">Che dovrebbe parere il conte Orlando,</l>
     <l n="37">nievo di Carlo, figlio di Milone,</l>
     <l n="38">di cui la gente va tanto parlando?</l>
     <l n="39">O che dovrebbe parere Ulivieri,</l>
     <l n="40">Turpin di Rana e tutti gli altri pieri?</l>
    </lg>
    <lg n="6">
     <l n="41">Se così fatti son gli altri Cristiani,</l>
     <l n="42">Marsilio ha fatto per noi mala impresa:</l>
     <l n="43">que' duo baroni paion sì sovrani</l>
     <l n="44">che contro a mille farebbon difesa.</l>
     <l n="45">Non fur sì consumati li Troiani</l>
     <l n="46">quando lor terra fu da' Greci presa,</l>
     <l n="47">come sarà la Spagna dal re Carlo.</l>
     <l n="48">Mal fa Marsilio a voler contastarlo. —</l>
    </lg>
    <lg n="7">
     <l n="49">Anselmo udiva ben ciò che diceva</l>
     <l n="50">quella gente pagana d'ogni lato:</l>
     <l n="51">a nulla cosa il baron rispondeva;</l>
     <l n="52">cavalcando ne gia forte infiammato.</l>
     <l n="53">La gente della terra già sapeva</l>
     <l n="54">che Ferraù era morto e passato:</l>
     <l n="55">tutti corrieno per voler udire</l>
     <l n="56">quel che 'l re Carlo mandava lor dire.</l>
    </lg>
    <lg n="8">
     <l n="57">Sino al palazzo Anselmo cavalcava,</l>
     <l n="58">là dove dimorava Marsilione:</l>
     <l n="59">egli e 'l compagno in terra dismontava;</l>
     <l n="60">su per le scale ciaschedun montòne.</l>
     <l n="61">Gente pagana dietro lor andava:</l>
     <l n="62">dentro la sala entrâr sanza questione;</l>
     <l n="63">Anselmo col compagno è bene armato,</l>
     <l n="64">sì come fusse alla battaglia andato.</l>
    </lg>
    <lg n="9">
     <l n="65">In sulla sala giunse il conte Anselmo,</l>
     <l n="66">là ove era Marsilio e suo baroni,</l>
     <l n="67">e la visiera si levò dell'elmo</l>
     <l n="68">ed al compagno disse tal sermoni:</l>
     <l n="69">— Lascia me con Marsilio fare schermo;</l>
     <l n="70">non ti gittar nïente ginocchioni,</l>
     <l n="71">non salutare e non far nullo inchino</l>
     <l n="72">se non come faresti ad un mastino.</l>
    </lg>
    <lg n="10">
     <l n="73">Staratti sol da l'un lato a vedere</l>
     <l n="74">come farò contra lui gran minaccia.</l>
     <l n="75">Se contra me mostrasse malvolere,</l>
     <l n="76">mio brando converrà che tristo il faccia. —</l>
     <l n="77">Poi gì Anselmo, sir di gran podere,</l>
     <l n="78">presso a Marsilio forse a dieci braccia</l>
     <l n="79">e 'nvêr di lui parlò arditamente.</l>
     <l n="80">Or udirete saluto piacente.</l>
    </lg>
    <lg n="11">
     <l n="81">— Quel vero Idio che tutto l'universo</l>
     <l n="82">fermò e fece noi con la suo mano,</l>
     <l n="83">salvi, guardi e mantenghi in ogni verso</l>
     <l n="84">santa Chiesa di Roma e Carlo Mano;</l>
     <l n="85">e non essendo el suo volere averso,</l>
     <l n="86">sempre mantenga quel campion sovrano,</l>
     <l n="87">Orlando, figlio del duca Milone,</l>
     <l n="88">el duca Namo e 'l buon re Salamone,</l>
    </lg>
    <lg n="12">
     <l n="89">Astolfo d'Inghilterra ed Ulivieri,</l>
     <l n="90">Danese Ugieri e 'l piccardo Sansone,</l>
     <l n="91">Avino, Avolio, Ottone e Berlinghieri,</l>
     <l n="92">Turpin di Rana e 'l conte Ganellone,</l>
     <l n="93">Arnaldo di Berlanda ed Angiolieri,</l>
     <l n="94">e 'l pro' Girardo sir da Rossiglione,</l>
     <l n="95">d'Avignon Guido e Guido di Borgogna,</l>
     <l n="96">Marco e Matteo e Angiolin di Guascogna.</l>
    </lg>
    <lg n="13">
     <l n="97">Salvi e mantenghi Normandi e Franceschi,</l>
     <l n="98">Inghilesi, Fiamenghi e Borgognoni,</l>
     <l n="99">Unghera gente, Brettoni e Tedeschi,</l>
     <l n="100">d'Irlanda, di Fïandra e Bramanzoni,</l>
     <l n="101">e Campagnesi con Provenzaleschi,</l>
     <l n="102">e Petovini, Piccardi e Frisoni,</l>
     <l n="103">gente d'Italia di virtù fontana</l>
     <l n="104">e tutti que' della fede cristiana.</l>
    </lg>
    <lg n="14">
     <l n="105">Abatta e disconfonda Marsilione</l>
     <l n="106">e l'Argaliffa e tutta sua balia,</l>
     <l n="107">Balugante malvagio e Falserone,</l>
     <l n="108">re Grandonio e l'Almansor di Soria,</l>
     <l n="109">re Mazarigi, malvagio ghiottone,</l>
     <l n="110">Turchi, Affricanti e que' di Barberia:</l>
     <l n="111">tutta la gente di Macone atonda</l>
     <l n="112">Iddio di gloria, abatta e disconfonda.</l>
    </lg>
    <lg n="15">
     <l n="113">Marsilione, tu se' troppo villano,</l>
     <l n="114">e tienti con superbia troppo altero</l>
     <l n="115">a voler contastare a Carlo Mano</l>
     <l n="116">ed alla santa Chiesa di san Piero.</l>
     <l n="117">Da parte dello imperador romano</l>
     <l n="118">io ti comando, come messagiero,</l>
     <l n="119">davanti a lui debbi tosto venire</l>
     <l n="120">a dimandar mercé del tuo fallire.</l>
    </lg>
    <lg n="16">
     <l n="121">Vieni in camiscia, sì come briccone,</l>
     <l n="122">e ginocchioni andrai dinanzi ad ello:</l>
     <l n="123">salutara'lo con gran divozione</l>
     <l n="124">e mercé chiederai, o tapinello;</l>
     <l n="125">e così faccia quel re Falserone</l>
     <l n="126">e Balugante, tuo carnal fratello.</l>
     <l n="127">Dirai che 'l fallimento, c'hai tu fatto,</l>
     <l n="128">l'hai consentito come stolto e matto.</l>
    </lg>
    <lg n="17">
     <l n="129">La signoria gli darai di Ragona,</l>
     <l n="130">Portogallo, Granata e Filusterna,</l>
     <l n="131">Nobile, Saragoza e Pampalona,</l>
     <l n="132">la Stella e la cittade di Lucerna;</l>
     <l n="133">di Minorca e Maiorca la corona</l>
     <l n="134">porterà il conte Orlando in sempiterna;</l>
     <l n="135">e dara'gli il reame di Sibilia</l>
     <l n="136">e tutto il tuo tenitorio e mobilia.</l>
    </lg>
    <lg n="18">
     <l n="137">Se tu non fai quello ch'io ti comando,</l>
     <l n="138">adosso ti verrà la gran compagna,</l>
     <l n="139">ventimila secento e 'l conte Orlando,</l>
     <l n="140">Danese Ugier, Salamon di Bretagna,</l>
     <l n="141">con Carlo Mano ardendo e dibrusciando</l>
     <l n="142">meza Navarra con tutta la Spagna.</l>
     <l n="143">Lazera è presa e Ferraù è morto:</l>
     <l n="144">se non t'arrendi, tu se' a mal porto.</l>
    </lg>
    <lg n="19">
     <l n="145">Il conte Orlando, di valore acceso,</l>
     <l n="146">uccise Ferraù vostro campione.</l>
     <l n="147">Se tu m'hai bene, Marsilione, inteso,</l>
     <l n="148">Carlo Mano ha sì fatta intenzïone,</l>
     <l n="149">e certamente egli ha il partito preso,</l>
     <l n="150">d'incoronar il figliol di Milone</l>
     <l n="151">di tutta Spagna, città e castella,</l>
     <l n="152">prima che torni mai in Francia bella.</l>
    </lg>
    <lg n="20">
     <l n="153">Ciò che Carlo mi disse, io t'ho contato:</l>
     <l n="154">fa oramai secondo che a te pare. —</l>
     <l n="155">L'Argaliffo di Baldracca adirato</l>
     <l n="156">vêr di Marsilio cominciò parlare:</l>
     <l n="157">— Quel falso poltronieri ha dispregiato</l>
     <l n="158">il nostro dio Macon che non ha pare.</l>
     <l n="159">Chi non crede in Macone sia distrutto.</l>
     <l n="160">odi c'ha detto quel ribaldo e brutto.</l>
    </lg>
    <lg n="21">
     <l n="161">Nostra legge comanda (e tu lo sai)</l>
     <l n="162">che chi spregia Apollino, over Macone</l>
     <l n="163">e Trevigante, davanti a noi mai</l>
     <l n="164">non dee campare per niuna cagione:</l>
     <l n="165">consumato dee esser con gran guai;</l>
     <l n="166">tosto apenduto sanza remissione.</l>
     <l n="167">Così io dico che sieno apiccati</l>
     <l n="168">Que' duo messaggi che Carlo ha mandati. —</l>
    </lg>
    <lg n="22">
     <l n="169">Disse Marsilio: — Caro mio barbano,</l>
     <l n="170">tutti noi siam d'Alessandro discesi,</l>
     <l n="171">del più possente signore sovrano</l>
     <l n="172">e del più forte dei nostri paesi.</l>
     <l n="173">Nostro lignagio non fu mai villano:</l>
     <l n="174">sempre mai furon gentili e cortesi,</l>
     <l n="175">e lealtà usaro in ogni lato.</l>
     <l n="176">Traditor mai non fu nïun chiamato.</l>
    </lg>
    <lg n="23">
     <l n="177">Non è usanza ch'a nessun messagio</l>
     <l n="178">sia mai fatta nïuna villania:</l>
     <l n="179">a sua persona non dei fare oltragio</l>
     <l n="180">perché sparli di te in sua diceria.</l>
     <l n="181">Non lo dice egli già da suo coragio,</l>
     <l n="182">ma da parte di quel che 'l manda via.</l>
     <l n="183">Per compiacer a lui gli convien farlo:</l>
     <l n="184">così spregiar per ubidir a Carlo.</l>
    </lg>
    <lg n="24">
     <l n="185">Se dispregiare ci fa il re Carlo</l>
     <l n="186">perché andiamo a sua obedïenza,</l>
     <l n="187">di ciò non dee però questo vassallo</l>
     <l n="188">portare del suo dire penitenza:</l>
     <l n="189">quel ch'egli ha detto, convien raportarlo;</l>
     <l n="190">e non dee mai per dire aver temenza.</l>
     <l n="191">Che traditore non piaccia a Macone</l>
     <l n="192">di ciò m'apelli mai il re Carlone. —</l>
    </lg>
    <lg n="25">
     <l n="193">Falseron si levò su prestamente;</l>
     <l n="194">vêr di Marsilio cominciò a dire:</l>
     <l n="195">— Macon ti faccia, Marsilio, dolente.</l>
     <l n="196">Dunque non vuo' tu colui far morire,</l>
     <l n="197">che m'ha rimproverato qui presente</l>
     <l n="198">la morte del mio figlio pien d'ardire,</l>
     <l n="199">che in Paganesmo non avia barone,</l>
     <l n="200">ch'a petto a lui valesse un vil bottone. —</l>
    </lg>
    <lg n="26">
     <l n="201">E poi prese un coltello, ch'avea al lato,</l>
     <l n="202">e la punta si puose per me' il core:</l>
     <l n="203">— Ora vedra'mi, Marsilio, acorato</l>
     <l n="204">se quel messagio dello imperadore</l>
     <l n="205">non è a quel balcon tosto apiccato,</l>
     <l n="206">come vil poltronieri e rubbatore. —</l>
     <l n="207">Marsilio, udendo sì dire al fratello,</l>
     <l n="208">gridò: —Sieno impiccati sanza apello. —</l>
    </lg>
    <lg n="27">
     <l n="209">Il conte Anselmo valoroso e dotto</l>
     <l n="210">intese il minacciar del Saracino;</l>
     <l n="211">ad Alorin se rivolse di botto:</l>
     <l n="212">— Compagno mio, — gli disse in suo latino —</l>
     <l n="213">— trai fuor tuo brando sanza fare motto</l>
     <l n="214">e difenditi come paladino.</l>
     <l n="215">Marsilio ci minaccia d'impiccare,</l>
     <l n="216">se bene intendo el saracin parlare.</l>
    </lg>
    <lg n="28">
     <l n="217">Co' brandi in man da lor ci defendiamo,</l>
     <l n="218">prima che presi siam come ladroni:</l>
     <l n="219">certo da morte campar non possiamo,</l>
     <l n="220">però che siamo peggio che pregioni.</l>
     <l n="221">Anzi che morti trambedui noi siamo,</l>
     <l n="222">morran di lor più di trenta baroni.</l>
     <l n="223">In tal modo morendo, ce fia onore</l>
     <l n="224">e pregio arém da Carlo imperadore. —</l>
    </lg>
    <lg n="29">
     <l n="225">Trasse ciascuno suo brando tagliente:</l>
     <l n="226">Anselmo corse sopra Marsilione</l>
     <l n="227">per farlo tristo col brando e dolente.</l>
     <l n="228">Marsilio, l'Argaliffo e Falserone</l>
     <l n="229">in una zambra fugir tostamente.</l>
     <l n="230">Anselmo allor si volse ad un barone:</l>
     <l n="231">in sulla testa col brando il ferìe</l>
     <l n="232">che'n fino al mento il capo gli partìe.</l>
    </lg>
    <lg n="30">
     <l n="233">I Pagan cominciarono a fugire</l>
     <l n="234">giù per le scale, che parien cacciati.</l>
     <l n="235">Anselmo col compagno, pien d'ardire,</l>
     <l n="236">intramenduo come draghi infiammati,</l>
     <l n="237">tra quella gente missonsi a ferire,</l>
     <l n="238">porgendo colpi forti e dispiatati,</l>
     <l n="239">a destra ed a sinistra radoppiando,</l>
     <l n="240">in qua e 'n là per la sala saltando.</l>
    </lg>
    <lg n="31">
     <l n="241">Draghi parean i duo nostri Cristiani</l>
     <l n="242">tanto feriano bene arditamente,</l>
     <l n="243">tagliando a cui le braccia, a cui le mani:</l>
     <l n="244">a tal partien la testa insino al dente.</l>
     <l n="245">Pagan traevan archi sorïani</l>
     <l n="246">di molte frecce sopra nostra gente:</l>
     <l n="247">nostri Cristiani se defendien forte</l>
     <l n="248">co' loro brandi, dando a molti morte.</l>
    </lg>
    <lg n="32">
     <l n="249">A cui Anselmo d'un colpo giugnea,</l>
     <l n="250">non gli facea mestier chiamar Macone:</l>
     <l n="251">morto alla terra subito cadea.</l>
     <l n="252">Similemente facea il compagnone;</l>
     <l n="253">in qua, in là col brando si volgea</l>
     <l n="254">gridando: — Viva lo 'mperier Carlone! —</l>
     <l n="255">Lor brandi eran coperti di cervella,</l>
     <l n="256">di sangue, di pulmoni e di budella.</l>
    </lg>
    <lg n="33">
     <l n="257">Era la sala coperta di sangue</l>
     <l n="258">e correa forte che parea un fiume.</l>
     <l n="259">Chi morto e chi ferito in terra langue:</l>
     <l n="260">assai v'avieno che non vedien lume.</l>
     <l n="261">Chi avea il naso tagliato e chi le gambe,</l>
     <l n="262">come è usanza a sì fatto costume.</l>
     <l n="263">L'un Pagan sopra l'altro a tal partito</l>
     <l n="264">cadea, qual morto e qual era ferito.</l>
    </lg>
    <lg n="34">
     <l n="265">Cinquanta furon morti de' Pagani</l>
     <l n="266">e de' feriti v'avia più di cento.</l>
     <l n="267">Tanto fu l'abondare di que' cani,</l>
     <l n="268">con lance e spade e gran saettamento</l>
     <l n="269">d'archi turcheschi ed anche sorïani,</l>
     <l n="270">di freccie e strali tanto abondamento,</l>
     <l n="271">che i Cristian non poteron soferire:</l>
     <l n="272">morti per forza convien lor perire.</l>
    </lg>
    <lg n="35">
     <l n="273">E così morti, furon poi appesi</l>
     <l n="274">ad un balcon da quella gente fella.</l>
     <l n="275">Lasciamo stare i duo baron cortesi:</l>
     <l n="276">torniamo a Carlo che in Lazera bella,</l>
     <l n="277">ch'era già presso passati duo mesi,</l>
     <l n="278">seppe di suo baroni tal novella.</l>
     <l n="279">Alla suo vita mai non fu sì gramo:</l>
     <l n="280">di subito apellò il duca Namo,</l>
    </lg>
    <lg n="36">
     <l n="281">e Salamone e 'l buon Danese Ugieri,</l>
     <l n="282">Ganellon da Pontieri il traditore,</l>
     <l n="283">il conte Orlando, el marchese Ulivieri,</l>
     <l n="284">e tutti i caporal pien di valore.</l>
     <l n="285">E disse loro il nobile imperieri:</l>
     <l n="286">— Tutta la gente, sanza più tenore,</l>
     <l n="287">a piè ed a caval fate assembrare,</l>
     <l n="288">ch'io voglio vêr la Spagna cavalcare.</l>
    </lg>
    <lg n="37">
     <l n="289">E tutti abiate per comandamento</l>
     <l n="290">di non pigliar Saracino o Pagano:</l>
     <l n="291">tutti sien morti e messi a mal tormento;</l>
     <l n="292">e perché e' si voglia far cristiano,</l>
     <l n="293">non li sia perdonato il fallimento</l>
     <l n="294">c'ha fatto Marsilion falso e villano. —</l>
     <l n="295">Poi chiamò Carlo un nobile barone,</l>
     <l n="296">ch'era apellato di Fiandra Guidone.</l>
    </lg>
    <lg n="38">
     <l n="297">Guidone andò dinanzi a Carlo Mano</l>
     <l n="298">e ginocchion se misse immantenente:</l>
     <l n="299">— Che comandate, mio signor sovrano? —</l>
     <l n="300">Disse allor Carlo: — Sta città presente</l>
     <l n="301">voglio rimanghi a guardia e capitano</l>
     <l n="302">con cinquecento di mia buona gente. —</l>
     <l n="303">Disse Guidon: — Monsignor, volentieri,</l>
     <l n="304">da poi che v'è in piacer, franco imperieri. —</l>
    </lg>
    <lg n="39">
     <l n="305">E presa c'ha la signoria Guidone,</l>
     <l n="306">Carlo fece per Lazera bandire</l>
     <l n="307">che tutta gente montasse in arcione</l>
     <l n="308">e la sua insegna dovesse seguire.</l>
     <l n="309">Aparecchiato fu il re Salamone</l>
     <l n="310">con ottomila Bretton pien d'ardire</l>
     <l n="311">e della terra subito ne uscia:</l>
     <l n="312">Carlo colla sua gente poi seguia.</l>
    </lg>
    <lg n="40">
     <l n="313">Dietro a re Carlo seguia il conte Orlando</l>
     <l n="314">con ventimila secento in bandiera:</l>
     <l n="315">invêr la Spagna givan cavalcando</l>
     <l n="316">Carlo, el Danese e 'l duca di Baviera.</l>
     <l n="317">Givano insieme tutti ragionando,</l>
     <l n="318">passando piano e costa con riviera:</l>
     <l n="319">davanti a tutta gente Salamone</l>
     <l n="320">l'antiguardia faceva per ragione.</l>
    </lg>
    <lg n="41">
     <l n="321">Tanto cavalca Carlo con sua gente</l>
     <l n="322">per piani, valle, coste e per sentieri</l>
     <l n="323">ch'una mattina, in sull'alba lucente,</l>
     <l n="324">presso di Pampalona, con sue schiere</l>
     <l n="325">in su un pogio arivò certamente.</l>
     <l n="326">Di subito chiamò il Danese Ugieri</l>
     <l n="327">e disse: — Dimi, cavalier sovrano,</l>
     <l n="328">quale è quella città ch'è giù nel piano? —</l>
    </lg>
    <lg n="42">
     <l n="329">Disse il Danese: — Monsignor Carlone,</l>
     <l n="330">quella città, giù nel piano presente,</l>
     <l n="331">è Pampalona del re Marsilione;</l>
     <l n="332">così l'apella la pagana gente.</l>
     <l n="333">Dentro è un potentissimo barone</l>
     <l n="334">che come Ferraù egli è possente:</l>
     <l n="335">re Isolieri per nome è chiamato,</l>
     <l n="336">nievo di quel Marsilio rinegato,</l>
    </lg>
    <lg n="43">
     <l n="337">figliuolo d'una sua suora carnale;</l>
     <l n="338">il padre suo ha nome Mazarigi.</l>
     <l n="339">In tutto Paganesmo non ha pare,</l>
     <l n="340">e non si troveria di qui a Parigi.</l>
     <l n="341">Se lui avete, signor naturale,</l>
     <l n="342">la Spagna arete come san Dionigi. —</l>
     <l n="343">Carlo fe' a tutta gente comandare</l>
     <l n="344">che giù nel pian si dovesse assembrare.</l>
    </lg>
    <lg n="44">
     <l n="345">Quando fu Carlo nel piano disceso,</l>
     <l n="346">apresso a Pampalona, a meza lega,</l>
     <l n="347">suo padiglione fu di botto teso.</l>
     <l n="348">Danese Ugieri l'aurifiamma spiega:</l>
     <l n="349">Re Salamone, di valore acceso,</l>
     <l n="350">colla sua gente, tutta quanta a lega,</l>
     <l n="351">fe' l'antiguardia presso alla cittade</l>
     <l n="352">intorno intorno colle sue masnade.</l>
    </lg>
    <lg n="45">
     <l n="353">Ciascun tendia trabacche e padiglioni</l>
     <l n="354">e dispiegava bandiere e stendardi</l>
     <l n="355">e pennoncelli a draghi ed a falconi,</l>
     <l n="356">mezi serpenti, lupi e leopardi.</l>
     <l n="357">Tutti i guerrieri smontavan d'arcioni,</l>
     <l n="358">gente francesca, Inghilesi e Piccardi,</l>
     <l n="359">Alamanni, Fiammenghi e sì d'Irlanda,</l>
     <l n="360">d'Ungheria, di Provenza e di Berlanda.</l>
    </lg>
    <lg n="46">
     <l n="361">Tutta la gente, che giva con Carlo,</l>
     <l n="362">intorno a Pampalona s'attendòe</l>
     <l n="363">con cento ottanta milia a cavallo,</l>
     <l n="364">con que' che a guardia a Lazera lasciòe.</l>
     <l n="365">Lasciamo i Cristïani in tale stallo</l>
     <l n="366">e nell'altro cantar vi seguiròe</l>
     <l n="367">la bella storia e 'l dilettoso canto.</l>
     <l n="368">Dio vi riceva nel suo regno santo.</l>
    </lg>
   </lg>
  </body>
 </text>
</TEI>