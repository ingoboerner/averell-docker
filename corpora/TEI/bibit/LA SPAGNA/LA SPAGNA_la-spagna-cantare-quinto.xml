<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE QUINTO</title>
    <author>LA SPAGNA</author>
   </titleStmt>
   <extent>
    <measure unit="stanza">40</measure>
    <measure unit="line">320</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE QUINTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE QUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al nome di Colui che fece tutto</l>
     <l n="2">e che ci può a suo voler disfare,</l>
     <l n="3">che mi conceda a dir come distrutto</l>
     <l n="4">fu Ferraù nel presente cantare,</l>
     <l n="5">morto e conquiso con pianto e con lutto</l>
     <l n="6">da quel baron che mai non ebbe pare,</l>
     <l n="7">Orlando, figlio del duca Milone,</l>
     <l n="8">che fu sì forte e nobile campione.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come i duo baron di gran possanza</l>
     <l n="11">s'eran partiti per voler tornare</l>
     <l n="12">ciascuno a suo magione per leanza.</l>
     <l n="13">Giurati s'eran di ritorno fare</l>
     <l n="14">l'altra mattina al campo per certanza</l>
     <l n="15">a dimostrar lor forza poderosa.</l>
     <l n="16">Or udirete gran doglia angosciosa.</l>
    </lg>
    <lg n="3">
     <l n="17">Tornossi Ferraù nella cittade</l>
     <l n="18">e Orlando al padiglione alla grande oste.</l>
     <l n="19">Davanti a Ferraù gran quantitade</l>
     <l n="20">di suo baroni furon sanza soste:</l>
     <l n="21">trassongli l'arme di gran degnitade,</l>
     <l n="22">come indosso al mattino avevan poste.</l>
     <l n="23">Disarmato che fu, andò a mangiare</l>
     <l n="24">con quei prigioni, come solia fare.</l>
    </lg>
    <lg n="4">
     <l n="25">Aportate gli fur molte vivande,</l>
     <l n="26">come a sì fatto signor conveniensi:</l>
     <l n="27">cenato ch'ebbe la baronia grande,</l>
     <l n="28">a letto per posar tutti mettiensi.</l>
     <l n="29">Quel Ferraù, di cui il nome si spande,</l>
     <l n="30">s'andava a letto e suo baron partiensi.</l>
     <l n="31">Lasciamo Ferraù e ritorniamo</l>
     <l n="32">al forte Orlando di vittoria bramo.</l>
    </lg>
    <lg n="5">
     <l n="33">Davanti a Carlo Mano ritornossi,</l>
     <l n="34">racontando la forza e 'l sommo ardire,</l>
     <l n="35">ch'avea il Pagano, e sì come provossi,</l>
     <l n="36">e poi disse sì come fe' morire</l>
     <l n="37">il caval sotto; e poscia disarmossi.</l>
     <l n="38">Cenato alquanto, poi s'andò a dormire:</l>
     <l n="39">in sul letto dormì senza levarse</l>
     <l n="40">tutta la notte, infin che 'l giorno aparse.</l>
    </lg>
    <lg n="6">
     <l n="41">Quando le stelle e la luna si corca</l>
     <l n="42">(che si parte la notte e 'l giorno abonda),</l>
     <l n="43">e 'l sol per l'aria rilucente infoca</l>
     <l n="44">piani, montagne, poggi, fiumi e onda,</l>
     <l n="45">il baron, cui non par che forza torca,</l>
     <l n="46">cioè Ferraù, colla mente gioconda</l>
     <l n="47">levossi da dormire e fe' portarsi</l>
     <l n="48">tutte sue armi e di vantagio armarsi.</l>
    </lg>
    <lg n="7">
     <l n="49">Il buon destrier si fe' nanti menare,</l>
     <l n="50">d'acciaio coperto tutto a grosse piastre,</l>
     <l n="51">che nessun ferro potea magagnare;</l>
     <l n="52">e la sua madre, mastra delle mastre,</l>
     <l n="53">sul destrier volle vederlo montare</l>
     <l n="54">e poi parlogli con parole mastre:</l>
     <l n="55">— Abbi, figliuol, Macometto in memoria</l>
     <l n="56">che in questo giorno ti darà vettoria. —</l>
    </lg>
    <lg n="8">
     <l n="57">E così armato Ferraù montava</l>
     <l n="58">in sul destrieri e della terra uscia:</l>
     <l n="59">a' mastri della terra comandava</l>
     <l n="60">che 'l ponte, ch'è in sul fiume, sulla via,</l>
     <l n="61">che della terra invêr l'oste passava,</l>
     <l n="62">di legno tutto, chiudere il facia;</l>
     <l n="63">e da ogni parte era una porta grave,</l>
     <l n="64">che s'apriva e serrava colla chiave.</l>
    </lg>
    <lg n="9">
     <l n="65">Chiuso che fu, Ferraù passò il ponte</l>
     <l n="66">verso dell'oste col corno sonando,</l>
     <l n="67">dicendo forte: — Vil codardo conte,</l>
     <l n="68">o nepote di Carlo, o fiero Orlando,</l>
     <l n="69">vieni in sul campo, ch'io ho sceso il monte</l>
     <l n="70">e son qui ritto per te aspettando. —</l>
     <l n="71">Orlando, che così chiamare udissi,</l>
     <l n="72">uscì del letto e 'l bel giubbon vestissi.</l>
    </lg>
    <lg n="10">
     <l n="73">Delle forte armi si fece coprire,</l>
     <l n="74">com'era usato, e poi montò a destrieri.</l>
     <l n="75">Verso il Pagano andò con molto ardire</l>
     <l n="76">sanza sergente, compagno o scudieri.</l>
     <l n="77">Giugnendo a lui si cominciò a dire:</l>
     <l n="78">— Perché mi sgridi, villan cavalieri?</l>
     <l n="79">Non ti varrà chiamarmi con dispregio</l>
     <l n="80">che ogi t'acquisterò con molto pregio.</l>
    </lg>
    <lg n="11">
     <l n="81">Prendi del campo, che par che Dio voglia,</l>
     <l n="82">poi che non vuoi a suo fé sogiogarti,</l>
     <l n="83">che in questo giorno abbi di morte doglia. —</l>
     <l n="84">Rispose Ferraù: — Or te diparti;</l>
     <l n="85">prendi del campo a tutta la tuo voglia. —</l>
     <l n="86">Disse Orlando: — Il farò per contentarti. —</l>
     <l n="87">Due arcate e più del campo ciascun tolse,</l>
     <l n="88">poi con la lancia in mano il destrier volse.</l>
    </lg>
    <lg n="12">
     <l n="89">Ciascun la lancia e 'l forte scudo imbraccia</l>
     <l n="90">e 'n sul destrier si raferma e rasetta.</l>
     <l n="91">L'un verso l'altro correndo si caccia:</l>
     <l n="92">non uscì mai così d'arco saetta</l>
     <l n="93">o nave con fortuna o con bonaccia.</l>
     <l n="94">L'uno vêr l'altro di dar morte aspetta:</l>
     <l n="95">sopra li scudi le lance ficcarsi;</l>
     <l n="96">per la lor forza in qua e 'n là piegarsi.</l>
    </lg>
    <lg n="13">
     <l n="97">Trasportogli i destrieri un mezo miglio</l>
     <l n="98">innanzi che li possan ritenere;</l>
     <l n="99">poi, presto ognun più che lepre o smeriglio,</l>
     <l n="100">per dimostrar suo forza e gran podere,</l>
     <l n="101">al forte brando tosto diè di piglio.</l>
     <l n="102">Orlando, pieno d'ira e mal volere,</l>
     <l n="103">sopra il Pagano in sull'elmo percosse</l>
     <l n="104">che ben gli fe' sentir tutte sue posse.</l>
    </lg>
    <lg n="14">
     <l n="105">E Ferraù vêr lui sanza dir forse</l>
     <l n="106">un colpo diegli, che non parve stanco,</l>
     <l n="107">che tutto innanzi lo piegò e torse.</l>
     <l n="108">Un cotal colpo non fu veduto anco!</l>
     <l n="109">L'arme tagliò per forza e 'l brando corse</l>
     <l n="110">sulla coperta ch'era a rosso e bianco.</l>
     <l n="111">Allora Orlando con superbia e stizza</l>
     <l n="112">col brando in mano invêr lui se dirizza.</l>
    </lg>
    <lg n="15">
     <l n="113">Sopra la spalla il colpo gli discende</l>
     <l n="114">con quanta forza il conte menar puote:</l>
     <l n="115">via ne menò quant'armadura prende</l>
     <l n="116">e 'l brando in su la sella ripercuote;</l>
     <l n="117">fino alle cinghie l'arcione si fende.</l>
     <l n="118">Il Pagano, vedendo cotal note,</l>
     <l n="119">iniquitosamente col suo brando</l>
     <l n="120">ferì in sull'elmo per gran forza Orlando.</l>
    </lg>
    <lg n="16">
     <l n="121">L'elmo fatato non curò un fico:</l>
     <l n="122">per forza il colpo scese in sulla spalla.</l>
     <l n="123">Orlando del destrieri Vegliantico</l>
     <l n="124">per lo gran colpo in sul collo traballa;</l>
     <l n="125">poi con grand'ira contra il suo nemico</l>
     <l n="126">un colpo mena, che nïente falla,</l>
     <l n="127">sopra lo scudo: per forza il divise;</l>
     <l n="128">quanto ne prese, giù in terra mise.</l>
    </lg>
    <lg n="17">
     <l n="129">Ciascun l'un l'altro l'armadura taglia</l>
     <l n="130">fin alle carni co' taglienti brandi:</l>
     <l n="131">le carne nere, se Cristo mi vaglia,</l>
     <l n="132">diventan ratto per quei colpi grandi.</l>
     <l n="133">Non fu mai tra baroni tal battaglia!</l>
     <l n="134">Contare il vo', ben ch'altri nol dimandi:</l>
     <l n="135">che le lor arme eran tutte tagliate;</l>
     <l n="136">ma non le carni perch'eran fatate.</l>
    </lg>
    <lg n="18">
     <l n="137">Passato era di già l'ora di nona</l>
     <l n="138">e 'l sole a mezogiorno era rivolto</l>
     <l n="139">e ciascuno avea lassa suo persona</l>
     <l n="140">per lo ferire e pel combatter molto.</l>
     <l n="141">E Ferraù verso Orlando sermona:</l>
     <l n="142">—Dimmi, baron, che non t'ho sangue tolto?</l>
     <l n="143">Dove tu hai la tua fatagïone?</l>
     <l n="144">Dove fatato se' e per che ragione? —</l>
    </lg>
    <lg n="19">
     <l n="145">Orlando disse: — Dimmi ove fatato</l>
     <l n="146">tu se' e poi te dirò dove sono io. —</l>
     <l n="147">Ferraù disse: — Vedi, in nessun lato</l>
     <l n="148">ferir non mi potresti, per mio iddio,</l>
     <l n="149">se non nel pettignon ch'è sì armato.</l>
     <l n="150">El tuo fatar me di': t'ho detto il mio. —</l>
     <l n="151">Orlando disse: — Poi che mel richiedi,</l>
     <l n="152">non son fatato alle piante dei piedi. —</l>
    </lg>
    <lg n="20">
     <l n="153">Ferraù disse: — Riposianci alquanto;</l>
     <l n="154">en su quel ponte poi combatteremo,</l>
     <l n="155">quale è di legno chiuso tutto quanto.</l>
     <l n="156">Entriamvi dentro e poi ci serraremo,</l>
     <l n="157">sicché soccorso da nïuno canto</l>
     <l n="158">né tu né io da nostra gente aremo. —</l>
     <l n="159">Così insieme si furono acordati</l>
     <l n="160">e poi in sul ponte si furon serrati.</l>
    </lg>
    <lg n="21">
     <l n="161">En man diè Ferraù le chiavi a Orlando:</l>
     <l n="162">Orlando allora le gettò nel fiume.</l>
     <l n="163">— Che diavol fai? — disse il Pagan gridando —</l>
     <l n="164">chi t'ha insegnato far cotal costume?</l>
     <l n="165">Se abattuto sarà l'un di noi, quando</l>
     <l n="166">l'altro uscirà fuor di questo volume? —</l>
     <l n="167">Orlando disse: — Se io te fo morire,</l>
     <l n="168">sia il danno mio se non ne so uscire. —</l>
    </lg>
    <lg n="22">
     <l n="169">Allor posaron gran pezzo e baroni,</l>
     <l n="170">tanto che vespro e più era passato,</l>
     <l n="171">e poi si raconciaron sugli arcioni:</l>
     <l n="172">ciascun sì come drago era infiammato.</l>
     <l n="173">Orlando, fiore di tutti i campioni,</l>
     <l n="174">un colpo a Ferraù ebbe menato</l>
     <l n="175">sopra dell'elmo, che tutto piegosse.</l>
     <l n="176">Di tanta forza Orlando il colpo mosse!</l>
    </lg>
    <lg n="23">
     <l n="177">E Ferraù invêr lui gridò forte:</l>
     <l n="178">— Per lo mio dio, che ne farò vendetta;</l>
     <l n="179">a questo punto te darò la morte. —</l>
     <l n="180">Orlando contra lui col brando aspetta.</l>
     <l n="181">Ferraù ferì lui per cotal sorte</l>
     <l n="182">sul destro braccio dell'arme perfetta.</l>
     <l n="183">Quanto ne prese, il brando menò via,</l>
     <l n="184">sì fu quel colpo di gran vigoria.</l>
    </lg>
    <lg n="24">
     <l n="185">Rizzosse allora Orlando sul destrieri</l>
     <l n="186">e per gran forza ferìa il barone,</l>
     <l n="187">sì che tagliava lo sbergo e lamieri:</l>
     <l n="188">fino alle carni quel colpo n'andòne.</l>
     <l n="189">Se non ch'era fatato il cavalieri,</l>
     <l n="190">arebe morte sentito il campione</l>
     <l n="191">e, con tutta sua forza e vigoria,</l>
     <l n="192">per lo gran colpo tutto sbigottia.</l>
    </lg>
    <lg n="25">
     <l n="193">Rizzosse Ferraù in sul destriere;</l>
     <l n="194">il forte brando ad ambe mani prese</l>
     <l n="195">dicendo: — Ora t'arendi, cavaliere. —</l>
     <l n="196">Per dare il colpo le braccia distese.</l>
     <l n="197">Orlando si ficcò sotto il guerriere;</l>
     <l n="198">ma Ferraù col destro braccio il prese</l>
     <l n="199">tra 'l capo e 'l collo per cotale stallo,</l>
     <l n="200">e per forza levollo da cavallo.</l>
    </lg>
    <lg n="26">
     <l n="201">Per sì gran forza nell'elmo lo strigne</l>
     <l n="202">che Orlando non sapea 'n che mondo fosse.</l>
     <l n="203">Ferraù sel portava (e non si infigne)</l>
     <l n="204">alle porte del ponte tanto grosse</l>
     <l n="205">e per tagliarle col brando s'accigne.</l>
     <l n="206">Forte tagliando, Orlando se riscosse:</l>
     <l n="207">el pome della spada sotto il mento</l>
     <l n="208">diè al Pagan con molto valimento.</l>
    </lg>
    <lg n="27">
     <l n="209">E Ferraù per lo colpo del brando</l>
     <l n="210">lasciò cadere Orlando alla pianura</l>
     <l n="211">e sul destrieri, sanza più aspettando,</l>
     <l n="212">subito monta e presto a Dïo giura</l>
     <l n="213">di dargli morte; e Ferraù gridando:</l>
     <l n="214">— Baron, — dicea — avesti gran paura? —</l>
     <l n="215">Disse Orlando: — Credestimi aver morto?</l>
     <l n="216">Non ti parea di ciò farmi gran torto? —</l>
    </lg>
    <lg n="28">
     <l n="217">Dilungavasi Orlando dal Pagano</l>
     <l n="218">quanto era lungo il ponte da l'un lato</l>
     <l n="219">e disse: — Padre eterno Idio sovrano,</l>
     <l n="220">non mi lasciar morire in tale stato.</l>
     <l n="221">Deh! non voler disertar Carlo Mano</l>
     <l n="222">e tutto l'altro popul battezato.</l>
     <l n="223">Donami grazia che questo Affricante</l>
     <l n="224">uccider possa, che è tanto aitante. —</l>
    </lg>
    <lg n="29">
     <l n="225">Poi disse a Vegliantino suo cavallo:</l>
     <l n="226">—Con teco sono stato già in più stormi;</l>
     <l n="227">non mi facesti mai di possa fallo.</l>
     <l n="228">Piacciati non lassar la vita tormi.</l>
     <l n="229">Se mostri tuo podere in questo stallo,</l>
     <l n="230">per tutto 'l mondo di gran pregio onormi. —</l>
     <l n="231">El destrier, come Dio lo fece udire,</l>
     <l n="232">incominciò fortemente anetrire.</l>
    </lg>
    <lg n="30">
     <l n="233">Colle zampe dinanzi s'arostava</l>
     <l n="234">che ben pareva che vampo menasse.</l>
     <l n="235">Così forte anetrendo, il confortava.</l>
     <l n="236">Orlando parve allor che rincorasse;</l>
     <l n="237">umilemente in tal modo parlava</l>
     <l n="238">verso del brando che non gli mancasse</l>
     <l n="239">e disse: — Brando mio, per arte fatto,</l>
     <l n="240">di quanti gran pericoli m'hai tratto!</l>
    </lg>
    <lg n="31">
     <l n="241">Non mi venisti mai di possa manco:</l>
     <l n="242">molti Pagan fatt'hai de vita tôrre;</l>
     <l n="243">se ora mi se' leale, io son più franco</l>
     <l n="244">che non fu mai Achille e 'l forte Ettorre. —</l>
     <l n="245">Allora Orlando non fu punto stanco:</l>
     <l n="246">prese la spada e dalla lunga corre;</l>
     <l n="247">ed il pome apoggiò per me' l'arcione</l>
     <l n="248">ispronando il destrier contro al barone.</l>
    </lg>
    <lg n="32">
     <l n="249">Corse el destrieri per gran forza e furia.</l>
     <l n="250">Sì come piacque e volle e consentillo</l>
     <l n="251">il sommo Re della superna curia,</l>
     <l n="252">Orlando Ferraù scontrò e ferillo</l>
     <l n="253">entro l'arcion con tale e tanta ingiuria</l>
     <l n="254">che 'l forte scudo e l'arcione partillo:</l>
     <l n="255">el brando forte quelle piastre sette</l>
     <l n="256">tutte passolle, che nulla ristette.</l>
    </lg>
    <lg n="33">
     <l n="257">El forte colpo di pericol tanto</l>
     <l n="258">passò il baron dall'una all'altra parte.</l>
     <l n="259">Gridò il Pagano: — Omè, tu m'hai afranto!</l>
     <l n="260">L'anima del mio corpo se diparte.</l>
     <l n="261">Piacciati darmi il battesimo santo,</l>
     <l n="262">ch'io veggio ben che 'l mio dio ha mal'arte,</l>
     <l n="263">né vale a petto al vostro sommo Padre,</l>
     <l n="264">quale incarnò nella Vergine madre. —</l>
    </lg>
    <lg n="34">
     <l n="265">Allora Orlando non tardò nïente:</l>
     <l n="266">discese del destrier per battezarlo;</l>
     <l n="267">uscì del ponte molto prestamente</l>
     <l n="268">verso dell'oste del possente Carlo;</l>
     <l n="269">del capo trasse il buon elmo lucente,</l>
     <l n="270">sol per volerlo pien d'acqua portarlo.</l>
     <l n="271">Discese al fiume e dell'acqua l'empieva;</l>
     <l n="272">poi in sul ponte con fretta correva.</l>
    </lg>
    <lg n="35">
     <l n="273">E giunse a Ferraù e battezollo,</l>
     <l n="274">com'era usanza alla fede cristiana:</l>
     <l n="275">al sommo Dio di grazia acomandollo;</l>
     <l n="276">poi prese in man suo spada Durlindana</l>
     <l n="277">per tralla fuori e Ferraù pregollo</l>
     <l n="278">umilemente in suo lingua pagana:</l>
     <l n="279">— Deh, non far, bel signor; odimi un poco,</l>
     <l n="280">anzi che ti diparta d'esto loco.</l>
    </lg>
    <lg n="36">
     <l n="281">Bench'io sia morto, tu hai fatto niente,</l>
     <l n="282">però che non arài i tuo prigioni:</l>
     <l n="283">io ho una madre che certanamente,</l>
     <l n="284">se ella sapesse sì fatti sermoni,</l>
     <l n="285">(non fu drago giamai over serpente,</l>
     <l n="286">ch'avesse sì arotati i suoi unghioni),</l>
     <l n="287">s'ella sapesse che m'avessi morto,</l>
     <l n="288">que' tuo baron metteria a mal porto.</l>
    </lg>
    <lg n="37">
     <l n="289">Tra'mi mie arme quando sarò ito</l>
     <l n="290">e mettemi le tue, quelle a quartieri:</l>
     <l n="291">cingemi al lato il tuo brando forbito;</l>
     <l n="292">legami sul tuo nobile destrieri.</l>
     <l n="293">A Lazera n'andrai a tal partito,</l>
     <l n="294">sanza far motto a sergente o scudieri:</l>
     <l n="295">fa che davanti a mia madre mi meni,</l>
     <l n="296">sicché in tuo scambio sopra me sveleni.</l>
    </lg>
    <lg n="38">
     <l n="297">Ella giurò che, se io t'abattessi,</l>
     <l n="298">del corpo le budella ti trarrebbe.</l>
     <l n="299">Quando di discoprirmi ella dicessi,</l>
     <l n="300">non l'aspettar, ch'ella t'ucciderebbe.</l>
     <l n="301">Del brando fa che tu gli dia tu stessi</l>
     <l n="302">subito, ch'altro nulla ti varrebbe.</l>
     <l n="303">Morta che tu l'arài, sarai signore</l>
     <l n="304">di tutta la città sanza timore.</l>
    </lg>
    <lg n="39">
     <l n="305">L'arme dei tuoi baron son tutte quante</l>
     <l n="306">nel palagio ove son imprigionati.—</l>
     <l n="307">Così dicendo, quel forte Affricante</l>
     <l n="308">avea i sensi suoi tutti cambiati.</l>
     <l n="309">Il valoroso e pro' conte d'Anglante,</l>
     <l n="310">il fior degli alti cavalier nomati,</l>
     <l n="311">trassegli il brando fuor del pettignone:</l>
     <l n="312">tratto che l'ebbe, si morì il barone.</l>
    </lg>
    <lg n="40">
     <l n="313">Morto che fu, Orlando con gran pianto</l>
     <l n="314">si lamentava del baron cortese;</l>
     <l n="315">ma poi ch'avea il battesimo santo,</l>
     <l n="316">molto conforto nel suo core prese.</l>
     <l n="317">Signori, io vi dirò nell'altro canto</l>
     <l n="318">sì come Carlo Man la città prese.</l>
     <l n="319">Quella santa Virtù, che sempre regna,</l>
     <l n="320">tutti in comune ci salvi e mantegna.</l>
    </lg>
   </lg>
  </body>
 </text>
</TEI>