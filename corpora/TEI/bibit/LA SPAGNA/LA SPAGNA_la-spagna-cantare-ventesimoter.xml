<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOTERZO</title>
    <author>LA SPAGNA</author>
   </titleStmt>
   <extent>
    <measure unit="stanza">47</measure>
    <measure unit="line">376</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimoter</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOTERZO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOTERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Onnipotente Dio, di tutto sire,</l>
     <l n="2">che l'universo con tue man formasti</l>
     <l n="3">e nella Madre volesti venire</l>
     <l n="4">e per tuo amore ce ricomperasti,</l>
     <l n="5">donami grazia che questo mio dire</l>
     <l n="6">io dica prima tanto ben che basti.</l>
     <l n="7">Voi, signori, ch'audir sète condutti,</l>
     <l n="8">che m'ascoltiate in pace, priego tutti.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come Ghion da Carlo era partito</l>
     <l n="11">per gire a' suoi amici a racontare</l>
     <l n="12">come da Pampalona era redito.</l>
     <l n="13">Ghïone cominciò forte a gridare,</l>
     <l n="14">che ben pareva che fusse amattito:</l>
     <l n="15">— Levate su, mercanti, a fare onore</l>
     <l n="16">a Macario ch'è novo imperadore.</l>
    </lg>
    <lg n="3">
     <l n="17">Levate su, che 'l giorno è reschiarato:</l>
     <l n="18">la bella corte venite a vedere,</l>
     <l n="19">come Macario sarà incoronato.</l>
     <l n="20">Tal fa le nozze e non porrà godere. —</l>
     <l n="21">Ognuno, udendo il giovine pregiato,</l>
     <l n="22">diceano: — Sire Dio di gran potere,</l>
     <l n="23">vedi 'l figliuol di Salamon saputo</l>
     <l n="24">com'ha il conoscimento sì perduto? —</l>
    </lg>
    <lg n="4">
     <l n="25">Ghïone andò a quattro damigelli,</l>
     <l n="26">che di Carlo erano amici perfetti,</l>
     <l n="27">dentro a lor case dov'erano quelli,</l>
     <l n="28">e tutti gli trovò ancor sui letti,</l>
     <l n="29">dicendo lor cotal sermoni belli:</l>
     <l n="30">— Levate su, nessun di voi più aspetti.</l>
     <l n="31">Tornato è Carlo, nostro sire antico,</l>
     <l n="32">che punirà di noi ciascun nimico. —</l>
    </lg>
    <lg n="5">
     <l n="33">Il perché era tornato e 'l come e 'l quando</l>
     <l n="34">Ghione ben disse tutto per ragione.</l>
     <l n="35">Ciascun di questi quattro smemorando</l>
     <l n="36">non potean creder sì fatto sermone.</l>
     <l n="37">Ghione diceva: — I' dico il ver giurando</l>
     <l n="38">per quello Dio che morì in passione.</l>
     <l n="39">Fate questa mattina siate armati</l>
     <l n="40">in sulla piazza, cavalier pregiati.</l>
    </lg>
    <lg n="6">
     <l n="41">Celatamente coll'arme coperte,</l>
     <l n="42">acciò che nulla gente se n'avegga</l>
     <l n="43">e che tali novelle non sien certe</l>
     <l n="44">a que' che voglion che Macario regga,</l>
     <l n="45">quando cotal novelle fien aperte,</l>
     <l n="46">del ben fedire ciascun si provegga,</l>
     <l n="47">gridando: Viva Carlo, imperier santo!</l>
     <l n="48">e chi dirà 'l contrario sia afranto. —</l>
    </lg>
    <lg n="7">
     <l n="49">Tanto giurò Ghïone e tanto disse</l>
     <l n="50">che creder fece lor ciò che dicea,</l>
     <l n="51">e ciaschedun di lor sì gl'impromisse</l>
     <l n="52">di venire con quanta gente avea.</l>
     <l n="53">Avanti che Ghïon si dipartisse,</l>
     <l n="54">ciascuno di venir gli promettea.</l>
     <l n="55">Da lor partendo sanza far sogiorno,</l>
     <l n="56">vêr del palazzo suo fece ritorno.</l>
    </lg>
    <lg n="8">
     <l n="57">Andando per la terra il giovinetto,</l>
     <l n="58">gridava forte: — Levate su, gente,</l>
     <l n="59">a far onore all'imperier perfetto.</l>
     <l n="60">Tal fa le nozze qui ora al presente,</l>
     <l n="61">che non ne goderà né arà diletto. —</l>
     <l n="62">Così passando il giovine piacente,</l>
     <l n="63">da casa di Macario fu chiamato,</l>
     <l n="64">ch'a lui andasse ed ei vi fu andato.</l>
    </lg>
    <lg n="9">
     <l n="65">Come Ghïone venne avanti ad ello,</l>
     <l n="66">se misse ginocchion dicendo: — Sire,</l>
     <l n="67">che comandate? Io sono al vostro apello. —</l>
     <l n="68">Disse Macario: — Che t'odo io dire,</l>
     <l n="69">malvagio poltroniero, ladro e fello?</l>
     <l n="70">Il ver mi di' o ti farò morire.</l>
     <l n="71">Che di' che tal fa le nozze, che none</l>
     <l n="72">ne mangerà: or dimmi la cagione. —</l>
    </lg>
    <lg n="10">
     <l n="73">Disse Ghïone: — Egli è la veritade.</l>
     <l n="74">Stamattina per tempo mi levai:</l>
     <l n="75">per fornir ogi vostra dignitade</l>
     <l n="76">delle vivande alla cucina andai.</l>
     <l n="77">I cuochi insieme grande aversitade</l>
     <l n="78">avieno insieme, onde io me ne crucciai:</l>
     <l n="79">a tre di loro io tolsi la vita</l>
     <l n="80">con questa mazza di ferro fornita.</l>
    </lg>
    <lg n="11">
     <l n="81">Sicché costor che le nozze facieno,</l>
     <l n="82">per la loro follia non mangeranno. —</l>
     <l n="83">Macario, d'allegrezza tutto pieno,</l>
     <l n="84">disse a Ghïone: — Dio te dia il malanno! —</l>
     <l n="85">Tutte le genti dintorno ridieno</l>
     <l n="86">del pazzo di Ghïon che fe' tal danno.</l>
     <l n="87">Disse Macario: — Torna alla reina,</l>
     <l n="88">che aparecchiata sia questa mattina. —</l>
    </lg>
    <lg n="12">
     <l n="89">Ghione si dipartì dal frodolente</l>
     <l n="90">e tornò al palazzo avanti a Carlo</l>
     <l n="91">dicendo: — Sire, non dottate niente,</l>
     <l n="92">che noi arem soccorso sanza fallo.</l>
     <l n="93">Morto sarà il traditor miscredente</l>
     <l n="94">e tutti quei che vorran seguitarlo. —</l>
     <l n="95">Il perché e come a Carlo ebbe contato</l>
     <l n="96">ciò che Macario avea a lui ordinato.</l>
    </lg>
    <lg n="13">
     <l n="97">Quando fu l'ora, la dama pregiata</l>
     <l n="98">si vestì d'una robba ricca e bella,</l>
     <l n="99">tutta di perle e d'oro lavorata,</l>
     <l n="100">che simile non era allora a quella.</l>
     <l n="101">Una corona di pietre adornata,</l>
     <l n="102">la qual valea più di dieci castella,</l>
     <l n="103">se misse in capo, e con pulzelle e dame</l>
     <l n="104">andò al Santo per fornir sue brame.</l>
    </lg>
    <lg n="14">
     <l n="105">Il buon Ghïone andò in suo compagnia;</l>
     <l n="106">e tuttavia avea seco il bastone.</l>
     <l n="107">Macario con sua gente allor venia</l>
     <l n="108">e della terra tutte le persone.</l>
     <l n="109">Chi n'avea gioia e chi malinconia</l>
     <l n="110">del tradimento che facea il fellone.</l>
     <l n="111">Uomini e donne, savi, stolti e matti</l>
     <l n="112">per veder cotal cosa eran lì tratti.</l>
    </lg>
    <lg n="15">
     <l n="113">E Macario e la dama valorosa</l>
     <l n="114">dentro alla chiesa entrâr con molta gente.</l>
     <l n="115">Detta la messa magna e grazïosa,</l>
     <l n="116">Macario, traditore e frodolente,</l>
     <l n="117">volendo far la reina sua sposa,</l>
     <l n="118">la reina parlo umilemente</l>
     <l n="119">dicendo: — Io vo' ch'un dono mi facciate,</l>
     <l n="120">che nel real palagio mi sposiate,</l>
    </lg>
    <lg n="16">
     <l n="121">però che nella chiesa ogni persona,</l>
     <l n="122">borgesi e mercatanti con cattani,</l>
     <l n="123">lor donne sposan come si ragiona.</l>
     <l n="124">Caporal sète di tutti e Cristiani,</l>
     <l n="125">onde vantaggio de' aver la corona,</l>
     <l n="126">poi che 'l reame viene a vostre mani. —</l>
     <l n="127">Disse Macario: — Dama, io son contento</l>
     <l n="128">sposarvi dove v'è in piacimento. —</l>
    </lg>
    <lg n="17">
     <l n="129">Allora sonâr tutti gli stormenti:</l>
     <l n="130">e baron dalla chiesa vi partieno.</l>
     <l n="131">Molti v'avia che non eran contenti,</l>
     <l n="132">ma per paura a parlar non ardieno</l>
     <l n="133">Su nel palazzo i baron più possenti</l>
     <l n="134">con quella dama e con Macario gieno.</l>
     <l n="135">Macario allora, sanz'alcun rimedio,</l>
     <l n="136">fu incoronato sul reale sedio.</l>
    </lg>
    <lg n="18">
     <l n="137">Ghïone andò nella camera a Carlo</l>
     <l n="138">dicendo: — In sulla sedia sta Macario.</l>
     <l n="139">Ora 'l potremo per certo disfarlo</l>
     <l n="140">e tutti que' che vi sarà contrario. —</l>
     <l n="141">Carlo gli disse che dovesse armarlo</l>
     <l n="142">subitamente, sanz'altro divario.</l>
     <l n="143">Ghione allora l'armò di tutte l'armi,</l>
     <l n="144">sì come scritto truovo e certo parmi.</l>
    </lg>
    <lg n="19">
     <l n="145">Armato che fu tutto di vantaggio,</l>
     <l n="146">sopra l'arme una robba si mettea,</l>
     <l n="147">come si convenia a suo paraggio;</l>
     <l n="148">e poi una bacchetta in man togliea,</l>
     <l n="149">la qual significava signoraggio:</l>
     <l n="150">d'altra mano una palla d'òr tenea,</l>
     <l n="151">di sopra una crocetta di cristallo;</l>
     <l n="152">poi la corona in testa sanza fallo.</l>
    </lg>
    <lg n="20">
     <l n="153">Ben parea imperador veracemente,</l>
     <l n="154">sì l'aveva Ghïon bene adobbato;</l>
     <l n="155">e così ambedui gian tra la gente.</l>
     <l n="156">Ghione va sempre col baston ferrato.</l>
     <l n="157">Davanti a Carlo gridava altamente:</l>
     <l n="158">— All'imperier fate onor, ch'è tornato.</l>
     <l n="159">Vedete qui nostro signor sovrano,</l>
     <l n="160">Carlo di Francia, imperator romano. —</l>
    </lg>
    <lg n="21">
     <l n="161">Dentro alla sala avia molti baroni</l>
     <l n="162">che si maravigliâr Carlo vegendo.</l>
     <l n="163">Carlo, sanza parlar troppi sermoni,</l>
     <l n="164">a Macario n'andò così dicendo:</l>
     <l n="165">—Vuoi tu davanti a questi testimoni</l>
     <l n="166">darmi la signoria? Se non, ti offendo,</l>
     <l n="167">che m'hai tradito; e sì perdonerotti. —</l>
     <l n="168">Macario si segnò a sì fatti motti,</l>
    </lg>
    <lg n="22">
     <l n="169">non mostrando che Carlo cognoscesse</l>
     <l n="170">e spessamente il viso si segnava.</l>
     <l n="171">Carlo diceva che egli rendesse</l>
     <l n="172">la signoria ed egli perdonava,</l>
     <l n="173">ma nïente valea che gliel dicesse.</l>
     <l n="174">Ghïone allor fortemente gridava:</l>
     <l n="175">— Monsignor Carlo, non facciam più resta. —</l>
     <l n="176">Menogli del bastone in sulla testa.</l>
    </lg>
    <lg n="23">
     <l n="177">Il colpo non gli colse in su quel punto:</l>
     <l n="178">ad un che v'era quel colpo discese.</l>
     <l n="179">Di morte gli ebbe tosto il cor trapunto;</l>
     <l n="180">poscia dietro a Macario si distese,</l>
     <l n="181">che fugia per la sala ed ebbel giunto,</l>
     <l n="182">e diegli un colpo sanz'altre contese:</l>
     <l n="183">il capo gli schiacciò (tal colpo diede!)</l>
     <l n="184">e morto sì gli cadde tosto a piede.</l>
    </lg>
    <lg n="24">
     <l n="185">Gli amici di Carlon, ch'eran venuti</l>
     <l n="186">armati su per veder quella corte,</l>
     <l n="187">quando cota' sembianti ebber veduti,</l>
     <l n="188">tutti gridâr: — Alla morte! alla morte! —</l>
     <l n="189">Co' brandi in mano, che non stavan muti,</l>
     <l n="190">e colle spade gian ferendo forte.</l>
     <l n="191">Gridavan: — Viva Carlo imperadore!</l>
     <l n="192">Moia la gente d'esto traditore! —</l>
    </lg>
    <lg n="25">
     <l n="193">Chi non diceva: — Viva Carlo Mano! —</l>
     <l n="194">era in quel punto diviso e tagliato.</l>
     <l n="195">Feriensi insieme colle spade in mano,</l>
     <l n="196">ch'ognun parea un dragone infiamato.</l>
     <l n="197">Ghïon, figliuolo del buon re brettano,</l>
     <l n="198">col bastone di nerbo ben ferrato</l>
     <l n="199">sopra que' di Maganza gia ferendo,</l>
     <l n="200">cervella e braccia per terra mettendo.</l>
    </lg>
    <lg n="26">
     <l n="201">Tutti eran morti, divisi e tagliati:</l>
     <l n="202">que' di Maganza, ch'erano allor sue,</l>
     <l n="203">a lor dispetto furon discacciati</l>
     <l n="204">e del palagio tosto sceser giùe.</l>
     <l n="205">Assai ne furon da' balcon gettati:</l>
     <l n="206">in tutto ne morì cinquanta o piùe</l>
     <l n="207">tra di que' di Maganza e lor seguaci,</l>
     <l n="208">ch'eran con lor nel palazzo montati.</l>
    </lg>
    <lg n="27">
     <l n="209">Discacciati che furon tutti quanti</l>
     <l n="210">fuor del palazzo e della piazza ancora,</l>
     <l n="211">gli amici di Carlon si fêr avanti</l>
     <l n="212">con essolui sanza alcuna dimora.</l>
     <l n="213">E' ricevelli con nobil sembianti:</l>
     <l n="214">ciascuno come ver signor l'onora.</l>
     <l n="215">E volse Carlo, anzi che desinasse,</l>
     <l n="216">che la città per lui se ricercasse.</l>
    </lg>
    <lg n="28">
     <l n="217">Sanz'armadura montaro a destrieri</l>
     <l n="218">Carlo con più di mille a suo seguire</l>
     <l n="219">per dimostrar che fusse lo 'mperieri.</l>
     <l n="220">Per la città ognun gridava: — Sire,</l>
     <l n="221">Dio vi mantenga, Carlone, al potere. —</l>
     <l n="222">Per la città non s'udiva altro dire:</l>
     <l n="223">— Viva el re Carlo e sua magna possanza!</l>
     <l n="224">Morti e conquisi sien que' di Maganza! —</l>
    </lg>
    <lg n="29">
     <l n="225">Tanto che fu passato mezogiorno,</l>
     <l n="226">Carlo s'andò per la città mostrando;</l>
     <l n="227">poi fe' con tutta sua gente ritorno</l>
     <l n="228">al bel palazzo, ciascun solazando.</l>
     <l n="229">El desinar si fece bello e adorno,</l>
     <l n="230">e desinaron tutti a lor comando.</l>
     <l n="231">Le nozze, che Macario volea fare,</l>
     <l n="232">convenne a quella gente allor mangiare.</l>
    </lg>
    <lg n="30">
     <l n="233">Gran giuochi e gran solazzi sì facieno</l>
     <l n="234">quel giorno e l'altro ed anche poi ben otto.</l>
     <l n="235">Molti buffon di più parte venieno,</l>
     <l n="236">sentendo il ritornar del baron dotto.</l>
     <l n="237">E queste tal novelle si spandieno:</l>
     <l n="238">Carlo credieno che fusse al di sotto.</l>
     <l n="239">Ogni Cristian, che udiva tal novella,</l>
     <l n="240">festa facea per città e castella.</l>
    </lg>
    <lg n="31">
     <l n="241">Lasciamo Carlo un poco in Francia stare</l>
     <l n="242">e ritorniamo all'oste della Spagna,</l>
     <l n="243">come vediensi tutto dì provare</l>
     <l n="244">l'un cavalier coll'altro alla campagna,</l>
     <l n="245">di molti colpi ricevere e dare;</l>
     <l n="246">ma l'un coll'altro poco vi guadagna.</l>
     <l n="247">Duo dì dapo' che Carlo fu partito,</l>
     <l n="248">re Isolieri fu di fuori uscito.</l>
    </lg>
    <lg n="32">
     <l n="249">Sun un destrier, tutto d'acciaio coperto,</l>
     <l n="250">che ben pareva che vampo gettasse,</l>
     <l n="251">quando fu fuori nel campo per certo,</l>
     <l n="252">gridò che un cavalieri a lui andasse.</l>
     <l n="253">Sansonetto da Mecche pro' e sperto</l>
     <l n="254">pregò Orlando che andar il lasciasse</l>
     <l n="255">col Pagan a combattere ed Orlando</l>
     <l n="256">disse: — Va, che a Gesù io t'acomando. —</l>
    </lg>
    <lg n="33">
     <l n="257">Sansonetto si fu subito armato</l>
     <l n="258">e montò in sul destrier Bucifalasso,</l>
     <l n="259">il quale avea ad Orlando donato,</l>
     <l n="260">quando giunse a Lamecche così lasso.</l>
     <l n="261">La lancia in mano e lo scudo imbracciato,</l>
     <l n="262">verso Isolier n'andò non già di passo</l>
     <l n="263">e giunse a lui dicendo: — Traditore,</l>
     <l n="264">prendi del campo se tu hai valore. —</l>
    </lg>
    <lg n="34">
     <l n="265">Disse Isolier: — Traditor non son io</l>
     <l n="266">né in niuna parte fu' chiamato mai;</l>
     <l n="267">ma tu se' traditor malvagio e rio,</l>
     <l n="268">che Macometto idio rinegato hai</l>
     <l n="269">e de' Cristiani credi in loro Dio.</l>
     <l n="270">L'anima e 'l corpo certo perduto hai.</l>
     <l n="271">Deh, come mal consiglio allor pigliasti</l>
     <l n="272">quando a fé di Gesù ti battezasti. —</l>
    </lg>
    <lg n="35">
     <l n="273">— Tu se' perduto se non ti provedi, —</l>
     <l n="274">disse da Mecche il forte Sansonetto,</l>
     <l n="275">— perché cogli altri tapini tu credi</l>
     <l n="276">in quel malvagio e falso Macometto.</l>
     <l n="277">In fé di verità, Isolier, vedi</l>
     <l n="278">che Gesù Cristo è pur signor perfetto.</l>
     <l n="279">Renditi a lui: Carlo perdoneratti</l>
     <l n="280">ed in Cristianità signor faratti. —</l>
    </lg>
    <lg n="36">
     <l n="281">Isolier disse: — Non contendiam piùe.</l>
     <l n="282">Prendi del campo e mostra le tue posse.</l>
     <l n="283">Se Gesù Cristo ha magiore virtùe,</l>
     <l n="284">richiamera'lo alle prime percosse. —</l>
     <l n="285">S'accomandò Sansonetto a Gesùe</l>
     <l n="286">e per pigliar del campo il destrier volse.</l>
     <l n="287">Dilungàti che fur a lor talento,</l>
     <l n="288">ciascun si mosse con grande ardimento.</l>
    </lg>
    <lg n="37">
     <l n="289">Gli scudi in braccio e le lance impugnaro</l>
     <l n="290">e punsono i destrier forti e correnti.</l>
     <l n="291">Intramenduo a ferir se n'andaro:</l>
     <l n="292">passâr gli scudi e l'arme rilucenti.</l>
     <l n="293">L'aste si ruppero e i troncon volaro:</l>
     <l n="294">d'intramenduo si fecer più di venti.</l>
     <l n="295">Nulla si mossono i buon cavalieri</l>
     <l n="296">per que' due colpi dispietati e fieri.</l>
    </lg>
    <lg n="38">
     <l n="297">Al ritornar che fero, i baron dotti</l>
     <l n="298">trasser le spade de' foderi ignude.</l>
     <l n="299">Gli scudi gettâr dietro, ch'eran rotti;</l>
     <l n="300">l'uno a ferir contro l'altro si chiude,</l>
     <l n="301">dandosi sopra l'arme di gran botti</l>
     <l n="302">con tutta loro possa e gran virtude.</l>
     <l n="303">Si ferivano insieme arditamente;</l>
     <l n="304">ma l'uno l'altro non avanza niente.</l>
    </lg>
    <lg n="39">
     <l n="305">Più e più colpi insieme si donaro</l>
     <l n="306">sopra de l'arme co' brandi taglienti.</l>
     <l n="307">Signor, sappiate per vero e per chiaro</l>
     <l n="308">che messo arebbe Isolieri a tormenti</l>
     <l n="309">o l'aria preso sanza alcun riparo,</l>
     <l n="310">se non che 'l fior de' cavalier possenti</l>
     <l n="311">venne in sul campo coll'arme a quartieri</l>
     <l n="312">per Sansonetto atare da Isolieri.</l>
    </lg>
    <lg n="40">
     <l n="313">Quando Isolier vide Orlando venire,</l>
     <l n="314">fra suo cor disse: — Io nollo aspetterò. —</l>
     <l n="315">Indietro tosto cominciò a fugire</l>
     <l n="316">dicendo: — In Pampalona tornerò.</l>
     <l n="317">Per certo tu non mi farai morire,</l>
     <l n="318">che guerra teco non cominciarò. —</l>
     <l n="319">Fugendo forte per timor del conte,</l>
     <l n="320">giunse alla porta e fe' levare il ponte.</l>
    </lg>
    <lg n="41">
     <l n="321">Orlando e Sansonetto ritornossi</l>
     <l n="322">al campo, poi che Isolier fu partito;</l>
     <l n="323">e tutto 'l giorno quell'oste posossi.</l>
     <l n="324">Quando fu l'altro giorno reschiarito,</l>
     <l n="325">el buon Danese Ugieri tutto armossi</l>
     <l n="326">e 'n su un forte destrier fu sallito.</l>
     <l n="327">Lo scudo in braccio, colla lancia in mano,</l>
     <l n="328">vêr la città n'andò il baron sovrano.</l>
    </lg>
    <lg n="42">
     <l n="329">Quando fu presso alla città Ugieri,</l>
     <l n="330">cotanto quanto un arco può gettare,</l>
     <l n="331">forte gridando dice: — O Isolieri,</l>
     <l n="332">vien tu sul campo con meco a giostrare.</l>
     <l n="333">Vien tu soletto, sanz'altro guerrieri. —</l>
     <l n="334">Re Isolieri, udendosi chiamare,</l>
     <l n="335">tutto si fe' armar sanza dimora</l>
     <l n="336">e su un buon destrier venne di fôra.</l>
    </lg>
    <lg n="43">
     <l n="337">Il buon Danese al campo l'aspettava.</l>
     <l n="338">Quando il vide venir fu molto lieto:</l>
     <l n="339">verso di lui il destrieri spronava</l>
     <l n="340">ed Isolier non si fe' punto adrieto,</l>
     <l n="341">ma contro a lui arditamente andava</l>
     <l n="342">e gironsi a ferir sanza divieto.</l>
     <l n="343">Sopra gli scudi duo colpi donarsi:</l>
     <l n="344">l'aste e li scudi per forza fiaccarsi.</l>
    </lg>
    <lg n="44">
     <l n="345">Isolier piegò tutto in su la groppa</l>
     <l n="346">per lo gran colpo che gli diè il Danese.</l>
     <l n="347">Quando Isolier el Danese rintoppa,</l>
     <l n="348">de la sua sella punto nol distese,</l>
     <l n="349">perché di lui avea più forza troppa:</l>
     <l n="350">il colpo, come d'un fantin, discese.</l>
     <l n="351">Rotte che furon l'aste, ritornando</l>
     <l n="352">ciascun di loro trasse fuori il brando.</l>
    </lg>
    <lg n="45">
     <l n="353">Girsi a ferir que' nobili baroni</l>
     <l n="354">con tutta la lor forza vertudiosa.</l>
     <l n="355">Danese si rizzò in sugli arcioni</l>
     <l n="356">e con Cortana, sua spada gioiosa,</l>
     <l n="357">ferì 'l baron sopra suo guernigioni.</l>
     <l n="358">Quanto ne prese menò sanza posa.</l>
     <l n="359">Isolier ferì lui sul destro braccio</l>
     <l n="360">de l'armi del giubon levò un straccio.</l>
    </lg>
    <lg n="46">
     <l n="361">L'un contra l'altro i colpi radopiava,</l>
     <l n="362">tagliandosi le carni e l'armadura.</l>
     <l n="363">Il Danese Isolier tanto avanzava,</l>
     <l n="364">che que' della città ebbor paura.</l>
     <l n="365">Sei cavalier in aiuto gli andava,</l>
     <l n="366">armati ben di ciascuna armadura:</l>
     <l n="367">sanza dir nulla Ugieri sì lasciòe</l>
     <l n="368">quel re pagano e 'ndrieto si tornòe.</l>
    </lg>
    <lg n="47">
     <l n="369">Tornossi il Serarin nella cittade,</l>
     <l n="370">vegendo che partito s'era Ugieri.</l>
     <l n="371">Qui lasceremo star la lor bontade.</l>
     <l n="372">Nell'altro dir dirò dell'imperieri,</l>
     <l n="373">come partissi de Cristianitade</l>
     <l n="374">e tornò a Pampalona alle suo schieri.</l>
     <l n="375">Quel padre eterno, ch'è verace Dio,</l>
     <l n="376">sempre vi guardi da tormento rio.</l>
    </lg>
   </lg>
  </body>
 </text>
</TEI>