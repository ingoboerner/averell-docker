<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOTTAVO</title>
    <author>LA SPAGNA</author>
   </titleStmt>
   <extent>
    <measure unit="stanza">44</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimotta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOTTAVO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Col nome tuo, Signor che non hai pare,</l>
     <l n="2">Padre eternal della gloria superna,</l>
     <l n="3">voglio a la bella storia ritornare</l>
     <l n="4">e rimar come il libro me discerna.</l>
     <l n="5">Signori, io dissi nell'altro cantare</l>
     <l n="6">sì come Carlo avea preso Lucerna</l>
     <l n="7">e poi, per cavalcar verso la Stella,</l>
     <l n="8">mosse sua oste e sua compagnia bella.</l>
    </lg>
    <lg n="2">
     <l n="9">Giunse Carlo e suo oste un chiaro giorno</l>
     <l n="10">alla Stella, sì come il libro suona:</l>
     <l n="11">l'assedio fece porre intorno intorno</l>
     <l n="12">con sette re ch'aveva di corona.</l>
     <l n="13">Della città un giovinetto adorno,</l>
     <l n="14">uom valoroso e pro' di sua persona,</l>
     <l n="15">vegendo l'oste e sì gran baronaggio,</l>
     <l n="16">di sua gente apellò tosto un messaggio</l>
    </lg>
    <lg n="3">
     <l n="17">e disse: — Va, vassallo, tosto a Carlo,</l>
     <l n="18">significando dalla parte mia,</l>
     <l n="19">s'egli ha barone, che voglia mandarlo</l>
     <l n="20">a provar meco sua gran vigoria.</l>
     <l n="21">E se mi vince, sanza contrastarlo,</l>
     <l n="22">la terra gli darò in sua balia;</l>
     <l n="23">e s'io abatto lui per vera carta,</l>
     <l n="24">voglio che Carlo di Spagna si parta.</l>
    </lg>
    <lg n="4">
     <l n="25">Tutte le terre di Marsilio prese</l>
     <l n="26">voglio che lasci e ritornesi in Francia,</l>
     <l n="27">se el suo baron, con chi verrò alle prese,</l>
     <l n="28">serà vinto da me di spada o lancia. —</l>
     <l n="29">Allor partissi il messaggio cortese:</l>
     <l n="30">della città uscì a non dir ciancia;</l>
     <l n="31">verso l'oste di Carlo andò davanti,</l>
     <l n="32">parlando a lui per sì fatti sembianti:</l>
    </lg>
    <lg n="5">
     <l n="33">— Carlo signor, imperador romano,</l>
     <l n="34">Serpentin della Stella a te mi manda,</l>
     <l n="35">significando se hai baron sovrano,</l>
     <l n="36">che di provar con lui sua forza spanda.</l>
     <l n="37">S'egli è abattuto ricredente al piano,</l>
     <l n="38">la terra ti darà a tua comanda,</l>
     <l n="39">e s'egli abatte lui sanza sogiorni</l>
     <l n="40">vuol che in tue terre coll'oste ritorni,</l>
    </lg>
    <lg n="6">
     <l n="41">e lasci le città e le castella,</l>
     <l n="42">c'hai tolte a Marsilion di suo reame. —</l>
     <l n="43">Disse il re Carlo: — Dentro della Stella</l>
     <l n="44">vo' metter duo baron, ch'abbin serrame</l>
     <l n="45">d'una porta e debbin tener quella.</l>
     <l n="46">Se 'l tuo campione vuole aver legame,</l>
     <l n="47">voglio cento garzoni qui per staggi</l>
     <l n="48">de' miglior della terra e de' più saggi. —</l>
    </lg>
    <lg n="7">
     <l n="49">Tornossi il messo allora a Serpentino</l>
     <l n="50">e racontogli la novella chiara.</l>
     <l n="51">El giovinetto, udendo tal latino,</l>
     <l n="52">a tutto il popol la novella schiara.</l>
     <l n="53">Allora ciascheduno cittadino</l>
     <l n="54">d'andarvi per istagio facia gara.</l>
     <l n="55">E così fur nella terra trovati</l>
     <l n="56">cento garzoni ed a Carlo mandati.</l>
    </lg>
    <lg n="8">
     <l n="57">Tutti eran questi d'armellin vestiti</l>
     <l n="58">con fregi d'oro, tutti a pietre e perle,</l>
     <l n="59">de' miglior della terra e reveriti,</l>
     <l n="60">che grande dignitade era a vederli.</l>
     <l n="61">Carlo, vegendo i giovani fioriti,</l>
     <l n="62">diceva: — O sommo Idio, come poterle</l>
     <l n="63">aver quell'anime a tua santa fede</l>
     <l n="64">e rinegar Macone e chi lui crede. —</l>
    </lg>
    <lg n="9">
     <l n="65">Allora apellò Carlo duo guerrieri,</l>
     <l n="66">e migliori dell'oste e più orgogliosi,</l>
     <l n="67">ciò fu il Danese e 'l marchese Ulivieri,</l>
     <l n="68">e disse: — Andate, baron grazïosi,</l>
     <l n="69">colle vostre armi montate a destrieri,</l>
     <l n="70">ch'andar possiate ed esser vittoriosi.</l>
     <l n="71">Di quella terra pigliate una porta,</l>
     <l n="72">che 'l Pagan vi darà libera e scorta.</l>
    </lg>
    <lg n="10">
     <l n="73">Se caso vien che Orlando sia perdente,</l>
     <l n="74">tornate qui, al campo, a' padiglioni;</l>
     <l n="75">e se 'l Pagan rimarrà ricredente,</l>
     <l n="76">pigliate della terra le magioni. —</l>
     <l n="77">Allor que' duo baron subitamente,</l>
     <l n="78">armati tutti, montaro in arcione</l>
     <l n="79">e fur nella pagana terra entrati,</l>
     <l n="80">avanti a Serpentino apresentati.</l>
    </lg>
    <lg n="11">
     <l n="81">Grande onor fe' Serpentino a' Cristiani,</l>
     <l n="82">sì come gentile uom di grande afare,</l>
     <l n="83">dicendo loro: — Cavalier sovrani,</l>
     <l n="84">qual porta v'è in piacere di guardare? —</l>
     <l n="85">Disse il Danese: — Dacci a nostre mani</l>
     <l n="86">quella ch'è verso l'oste a riguardare. —</l>
     <l n="87">La porta verso l'oste lor fu data:</l>
     <l n="88">a lor volere l'uscita e l'entrata.</l>
    </lg>
    <lg n="12">
     <l n="89">Data la porta in tutta lor balia,</l>
     <l n="90">Serpentino si fe' sue armi aportare:</l>
     <l n="91">lo sbergo e le lamieri si vestia</l>
     <l n="92">e l'elmo in testa sanza più tardare.</l>
     <l n="93">Un gran destrieri avanti gli venia</l>
     <l n="94">poderoso da già mai non fallare:</l>
     <l n="95">su vi montò il barone e della terra</l>
     <l n="96">uscì, se 'l libro ed il cantar non erra.</l>
    </lg>
    <lg n="13">
     <l n="97">Inverso l'oste prese suo camino.</l>
     <l n="98">Quando fu presso, forse ad un'arcata,</l>
     <l n="99">un corno, quale era d'avorio fino,</l>
     <l n="100">a bocca se lo pose quella fiata,</l>
     <l n="101">gridando forte in parlar saracino:</l>
     <l n="102">— O guida della gente battezata,</l>
     <l n="103">mandami al campo un baron che combatta</l>
     <l n="104">e che per forza me o io lui abatta. —</l>
    </lg>
    <lg n="14">
     <l n="105">Carlo, udendo il gridare del Pagano,</l>
     <l n="106">apellò Isolier di Pampalona,</l>
     <l n="107">il quale s'era fatto ver cristiano,</l>
     <l n="108">e disse: — Dimmi, per la tua corona,</l>
     <l n="109">quel cavalieri, ch'è venuto al piano,</l>
     <l n="110">come è forte e pro' di sua persona? —</l>
     <l n="111">Disse Isolieri: — Egli è sì naturale</l>
     <l n="112">Che non ha in quest'oste un altretale.</l>
    </lg>
    <lg n="15">
     <l n="113">L'arme c'ha indosso, son tutte incantate,</l>
     <l n="114">che nessun ferro non le può tagliare.</l>
     <l n="115">Se contra a lui Orlando voi mandate,</l>
     <l n="116">non credo che con lui possa durare.</l>
     <l n="117">Come vi piace, di tal cosa fate:</l>
     <l n="118">detto v'ho di lui tutto suo afare. —</l>
     <l n="119">Allora più baron si fur levati</l>
     <l n="120">a chieder la battaglia inanimati.</l>
    </lg>
    <lg n="16">
     <l n="121">Non volea Carlo che nessun v'andasse,</l>
     <l n="122">sentendo ch'era di tale arme armato,</l>
     <l n="123">e comandò che nessun si crollasse</l>
     <l n="124">a pena d'esser ognun decollato.</l>
     <l n="125">Orlando non pareva che dottasse:</l>
     <l n="126">fussi di tutte sue armi adobbato.</l>
     <l n="127">Montò a cavallo e 'nverso el Saracino</l>
     <l n="128">ne va, forte spronando Vegliantino.</l>
    </lg>
    <lg n="17">
     <l n="129">Giugnendo disse: — Il tuo dio te dia onore. —</l>
     <l n="130">Serpentino gli rende un bel saluto.</l>
     <l n="131">Disse Orlando: — Baron, pien di valore,</l>
     <l n="132">tu non hai ancor meco combattuto.</l>
     <l n="133">Se ti piacesse, per lo mio amore,</l>
     <l n="134">credere a quello Dio ch'è summo aiuto,</l>
     <l n="135">contento ne sarei e per compagno</l>
     <l n="136">ti terrò con onor di Carlo Magno. —</l>
    </lg>
    <lg n="18">
     <l n="137">Serpentin disse: — E' ti falla il pensiero.</l>
     <l n="138">Non son venuto qui per battezarmi.</l>
     <l n="139">A quella fé che vi lasciò san Piero,</l>
     <l n="140">non crederò infin ch'io potrò atarmi.</l>
     <l n="141">Prendi del campo, se se' buon guerriero,</l>
     <l n="142">che nïente farai contra mie armi. —</l>
     <l n="143">Allor si dilungaro i due guerrieri</l>
     <l n="144">Ben due arcate co' lor buon destrieri.</l>
    </lg>
    <lg n="19">
     <l n="145">L'uno invêr l'altro il destrieri spronava</l>
     <l n="146">coll'aste basse e li scudi imbracciati.</l>
     <l n="147">Petto per petto ciascun si scontrava:</l>
     <l n="148">l'aste si ruppon sui scudi ferrati.</l>
     <l n="149">Pei forti colpi che ciascun si dava,</l>
     <l n="150">in sulle groppe si furon piegati;</l>
     <l n="151">poi si rizaron per quei colpi grandi</l>
     <l n="152">e misson mano a' lor taglienti brandi.</l>
    </lg>
    <lg n="20">
     <l n="153">Orlando diè al Pagano in sulla testa</l>
     <l n="154">del forte brando, ma niente tagliòe.</l>
     <l n="155">Il Pagan vêr di lui sanza far resta</l>
     <l n="156">col brando in man forte gridando andòe:</l>
     <l n="157">sulla spalla gli diè con tal podesta,</l>
     <l n="158">che quanto prese dell'arme tagliòe.</l>
     <l n="159">Fino alla carne andò il tagliente brando;</l>
     <l n="160">e 'l conte andò vêr lui forte gridando,</l>
    </lg>
    <lg n="21">
     <l n="161">e diegli un colpo di dietro in sul collo</l>
     <l n="162">sì forte ch'egli il fe' tutto piegare:</l>
     <l n="163">ma già dell'armi nulla magagnollo.</l>
     <l n="164">Per la percossa il fece smemorare.</l>
     <l n="165">Se non che 'l forte destrier traportollo,</l>
     <l n="166">facealo Orlando allor male arivare.</l>
     <l n="167">Poi rivolse il destrieri invêr di lui;</l>
     <l n="168">andò gridando così a costui:</l>
    </lg>
    <lg n="22">
     <l n="169">— Aspettami, Cristian, ch'io t'imprometto</l>
     <l n="170">ch'a questo colpo null'elmo varratti.</l>
     <l n="171">Lamieri e sbergo già né baccinetto</l>
     <l n="172">contra mia forza nulla scamperatti. —</l>
     <l n="173">Orlando non rispose già a quel detto:</l>
     <l n="174">verso il Pagano andò con falsi tratti.</l>
     <l n="175">In sulla testa un tal colpo gli porse,</l>
     <l n="176">che 'n sul destrier tutto 'l piegò e torse.</l>
    </lg>
    <lg n="23">
     <l n="177">Serpentin gì vêr lui con ira ed onta:</l>
     <l n="178">en sullo scudo col brando il ferie,</l>
     <l n="179">che, secondo l'autore mi raconta,</l>
     <l n="180">lo scudo in braccio per mezo partie.</l>
     <l n="181">Il colpo in sulla destra coscia smonta,</l>
     <l n="182">di che 'l buon conte forte sbigottie;</l>
     <l n="183">poi tostamente a Dio racomandossi</l>
     <l n="184">e poscia invêr di Serpentin voltossi,</l>
    </lg>
    <lg n="24">
     <l n="185">gridando: — Guarti, Pagan rinegato,</l>
     <l n="186">ch'a questo punto ti farò morire. —</l>
     <l n="187">Un colpo molto forte e smisurato</l>
     <l n="188">gli lasciò in sul destro braccio gire.</l>
     <l n="189">Serpentin del gran colpo fu piegato</l>
     <l n="190">e rivolse 'l destrier con grande ardire,</l>
     <l n="191">verso d'Orlando allor gridando forte:</l>
     <l n="192">— Guarti, baron, ch'io ti darò la morte. —</l>
    </lg>
    <lg n="25">
     <l n="193">Or chi potrebbe tanto racontare</l>
     <l n="194">i forti colpi che ciascun menava</l>
     <l n="195">a destra ed a sinistra a radoppiare?</l>
     <l n="196">Se l'un faceva cenno e l'altro dava:</l>
     <l n="197">già non poteva Orlando più durare,</l>
     <l n="198">perché il Pagan tutte armi gli tagliava</l>
     <l n="199">e non potea a lui punto ferire</l>
     <l n="200">né sue armi tagliare né partire.</l>
    </lg>
    <lg n="26">
     <l n="201">Combattuto ch'egli ebbon ben tre ore,</l>
     <l n="202">Serpentin con grande ira alzò la spada</l>
     <l n="203">e menò un colpo de sì gran valore</l>
     <l n="204">verso d'Orlando sanza nulla bada.</l>
     <l n="205">Morto l'arebbe sanz'altro tenore,</l>
     <l n="206">se non che Orlando da lui se digrada;</l>
     <l n="207">e Serpentin, che menò 'l colpo in fallo,</l>
     <l n="208">tutto piegava del forte cavallo.</l>
    </lg>
    <lg n="27">
     <l n="209">El gran cosciale della coscia dritta</l>
     <l n="210">per il piegar nel cignére spezzossi.</l>
     <l n="211">Orlando allora per dargli trafitta</l>
     <l n="212">col brando in man sulle staffe rizzossi:</l>
     <l n="213">— Baron, — gridando — tua mente è afflitta:</l>
     <l n="214">contra di me non credo che più possi.</l>
     <l n="215">Renditi a me prigion, che Dio ti vaglia,</l>
     <l n="216">che durar più non puoi alla battaglia. —</l>
    </lg>
    <lg n="28">
     <l n="217">Serpentin vêr di lui con voce umìle</l>
     <l n="218">disse: — Barone, lassami riarmare.</l>
     <l n="219">Se m'occidi, sarai tenuto vile:</l>
     <l n="220">lassami armare e poi teco provare. —</l>
     <l n="221">Orlando allor, come baron gentile,</l>
     <l n="222">disse: — Or t'arendi sanza più pregare. —</l>
     <l n="223">Così dicendo, con mente adirata</l>
     <l n="224">el ferì sulla coscia disarmata.</l>
    </lg>
    <lg n="29">
     <l n="225">Per la forza del colpo e poi del brando</l>
     <l n="226">tagliò la coscia e parte dell'arcione.</l>
     <l n="227">Il baron, per la doglia smemorando,</l>
     <l n="228">a terra cadde del forte roncione.</l>
     <l n="229">Allor discese del cavallo Orlando</l>
     <l n="230">dicendo: — Vuoi tu rinegar Macone? —</l>
     <l n="231">Serpentin disse: — No, tosto m'occidi</l>
     <l n="232">sicché Macone mia anima guidi. —</l>
    </lg>
    <lg n="30">
     <l n="233">Allora Orlando prese Durlindana</l>
     <l n="234">e levò l'armadura a Serpentino;</l>
     <l n="235">e per lo corpo la spada sovrana</l>
     <l n="236">gli misse quel possente paladino.</l>
     <l n="237">Morì il campione della fé pagana.</l>
     <l n="238">Orlando allora con coraggio fino</l>
     <l n="239">l'arme di quel Pagano a sé vestia;</l>
     <l n="240">poi verso l'oste gioioso ne gia.</l>
    </lg>
    <lg n="31">
     <l n="241">Grande allegrezza facieno e Cristiani,</l>
     <l n="242">tutti gridando: — Alla terra! alla terra! —</l>
     <l n="243">Allor della città tutti e Pagani,</l>
     <l n="244">vegendo lor campione a cotal serra,</l>
     <l n="245">uomini, donne, piccoli e mezani,</l>
     <l n="246">per far difesa ciascuno s'aserra</l>
     <l n="247">vêr d'Ulivieri e del forte Danese,</l>
     <l n="248">che all'una porta stavan per difese,</l>
    </lg>
    <lg n="32">
     <l n="249">gridando: — Uscite fuor di casa nostra.</l>
     <l n="250">Tornatevi nel campo a vostre gente.</l>
     <l n="251">Se 'l campion nostro ha perduto la giostra,</l>
     <l n="252">non vi vogliamo per signori niente. —</l>
     <l n="253">E 'nvêr di lor ciascun sua possa mostra;</l>
     <l n="254">ma chi dinanzi andava era dolente.</l>
     <l n="255">Tanta era de' baron la gran possanza,</l>
     <l n="256">che il popul tutto avea di lor dottanza.</l>
    </lg>
    <lg n="33">
     <l n="257">Facea tutta la gente tal gridata,</l>
     <l n="258">che pareva che 'l mondo se sfacesse.</l>
     <l n="259">Ulivieri e 'l Danese gran tagliata</l>
     <l n="260">facien di quelle genti tanto spesse.</l>
     <l n="261">Due ore e più la battaglia è durata:</l>
     <l n="262">nessun barone parea che temesse;</l>
     <l n="263">ben da trecento tra piccoli e grandi</l>
     <l n="264">avevan morti co' taglienti brandi.</l>
    </lg>
    <lg n="34">
     <l n="265">Allora furon certi cittadini,</l>
     <l n="266">che dati aveano a Carlo e lor figliuoli,</l>
     <l n="267">come da prima dissi in tal latini,</l>
     <l n="268">perché sentir non possin morte o duoli,</l>
     <l n="269">mandaron bando tra que' Saracini</l>
     <l n="270">che di combatter ristieno gli stuoli,</l>
     <l n="271">che è diritta ragione ed espressa</l>
     <l n="272">la terra dare a Carlo, ch'è promessa.</l>
    </lg>
    <lg n="35">
     <l n="273">Allor ristette la battaglia dura</l>
     <l n="274">e tutti si tornâr a lor magioni.</l>
     <l n="275">Carlo, ch'era attendato alla pianura,</l>
     <l n="276">fe' dirizzar suo mastri gonfaloni.</l>
     <l n="277">Ben meza l'oste, sanz'altra paura,</l>
     <l n="278">nella città, cavalieri e pedoni,</l>
     <l n="279">andâr con Carlo Mano a seguitarlo,</l>
     <l n="280">se persone volessin contastarlo.</l>
    </lg>
    <lg n="36">
     <l n="281">Preson la terra sanz'esser contesi:</l>
     <l n="282">d'ogni fortezza tolsen la tenuta</l>
     <l n="283">e tuttavia stavano sempre attesi</l>
     <l n="284">là giù nel pian, che 'l campo non si muta.</l>
     <l n="285">Carlo con conti, principi e marchesi,</l>
     <l n="286">con re e baroni e gente più saputa</l>
     <l n="287">stavano nella terra al gran palazzo</l>
     <l n="288">per riposarsi e prendere sollazzo.</l>
    </lg>
    <lg n="37">
     <l n="289">Or lasciam qui nostri Cristian posare</l>
     <l n="290">e racontiamo del re Marsilione</l>
     <l n="291">che, vegendo sue terre sì pigliare</l>
     <l n="292">da Carlo Mano e da sue legïone,</l>
     <l n="293">fe' tutta sua baronia raunare</l>
     <l n="294">in Saragoza nella gran magione.</l>
     <l n="295">Ed e' con loro insieme raunossi;</l>
     <l n="296">poi sopra tutti per parlar levossi,</l>
    </lg>
    <lg n="38">
     <l n="297">dicendo: — Be' signor, per certo io veggio</l>
     <l n="298">che a Carlo converrammi esser sugetto,</l>
     <l n="299">che ciò che per adietro signoreggio,</l>
     <l n="300">città e castella, contado e distretto,</l>
     <l n="301">di mio ha preso e temo anco di peggio:</l>
     <l n="302">tanto s'è Carlo contra me ristretto!</l>
     <l n="303">Città né villa, rocca né castella</l>
     <l n="304">non m'è rimasta e ho perduto la Stella.</l>
    </lg>
    <lg n="39">
     <l n="305">Veggomi l'oste di Carlo sì apresso</l>
     <l n="306">che 'n pochi giorni verrà qui in assedio:</l>
     <l n="307">consiglio chiegio per me e voi stesso</l>
     <l n="308">se in nessun modo ci avesse rimedio.</l>
     <l n="309">Nessun barone respondea ad esso:</l>
     <l n="310">ciascun tacendo si stava in suo sedio.</l>
     <l n="311">Allora un savio e pro' re seracino</l>
     <l n="312">si levò, ch'avea nome Bianciardino,</l>
    </lg>
    <lg n="40">
     <l n="313">e disse: — Re Marsilio, io ti consiglio</l>
     <l n="314">per il mio senno, sì come a me pare.</l>
     <l n="315">Carlo ve' che t'ha messo a gran periglio</l>
     <l n="316">e metterà se non sai riparare.</l>
     <l n="317">Per quel che con mia mente m'asottiglio,</l>
     <l n="318">Carlo faremo fra i Cristian tornare</l>
     <l n="319">con impromesse larghe e l'attenere</l>
     <l n="320">sarà di chi l'ha a fare a suo piacere.</l>
    </lg>
    <lg n="41">
     <l n="321">Mandisi a Carlo sì fatto tributo:</l>
     <l n="322">cento be' muli caricati d'oro</l>
     <l n="323">e d'argento trecento con saluto</l>
     <l n="324">e mille astori con questo tesoro,</l>
     <l n="325">mille sparvieri, ciascun ben tenuto,</l>
     <l n="326">e mille veltri e mille bracchi a loro,</l>
     <l n="327">trenta girfalchi con mille falconi,</l>
     <l n="328">mille donzelle con mille garzoni,</l>
    </lg>
    <lg n="42">
     <l n="329">e mille vecchi per lui consigliare</l>
     <l n="330">e venti figli di re per suoi staggi.</l>
     <l n="331">Se mandi questo, il farai ritornare,</l>
     <l n="332">Carlo e suo gente, ne' cristian rivaggi.</l>
     <l n="333">Mandagli a dir che ti vuoi battezare</l>
     <l n="334">con tutti e tuoi baroni arditi e saggi.</l>
     <l n="335">Se per tal modo adietro Carlo torna,</l>
     <l n="336">non più farà un'oste tanto adorna.</l>
    </lg>
    <lg n="43">
     <l n="337">Quando sarà in Cristianità tornato,</l>
     <l n="338">a te si rimarrà tutta la Spagna.</l>
     <l n="339">Così l'arài in tal modo ingannato,</l>
     <l n="340">che giamai non farà sì gran compagna.</l>
     <l n="341">So che li staggi ognun sarà tagliato:</l>
     <l n="342">già non curiamo loro un tel di ragna,</l>
     <l n="343">De' venti vo' che'l mio figliuol vi vada</l>
     <l n="344">se muor per nostro scampo, ben m'agrada.</l>
    </lg>
    <lg n="44">
     <l n="345">Quando il re Bianciardino ebbe sì detto,</l>
     <l n="346">tutta la baronia, principi e regi,</l>
     <l n="347">rispose: — Mettasi pure in effetto. —</l>
     <l n="348">Di tal parlar gli davan lodo e pregi.</l>
     <l n="349">I' vo' far fine qui a questo detto</l>
     <l n="350">e nell'altro dirò e gran collegi</l>
     <l n="351">che feciono i baron tanto pregiati.</l>
     <l n="352">Dio vi riposi tutti in buoni stati.</l>
    </lg>
   </lg>
  </body>
 </text>
</TEI>