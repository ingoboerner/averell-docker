<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE SECONDO</title>
    <author>LA SPAGNA</author>
   </titleStmt>
   <extent>
    <measure unit="stanza">48</measure>
    <measure unit="line">384</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE SECONDO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE SECONDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verace Dio della gloria superna,</l>
     <l n="2">perfettissimo specchio e somma luce</l>
     <l n="3">di tutti i Cristïani in sempiterna,</l>
     <l n="4">a ciascun grazia da te si produce,</l>
     <l n="5">e per te l'universo si governa,</l>
     <l n="6">e sanza te niun bene si conduce;</l>
     <l n="7">donami grazia, Signor mio giocondo,</l>
     <l n="8">ch'io seguir possa il mio cantar secondo.</l>
    </lg>
    <lg n="2">
     <l n="9">Signori, io dissi nel cantar primiero</l>
     <l n="10">sì come al re Marsilio era tornato</l>
     <l n="11">da Carlo Mano il baron messagero</l>
     <l n="12">ed eragli davanti inginocchiato.</l>
     <l n="13">Or vi vo' dir, nel nome di san Piero,</l>
     <l n="14">com'egli ebbe Marsilio salutato,</l>
     <l n="15">della risposta che ebbe da Carlone.</l>
     <l n="16">Or udirete nobile sermone.</l>
    </lg>
    <lg n="3">
     <l n="17">— Apollino, Macone e Trevigante,</l>
     <l n="18">salvi, guardi e mantenghi Marsilione,</l>
     <l n="19">Falseron, l'Argaliffo e Balugante,</l>
     <l n="20">ed abatta e sconfonda il re Carlone,</l>
     <l n="21">Orlando figlio di Milon d'Anglante,</l>
     <l n="22">Danese Ugieri, el conte Ganellone,</l>
     <l n="23">tutta suo gesta e la Chiesa romana,</l>
     <l n="24">e sconfonda e disfaccia fé cristiana.</l>
    </lg>
    <lg n="4">
     <l n="25">Io n'andai, signor mio, dinanzi a Carlo</l>
     <l n="26">e la lettera in man gli apresentai:</l>
     <l n="27">non sofferieno gli occhi mie' guardarlo;</l>
     <l n="28">sì fiero re non si vide giamai!</l>
     <l n="29">Non credo che tu possa contastarlo,</l>
     <l n="30">tanti baroni ha seco franchi e gai</l>
     <l n="31">che tutto il mondo non ha tanti e tali,</l>
     <l n="32">come in suo corte, né sì naturali.</l>
    </lg>
    <lg n="5">
     <l n="33">La risposta mi diè quel frodolente:</l>
     <l n="34">e' disfida ciascuno il qual non crede</l>
     <l n="35">in Giesù Cristo, padre onnipotente,</l>
     <l n="36">quel c'ha di tutti e peccator mercede.</l>
     <l n="37">Di tuo soccorso già non vuol nïente,</l>
     <l n="38">né di nessun che creda in nostra fede.</l>
     <l n="39">Ora t'ho detto il fatto come giace;</l>
     <l n="40">fa oramai, signor, quel che ti piace. —</l>
    </lg>
    <lg n="6">
     <l n="41">Quando Marsilio intese la novella,</l>
     <l n="42">della gran doglia si pensò morire,</l>
     <l n="43">e per fornir suo città e castella,</l>
     <l n="44">davanti a sé Ferraù fe' venire.</l>
     <l n="45">— Con diecemila — disse — monta in sella</l>
     <l n="46">di nostra gente e debbati partire;</l>
     <l n="47">Lazera fa che per te sia guardata</l>
     <l n="48">da Carlo e da sua gente battezata. —</l>
    </lg>
    <lg n="7">
     <l n="49">Poi apellò Marsilio un giovinetto,</l>
     <l n="50">che Isolier per nome era chiamato,</l>
     <l n="51">e sì gli disse: — Nievo mio perfetto,</l>
     <l n="52">fa che tu sia di botto aparecchiato.</l>
     <l n="53">con trentamila sanza alcun difetto</l>
     <l n="54">e sia ciascuno a caval bene armato:</l>
     <l n="55">pregar ti vo' che loro e tua persona</l>
     <l n="56">difenda e guardi bene Pampalona. —</l>
    </lg>
    <lg n="8">
     <l n="57">Poi apellò quel gran re saracino</l>
     <l n="58">un ch'era figlio d'una suo sorella;</l>
     <l n="59">per nome era chiamato Serpentino,</l>
     <l n="60">prode ed ardito e di persona bella:</l>
     <l n="61">— Ora ti parte e mettiti in camino</l>
     <l n="62">con dieci milia armati in su la sella;</l>
     <l n="63">fa che la Stella sia per te difesa</l>
     <l n="64">da ciascuno che a te facesse offesa. —</l>
    </lg>
    <lg n="9">
     <l n="65">Dipartirsi que' giovani sovrani</l>
     <l n="66">con quella gente che fu data loro,</l>
     <l n="67">e più signor di terre e castellani</l>
     <l n="68">si partîr per guardar lor tenitoro.</l>
     <l n="69">Ambasciatori in paesi lontani</l>
     <l n="70">mandò Marsilio per suo adiutoro;</l>
     <l n="71">per tutta Pagania fece sentire</l>
     <l n="72">come in Ispagna Carlo volea gire.</l>
    </lg>
    <lg n="10">
     <l n="73">Poi l'Argaliffo mandò e Balugante</l>
     <l n="74">in Persia, Alessandria e Soria,</l>
     <l n="75">da parte di Macone e Trevigante,</l>
     <l n="76">che perdonato colpa e pena sia</l>
     <l n="77">a tutti quei della fé affricante,</l>
     <l n="78">che con tutta lor possa e vigoria</l>
     <l n="79">in Ispagna verranno a contastare</l>
     <l n="80">re Carlo Mano e chi 'l vuol seguitare.</l>
    </lg>
    <lg n="11">
     <l n="81">Or lasciam far lor fatti a' Saracini</l>
     <l n="82">e ritorniamo ne' cristian paesi,</l>
     <l n="83">in Francia bella, dove i paladini</l>
     <l n="84">e duchi e conti e principi e marchesi</l>
     <l n="85">de' paesi lontani e de' vicini</l>
     <l n="86">venieno a corte con nobili arnesi.</l>
     <l n="87">Or udrete, signori, in cortesia</l>
     <l n="88">qui racontar la nobil baronia.</l>
    </lg>
    <lg n="12">
     <l n="89">Vennevi Salamon, re di Bretagna:</l>
     <l n="90">sotto suo insegna ottomila a cavallo</l>
     <l n="91">di nobil baronia e gente magna,</l>
     <l n="92">da non dar mai e lor gran colpi in fallo;</l>
     <l n="93">e questo re con sì bella compagna</l>
     <l n="94">portava per cimiero un nero gallo,</l>
     <l n="95">e l'arme sua, a scacchi neri e bianchi,</l>
     <l n="96">è sempre stata degli avi suoi franchi.</l>
    </lg>
    <lg n="13">
     <l n="97">Ancor vi venne il duca di Baviera,</l>
     <l n="98">ciò fu il Dusnamo con quattro suoi figli,</l>
     <l n="99">con se' mila a caval di gente fiera,</l>
     <l n="100">armati tutti e freschi come gigli.</l>
     <l n="101">Avea costui per arme in sua bandiera</l>
     <l n="102">dritti nell'oro duo rossi conigli.</l>
     <l n="103">E della Marca il Danese vi venne:</l>
     <l n="104">con cavalier tremila dietro tenne.</l>
    </lg>
    <lg n="14">
     <l n="105">Avea costui la bandiera d'argento</l>
     <l n="106">con quattro stelle rosse ad una banda:</l>
     <l n="107">fu la sua gente di molto ardimento.</l>
     <l n="108">Fil di Giraldo, Arnaldo di Berlanda,</l>
     <l n="109">con tremila a caval di valimento</l>
     <l n="110">il seguitava per far suo comanda.</l>
     <l n="111">L'arme sua era nel campo vermiglio</l>
     <l n="112">un verde drago e d'arïento un giglio.</l>
    </lg>
    <lg n="15">
     <l n="113">Ed Ulivier di Vienna borgognone</l>
     <l n="114">apresentò tremila cavalieri;</l>
     <l n="115">l'arme sua era d'argento un grifone</l>
     <l n="116">nel campo azurro con verdi destrieri.</l>
     <l n="117">E poi il buon Gualtieri da Monlione</l>
     <l n="118">con duo mila a caval franchi guerrieri;</l>
     <l n="119">e l'arme di costui eran duo lune</l>
     <l n="120">nel campo bianco, tutte quante brune.</l>
    </lg>
    <lg n="16">
     <l n="121">Poi vi venne di casa di Maganza</l>
     <l n="122">Gan da Pontier con sessantadue conti,</l>
     <l n="123">trentamila a caval di gran possanza</l>
     <l n="124">per seguitarlo per piani e per monti.</l>
     <l n="125">Portava questa gente per usanza</l>
     <l n="126">(per quel che 'l libro e la storia ne conti)</l>
     <l n="127">un falcon bianco nel campo cilestro,</l>
     <l n="128">che ritto stava verso il lato destro.</l>
    </lg>
    <lg n="17">
     <l n="129">E poi vi venne Angiolin di Bordella</l>
     <l n="130">con gente valorosa e ben gagliarda,</l>
     <l n="131">quattromila guerrieri armati in sella</l>
     <l n="132">da non fugir come gente codarda.</l>
     <l n="133">L'arme sua era d'argento una stella,</l>
     <l n="134">e per cimier portava su la guarda</l>
     <l n="135">una serena che da ogni mano</l>
     <l n="136">stretto tenea per la gola un Pagano.</l>
    </lg>
    <lg n="18">
     <l n="137">E 'l buon Girardo ancor da Rossiglione</l>
     <l n="138">venne con gente valorose tante:</l>
     <l n="139">l'arme sua era, lo scudo e 'l pennone,</l>
     <l n="140">nel campo d'oro un lïone rampante.</l>
     <l n="141">E della schiatta del buon re Ivone</l>
     <l n="142">venne Angiolieri con suo gente atante</l>
     <l n="143">con seimila baroni in sua podesta:</l>
     <l n="144">per arme avea di cinghiale una testa.</l>
    </lg>
    <lg n="19">
     <l n="145">E 'l re di Scozia vi venne possente:</l>
     <l n="146">diecimila a cavallo presso ad ello.</l>
     <l n="147">Costui portava un nero serpente</l>
     <l n="148">nel campo giallo, lo scudo e 'l pennello.</l>
     <l n="149">E d'Ungheria il re Fiore valente</l>
     <l n="150">vi venne con seimila ad un drapello,</l>
     <l n="151">tutti a cavallo, e l'arme di costui</l>
     <l n="152">rossi nel campo bianco duo 'vultoi.</l>
    </lg>
    <lg n="20">
     <l n="153">Vennevi il figlio del re d'Inghilterra,</l>
     <l n="154">il qual fu della gesta dei gagliardi,</l>
     <l n="155">con cinquemila cavalier di guerra,</l>
     <l n="156">presti ed arditi e nïente codardi.</l>
     <l n="157">Costui portava, se 'l mio dir non erra,</l>
     <l n="158">d'oro nel rosso campo tre liopardi.</l>
     <l n="159">Poi vi venne Sanson di Piccardia</l>
     <l n="160">con tremila a cavallo in compagnia.</l>
    </lg>
    <lg n="21">
     <l n="161">Portava questi per cimieri un cerbo</l>
     <l n="162">ed era l'arme sua nel campo bianco</l>
     <l n="163">un verde drago di colore acerbo.</l>
     <l n="164">E di Fiandra vi venne un guerrier franco,</l>
     <l n="165">Anselmo conte (così dice il verbo),</l>
     <l n="166">che non pareva già di possa manco:</l>
     <l n="167">l'arme sua era un giallo liopardo</l>
     <l n="168">col campo rosso dentro uno stendardo.</l>
    </lg>
    <lg n="22">
     <l n="169">Di Normandïa Riccardo possente</l>
     <l n="170">venne con quattromila cavalieri</l>
     <l n="171">di molto valorosa e buona gente:</l>
     <l n="172">l'arme sua era duo rossi levrieri</l>
     <l n="173">nel campo azurro, se 'l libro non mente;</l>
     <l n="174">l'uno vêr l'altro stava ritto e fieri;</l>
     <l n="175">e per cimieri portava una branca</l>
     <l n="176">di lïopardo, ch'era gialla e bianca.</l>
    </lg>
    <lg n="23">
     <l n="177">Di Francia, di Borgogna e d'Ungheria,</l>
     <l n="178">d'Inghilterra, di Fiandra e della Magna,</l>
     <l n="179">d'Irlanda, Scozia e sì di Normandia,</l>
     <l n="180">di Piccardia, Guascogna e di Campagna,</l>
     <l n="181">de Cristian tutta la gran baronia,</l>
     <l n="182">per seguir Carlo e conquistar la Spagna</l>
     <l n="183">fur a Parigi con lor magna vista</l>
     <l n="184">el dì di santo Giovanni Battista.</l>
    </lg>
    <lg n="24">
     <l n="185">Io non arei virtù di racontare</l>
     <l n="186">la bella gente e 'l ricco adornamento</l>
     <l n="187">che si vedeva per Parigi andare.</l>
     <l n="188">Era a vedere un grande abagliamento:</l>
     <l n="189">i buon destrier si vedea covertare</l>
     <l n="190">con sopraveste d'oro e d'arïento,</l>
     <l n="191">e cimieri e gli scudi lavorati</l>
     <l n="192">con pietre fine e di perle adornati,</l>
    </lg>
    <lg n="25">
     <l n="193">e le lucente insegne grazïose</l>
     <l n="194">di nobili signori, duchi e conti</l>
     <l n="195">e di più assai gente valorose,</l>
     <l n="196">che di venire a corte furon pronti.</l>
     <l n="197">Lasciamo di lor forze poderose:</l>
     <l n="198">dove bisogna, convien ch'io raconti.</l>
     <l n="199">Or udirete la general mossa</l>
     <l n="200">che fece Carlo con tutta suo possa.</l>
    </lg>
    <lg n="26">
     <l n="201">Poi lasciò Carlo e diè la signoria</l>
     <l n="202">di Cristianità tutta a giudicare</l>
     <l n="203">a un di Maganza della gente ria,</l>
     <l n="204">che con sue frodi lo volle ingannare;</l>
     <l n="205">ciò fu Macario con suo baronia,</l>
     <l n="206">ch'era di Gano nepote carnale.</l>
     <l n="207">Di tutto il fe' signore e poi li disse</l>
     <l n="208">che con ragione ciascuno punisse.</l>
    </lg>
    <lg n="27">
     <l n="209">Poi fece Carlo Mano comandare</l>
     <l n="210">che tutta la suo gente s'asembrasse</l>
     <l n="211">al primo suono che udisser sonare,</l>
     <l n="212">ove la 'nsegna generale andasse.</l>
     <l n="213">Allor s'incominciò la gente armare:</l>
     <l n="214">ognun sotto suo insegna se ritrasse;</l>
     <l n="215">fuor di Parigi sanza prender soste</l>
     <l n="216">uscì la valorosa e nobile oste.</l>
    </lg>
    <lg n="28">
     <l n="217">Non si porrie contar la vettovaglia</l>
     <l n="218">e l'armadure e some caricate</l>
     <l n="219">di piastre e cuoio, di ferro e di maglia,</l>
     <l n="220">padiglioni e trabacche lavorate.</l>
     <l n="221">Assembramento tal non fu in Tesaglia,</l>
     <l n="222">quando fur tante persone tagliate.</l>
     <l n="223">Avanti l'antiguardia a tal compagna</l>
     <l n="224">faceva Salamon, re di Brettagna.</l>
    </lg>
    <lg n="29">
     <l n="225">Con ottomila sotto suo bandiera;</l>
     <l n="226">poi dietro a lui andava el forte Orlando</l>
     <l n="227">con ventimila secento a una schiera;</l>
     <l n="228">poi venia Carlo Mano e a suo comando</l>
     <l n="229">Danese Ugieri e 'l duca di Baviera,</l>
     <l n="230">con Gano da Pontieri seguitando</l>
     <l n="231">ed altri gran baron della suo gesta</l>
     <l n="232">ed altre insegne di magna podesta.</l>
    </lg>
    <lg n="30">
     <l n="233">Raconta el libro che fur noverati</l>
     <l n="234">cento ed ottanta mila cavalieri</l>
     <l n="235">sanza i pedoni a loro seguitati,</l>
     <l n="236">maestri di legname e fini arcieri.</l>
     <l n="237">E così in pochi giorni fur passati</l>
     <l n="238">Provenza e la Guascogna i pro' guerrieri:</l>
     <l n="239">in piccol tempo (il libro sì mi narra)</l>
     <l n="240">che nel paese giunsor di Navarra</l>
    </lg>
    <lg n="31">
     <l n="241">presso una terra Lazera chiamata,</l>
     <l n="242">(ed ancor la città così s'apella),</l>
     <l n="243">ch'era sopra duo poggi rilevata.</l>
     <l n="244">In su que' poggi aveva due castella;</l>
     <l n="245">fra que' due poggi era tutta acasata:</l>
     <l n="246">dentro vi stava quella gente fella.</l>
     <l n="247">Era di quella terra capitano</l>
     <l n="248">un potentissimo e franco pagano.</l>
    </lg>
    <lg n="32">
     <l n="249">Figliuol di Falserone era carnale,</l>
     <l n="250">il più forte uom che fusse tra' Pagani.</l>
     <l n="251">Carlo, vegendo la città cotale,</l>
     <l n="252">richiamò Cristo, lume de' Cristiani.</l>
     <l n="253">Poi dimandò il Danese in modo tale:</l>
     <l n="254">— Questa città d'esti paesi strani</l>
     <l n="255">come si chiama e che gente la regge?</l>
     <l n="256">È di cristiana o di pagana legge? —</l>
    </lg>
    <lg n="33">
     <l n="257">Disse il Danese: — Caro signor mio,</l>
     <l n="258">chiamata è Lazera questa cittade.</l>
     <l n="259">Non crede quella gente in nostro Dio:</l>
     <l n="260">dentro v'è il miglior uom d'este contrade</l>
     <l n="261">e questa terra tiene a suo desio;</l>
     <l n="262">ed è di tanta virtù e bontade</l>
     <l n="263">che infra noi per certo non ha nullo</l>
     <l n="264">che a corpo a corpo con lui vaglia un frullo. —</l>
    </lg>
    <lg n="34">
     <l n="265">Quando il re Carlo cota' cose intende,</l>
     <l n="266">comandò a ciascun che si restasse,</l>
     <l n="267">e distendesse padiglione e tende,</l>
     <l n="268">e dintorno alla terra s'acampasse.</l>
     <l n="269">Allor ciascuno ad acampar s'atende.</l>
     <l n="270">Ben parea che il paese rintonasse</l>
     <l n="271">del gran sonare di molti stormenti</l>
     <l n="272">e l'anitrir de' buon destrier possenti.</l>
    </lg>
    <lg n="35">
     <l n="273">L'ostre di Carlo lasciamo posare</l>
     <l n="274">e direm del guerrier sanza paura,</l>
     <l n="275">che si faceva Ferraù chiamare,</l>
     <l n="276">che si levò e guardò la pianura</l>
     <l n="277">e l'oste vide così intorno stare,</l>
     <l n="278">e fra sé disse: — Questo m'è ventura. —</l>
     <l n="279">Alla madre n'andò subito e ratto,</l>
     <l n="280">e di quell'oste racontolle il fatto.</l>
    </lg>
    <lg n="36">
     <l n="281">— Datemi la parola, madre mia,</l>
     <l n="282">ch'io vada al campo a provarmi con loro. —</l>
     <l n="283">La madre disse: — O dolce vita mia,</l>
     <l n="284">non voglio ch'eschi d'esto tenitoro.</l>
     <l n="285">Fa che le mura ben fornite sia</l>
     <l n="286">Di ciò che fa mestier, sanza dimoro.</l>
     <l n="287">Noi siam di sopra ed e' saran di sotto:</l>
     <l n="288">un di noi sol varrà di lor più d'otto. —</l>
    </lg>
    <lg n="37">
     <l n="289">Rispuose Ferraù: — Vo' pur provarmi</l>
     <l n="290">con quel fi di Milon, conte d'Anglante. —</l>
     <l n="291">La madre disse: — Va, ma il pegio parmi;</l>
     <l n="292">va, che t'aiuti lo dio Trevigante. —</l>
     <l n="293">Allor si fe' venir tutte sue armi</l>
     <l n="294">e fu armato di dietro e davante,</l>
     <l n="295">davanti a quel demonio della madre.</l>
     <l n="296">Or udirete armadure legiadre.</l>
    </lg>
    <lg n="38">
     <l n="297">Prima se misse sopra il pettignone</l>
     <l n="298">sette piastre d'acciaio temperato;</l>
     <l n="299">e questo fe' per sua defensïone,</l>
     <l n="300">che tutto altrove che ivi era fatato:</l>
     <l n="301">poscia di sbergo e lamiere s'armòne</l>
     <l n="302">e d'un cuoio di serpente lavorato;</l>
     <l n="303">missesi in testa un elmo di vertùe:</l>
     <l n="304">un altro mai tanto fine non fue.</l>
    </lg>
    <lg n="39">
     <l n="305">Sopra dell'elmo avea d'oro afinato</l>
     <l n="306">in sulla cima ritto un Macometto:</l>
     <l n="307">di perle e di zaffiri era adornato;</l>
     <l n="308">dinanzi avea un carbonchio perfetto,</l>
     <l n="309">ch'era di tanto lume nominato</l>
     <l n="310">che si sarebbe, sanza alcun difetto,</l>
     <l n="311">armatosi di notte allo splendore</l>
     <l n="312">duo milia cavalier per suo vampore.</l>
    </lg>
    <lg n="40">
     <l n="313">In su un gran destrier montò il barone,</l>
     <l n="314">il qual tutto d'acciaio era coperto,</l>
     <l n="315">di piastra in piastra perfino al tallone;</l>
     <l n="316">poi della terra uscì il barone sperto;</l>
     <l n="317">apresso l'oste andò del re Carlone,</l>
     <l n="318">quanto un arco gettasse per lo certo,</l>
     <l n="319">e cominciò a gridare ed a chiamare,</l>
     <l n="320">e col suo corno forte a tintinare.</l>
    </lg>
    <lg n="41">
     <l n="321">Nel suo sonare dicea il bacellieri:</l>
     <l n="322">— O Carlo Mano, o alto re di Francia,</l>
     <l n="323">manda meco a giostrare un cavalieri,</l>
     <l n="324">il miglior c'hai e più provata lancia;</l>
     <l n="325">mandami quello c'ha l'arme a quartieri:</l>
     <l n="326">tuo nievo Orlando non curo una ciancia;</l>
     <l n="327">se della Spagna vuole incoronarsi,</l>
     <l n="328">venga sul campo con meco a provarsi. —</l>
    </lg>
    <lg n="42">
     <l n="329">Carlo, udendo così sonar fra sene,</l>
     <l n="330">disse al Dusnamo: — Che sonare è quello?</l>
     <l n="331">chi è colui che suona così bene?</l>
     <l n="332">In tempo di mia vita un così bello</l>
     <l n="333">sonar non vidi imperador né rene. —</l>
     <l n="334">Disse il Dusnamo: — Egli è del popul fello;</l>
     <l n="335">vien per battaglia e sì dice sonando</l>
     <l n="336">che gli mandiate vostro nievo Orlando. —</l>
    </lg>
    <lg n="43">
     <l n="337">Carlo, allora che intese tal parlare,</l>
     <l n="338">suo baronia fe' venir tutta quanta</l>
     <l n="339">e così disse: — Signor, che vi pare</l>
     <l n="340">di quel Pagano che superbi' ha tanta</l>
     <l n="341">che con mie nievo vuole contastare?</l>
     <l n="342">Quale di voi è il primo che si vanta</l>
     <l n="343">di combatter con lui e di menarlo</l>
     <l n="344">prigione a me ed io farò impiccarlo? —</l>
    </lg>
    <lg n="44">
     <l n="345">Disse il Danese: — E' vi verrà fallato,</l>
     <l n="346">che non ci ha niuno di tanta possanza</l>
     <l n="347">che contro a lui non sia vituperato. —</l>
     <l n="348">Disse Orlando: — Mal aggia codardanza!</l>
     <l n="349">E' par che tu sia già impaurato:</l>
     <l n="350">molto par ch'abbi del baron dottanza.</l>
     <l n="351">Chi in codardia si fida, fa gran male,</l>
     <l n="352">che sempre torna indietro e mai non sale. —</l>
    </lg>
    <lg n="45">
     <l n="353">— Alla mie vita non fu' mai codardo —</l>
     <l n="354">disse il Danese — e non lo puoi provare.</l>
     <l n="355">Co' Saracin più volte a tale sguardo</l>
     <l n="356">sono stato con teco a guerregiare:</l>
     <l n="357">non fu mai uomo di lor sì gagliardo,</l>
     <l n="358">che se ha voluto con meco giostrare,</l>
     <l n="359">a lancia o spada, a piedi o a cavallo,</l>
     <l n="360">ch'i' non mi sia messo con lui nel ballo.</l>
    </lg>
    <lg n="46">
     <l n="361">Con Ferraù voglio essere il primiero,</l>
     <l n="362">ma contro a lui non durerò nïente;</l>
     <l n="363">certamente sarò suo pregioniero</l>
     <l n="364">e poscia gli altri tutti similmente.</l>
     <l n="365">Per contentarti, che se' così fiero,</l>
     <l n="366">non vo' che dichi ch'io sia ricredente.</l>
     <l n="367">Vengan mie armi; — il Danese gridòe —</l>
     <l n="368">codardo mai chiamato non saròe. —</l>
    </lg>
    <lg n="47">
     <l n="369">Astolfo d'Inghilterra del re Otto</l>
     <l n="370">s'inginocchiò dinanzi a Carlo Mano,</l>
     <l n="371">dicendo: — Signor mio, io mai non dotto;</l>
     <l n="372">combatter voglio con questo Pagano.</l>
     <l n="373">Datemi il guanto: a così fatto scotto</l>
     <l n="374">con esso lui mi proverò sul piano. —</l>
     <l n="375">— Conceduto te sia — Carlo gli disse;</l>
     <l n="376">e con sua man segnollo e benedisse.</l>
    </lg>
    <lg n="48">
     <l n="377">Armossi Astolfo e poi montò a cavallo:</l>
     <l n="378">uscì del padiglione alla foresta;</l>
     <l n="379">e tutta l'oste stava a riguardallo,</l>
     <l n="380">tanto pareva di magna podesta.</l>
     <l n="381">Or lasserollo armato in tale stallo</l>
     <l n="382">e nell'altro cantar, sanza più resta,</l>
     <l n="383">raconterò come fu abattuto.</l>
     <l n="384">Sempre sia il vero Dio in nostro aiuto.</l>
    </lg>
   </lg>
  </body>
 </text>
</TEI>