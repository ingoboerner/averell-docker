<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMOPRIMO</title>
    <author>LA SPAGNA</author>
   </titleStmt>
   <extent>
    <measure unit="stanza">42</measure>
    <measure unit="line">336</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimopr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMOPRIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMOPRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verace Dïo, padre onnipotente,</l>
     <l n="2">che cielo e terra, acqua, aria e fuoco</l>
     <l n="3">formasti con tue man primieramente;</l>
     <l n="4">poi festi Adamo ed Eva in su quel loco,</l>
     <l n="5">donde discesi siamo tutta gente,</l>
     <l n="6">multiplicati in questo mondo fioco;</l>
     <l n="7">donami grazia, signor mio magiore,</l>
     <l n="8">che della storia segua il bel tenore.</l>
    </lg>
    <lg n="2">
     <l n="9">Signori, io ve fini' l'altro cantare</l>
     <l n="10">come Orlando era in sul poggio sallito</l>
     <l n="11">con mille cavalieri per guardare</l>
     <l n="12">che 'l campo süo non fusse assallito.</l>
     <l n="13">Quando fu mezanotte, andò a posare</l>
     <l n="14">ed Ulivieri alla guardia fu ito</l>
     <l n="15">con altri mille e colla sua persona</l>
     <l n="16">tutta la notte fece guardia buona.</l>
    </lg>
    <lg n="3">
     <l n="17">Quando fu il sol per l'universo sparto,</l>
     <l n="18">Ulivieri guardò verso la Spagna,</l>
     <l n="19">sì come fa nell'ago il vecchio sarto,</l>
     <l n="20">e vide quella turba e gran compagna,</l>
     <l n="21">che scorger non poteva al certo el quarto,</l>
     <l n="22">tanta era per pianura e per montagna.</l>
     <l n="23">Le 'nsegne a oro, bianche, azurre e nere</l>
     <l n="24">parean per l'aere un nuvolo a vedere.</l>
    </lg>
    <lg n="4">
     <l n="25">Vegendo Ulivïer tanta abondanza</l>
     <l n="26">di gente a piè ed a cavallo armata,</l>
     <l n="27">fra suo cuor dice: — Omè, o Gan di Maganza!</l>
     <l n="28">sir da Pontier, fatt'hai mala pensata</l>
     <l n="29">per voler sempre usare disleanza.</l>
     <l n="30">Or ben sarà Cristianità abassata,</l>
     <l n="31">ch'io vegio ben che questa gente viene</l>
     <l n="32">per nostro male e non per nostro bene.</l>
    </lg>
    <lg n="5">
     <l n="33">Se Marsilio volessi battezarsi</l>
     <l n="34">e' non verrebbe con masnade tante</l>
     <l n="35">a piè ed a caval, sì come parsi</l>
     <l n="36">che mostra tutta la fé affricante.</l>
     <l n="37">Già non mi paion d'armadura scarsi,</l>
     <l n="38">tanto rilucon di rietro e davante. —</l>
     <l n="39">Così pensoso, di dolor tremando,</l>
     <l n="40">tornò al padiglion del conte Orlando</l>
    </lg>
    <lg n="6">
     <l n="41">dicendo: — Leva su, cugin carnale,</l>
     <l n="42">che omai è giorno e la guardia ti tocca.</l>
     <l n="43">Il sole per lo mondo ha aperte l'ale:</l>
     <l n="44">da mezanotte, non con mente sciocca,</l>
     <l n="45">fatto ho la scorta. — Orlando a parlar tale</l>
     <l n="46">aperse gli occhi e tal sermone scocca</l>
     <l n="47">dicendo: — Tu déi per certo mentire.</l>
     <l n="48">Non è mezz'ora ch'io venni a dormire. —</l>
    </lg>
    <lg n="7">
     <l n="49">Disse Ulivier: — Leva su, ch'io non mento.</l>
     <l n="50">Il giorno è chiaro e 'l sol mostra suo vampo</l>
     <l n="51">e della Spagna grande assembramento</l>
     <l n="52">viene vêr noi per istrade e per campo.</l>
     <l n="53">Credo che Gan ci ha fatto tradimento;</l>
     <l n="54">però ti leva, che prendiamo scampo.</l>
     <l n="55">La gente mi par tale armata e tanta:</l>
     <l n="56">par la fé affricante tutta quanta.</l>
    </lg>
    <lg n="8">
     <l n="57">Io vegio tanti gonfalon vermigli</l>
     <l n="58">e bianchi e neri e gialli a novi intagli,</l>
     <l n="59">a mezelune e bande a stelle e gigli,</l>
     <l n="60">e cani e piedi e teste di cavagli</l>
     <l n="61">e serpi ed armellin, liepri e conigli,</l>
     <l n="62">isparvieri e falcon sanza sonagli</l>
     <l n="63">di più colori veggio chiari e cupi,</l>
     <l n="64">e lïon per cimier, draghi, orsi e lupi;</l>
    </lg>
    <lg n="9">
     <l n="65">tante aste veggio azurre, bianche e nere,</l>
     <l n="66">che cuopron la montagna e la pianura,</l>
     <l n="67">palafreni e destrier di gran potere</l>
     <l n="68">con uomini coperti d'armadura.</l>
     <l n="69">Il quarto non si può ancor vedere:</l>
     <l n="70">que' che si veggon paion cosa scura. —</l>
     <l n="71">Orlando disse: — Vanne in punto, oziaco;</l>
     <l n="72">del vino déi esser ancor brïaco.</l>
    </lg>
    <lg n="10">
     <l n="73">Il vin t'ha fatto male che beesti,</l>
     <l n="74">che t'ha fatto vedere in visïoni.</l>
     <l n="75">Gli uomini, che tu di' che tu vedesti,</l>
     <l n="76">saranno capre o pecore o montoni.</l>
     <l n="77">Gli uomini del paese saran desti</l>
     <l n="78">ed usciranno fuor di lor magioni:</l>
     <l n="79">per la pace ch'è fatta tra noi e loro,</l>
     <l n="80">lor bestie metton fuor sanza dimoro. —</l>
    </lg>
    <lg n="11">
     <l n="81">Disse Ulivier: — Non sò ebro né orbo</l>
     <l n="82">ch'i' non cognosca l'uomo dal bestiame</l>
     <l n="83">e l'ucello minuto ancor dal corbo,</l>
     <l n="84">e ben cognosco l'oro dal letame.</l>
     <l n="85">Per certo, Orlando, ch'io cogli occhi scorgo</l>
     <l n="86">che vien Marsilio e tutto suo reame. —</l>
     <l n="87">Orlando, udendo sì dire il marchese,</l>
     <l n="88">uscì del letto e per la mano il prese</l>
    </lg>
    <lg n="12">
     <l n="89">dicendo: — Io vo' veder tal maraviglia.</l>
     <l n="90">Andiam dov'eri a guardia in sul monte. —</l>
     <l n="91">E ciaschedun di lor un caval piglia:</l>
     <l n="92">sanz'arme indosso a caval monta il conte;</l>
     <l n="93">con esso seco assai di sua famiglia.</l>
     <l n="94">Sulla montagna presto alzò la fronte.</l>
     <l n="95">Quando del poggio furono alla cima,</l>
     <l n="96">Orlando quella gente tutta stima.</l>
    </lg>
    <lg n="13">
     <l n="97">Vegendo tanta gente sorïana</l>
     <l n="98">d'Indïa e d'Affrica e de l'Alfania</l>
     <l n="99">e d'ogni parte della fé pagana,</l>
     <l n="100">fra suo cor disse: — Vergine Maria,</l>
     <l n="101">madre di Cristo, di virtù fontana,</l>
     <l n="102">questa gente di che condizion sia?</l>
     <l n="103">Per certo veggo che Gan mi tradie</l>
     <l n="104">quando a Marsilio per messaggio gie.</l>
    </lg>
    <lg n="14">
     <l n="105">Ma io giuro a quel Dio che fece tutto,</l>
     <l n="106">nanzi ch'io vegna della vita manco,</l>
     <l n="107">tanto sarà di quel popul distrutto,</l>
     <l n="108">che 'l terren sarà rosso più che bianco.</l>
     <l n="109">Qui rimarrà di lor semenza il frutto,</l>
     <l n="110">tanto mi sento di mia vita franco.</l>
     <l n="111">Non se dirà giamai, se non a torto,</l>
     <l n="112">ch'io come vile o codardo sia morto. —</l>
    </lg>
    <lg n="15">
     <l n="113">Disse Ulivieri: — Dimi, compagnone,</l>
     <l n="114">paionti bestie quelle che tu vedi?</l>
     <l n="115">Quella grandissima insegna a Macone</l>
     <l n="116">e la contraria parte che tu vedi,</l>
     <l n="117">paionti bestie? Dimi la cagione?</l>
     <l n="118">Deh, leva il campo, poi che certo vedi,</l>
     <l n="119">o tu sul poggio va e suona il corno:</l>
     <l n="120">Carlo e sua gente farà qui ritorno.</l>
    </lg>
    <lg n="16">
     <l n="121">E poi che questa gente mi par tanta</l>
     <l n="122">che non potremo allora riparare,</l>
     <l n="123">da costoro la nostra sarà afranta,</l>
     <l n="124">sì che brighianci al tutto di campare. —</l>
     <l n="125">Disse Orlando: — La madre di Dio santa</l>
     <l n="126">ci aiuterà, che bene lo può fare,</l>
     <l n="127">e non temere e non aver paura,</l>
     <l n="128">che noi daremo a lor mala ventura. —</l>
    </lg>
    <lg n="17">
     <l n="129">Ulivier disse: — Deh, fa quel ch'io dico,</l>
     <l n="130">però ch'io vedo che c'è gran mestieri;</l>
     <l n="131">e se nol fai, noi non varremo un fico</l>
     <l n="132">a questa gente e tanti cavalieri</l>
     <l n="133">di Saracini e di popolo ostìco,</l>
     <l n="134">che per disfarci vien sì volentieri,</l>
     <l n="135">sì che consiglio del corno sonare</l>
     <l n="136">se tu ci vuoi dalla morte iscampare. —</l>
    </lg>
    <lg n="18">
     <l n="137">Rispose Orlando: — Già non vo' sonarlo;</l>
     <l n="138">non ti bisogna di ciò far fatica.</l>
     <l n="139">Non ha qui luogo il soccorso di Carlo.</l>
     <l n="140">Non vo' che mai nessuno di me dica,</l>
     <l n="141">né che per verità possa provarlo,</l>
     <l n="142">ch'io per paura sonassi né mica.</l>
     <l n="143">Se hai paura e tremati la pancia,</l>
     <l n="144">la via è fatta da tornare in Francia. —</l>
    </lg>
    <lg n="19">
     <l n="145">Disse Ulivier: — Se vai inanzi, parente,</l>
     <l n="146">con Durlindana tua così trinciante</l>
     <l n="147">quanto farò con mia lancia pungente,</l>
     <l n="148">a ferir sopra la gente affricante,</l>
     <l n="149">non vedrai mai lo 'mperïer possente,</l>
     <l n="150">né Aldabella, c'ha il dolce sembiante,</l>
     <l n="151">non bascerai, e non arài diletto,</l>
     <l n="152">che morto sarai qui con gran dispetto. —</l>
    </lg>
    <lg n="20">
     <l n="153">Orlando disse: — Se mi seguirai</l>
     <l n="154">nella battaglia, sì come tu dici,</l>
     <l n="155">morti saranno con sospiri e guai</l>
     <l n="156">quanti s'apellaran nostri nemici.</l>
     <l n="157">Or discendiam di questo poggio omai</l>
     <l n="158">e cavalchiamo giù alle pendici. —</l>
     <l n="159">Quando nell'oste fu el conte Orlando,</l>
     <l n="160">fra tutta la sua gente mandò il bando</l>
    </lg>
    <lg n="21">
     <l n="161">ch'armato ognuno a cavallo montasse,</l>
     <l n="162">sotto le 'nsegne sue e gonfaloni;</l>
     <l n="163">per aspettar battaglia si schierasse.</l>
     <l n="164">Allora tutti, vegliardi e garzoni,</l>
     <l n="165">non vi rimase alcun che non s'armasse,</l>
     <l n="166">covertati e destrieri in sugli arcioni.</l>
     <l n="167">Quando schierata fu la gente bella,</l>
     <l n="168">da Monlione Gualtieri Orlando apella.</l>
    </lg>
    <lg n="22">
     <l n="169">— Muovi, baron, con mille cavalieri:</l>
     <l n="170">in su quel poggio che la valle serra,</l>
     <l n="171">e guarda e piglia ben tutti e sentieri</l>
     <l n="172">con questi cavalieri usi di guerra.</l>
     <l n="173">So caso avien che questi Pagan fieri</l>
     <l n="174">voglian passare, le lor carni aferra. —</l>
     <l n="175">Gualtieri da Monlion subito mosse</l>
     <l n="176">per stare in su quel poggio alle riscosse.</l>
    </lg>
    <lg n="23">
     <l n="177">Rimase al campo undeci paladini</l>
     <l n="178">con diecinove migliaia e secento</l>
     <l n="179">di cavalier, combattitori fini.</l>
     <l n="180">Orlando, tutto pieno d'ardimento,</l>
     <l n="181">per aboccarsi con que' Saracini</l>
     <l n="182">deliberò con gran provedimento</l>
     <l n="183">di far pure una schiera di sua gente;</l>
     <l n="184">e così fe' se la storia non mente.</l>
    </lg>
    <lg n="24">
     <l n="185">A tutta gente fe' bere e mangiare</l>
     <l n="186">e dare ancora simile a' cavagli</l>
     <l n="187">di ciò che fa mestieri a rinfrescare.</l>
     <l n="188">Di selle e cinghie fe' tutti asettargli.</l>
     <l n="189">Le spade nude si vedien guardare</l>
     <l n="190">e rimirare s'avieno buon tagli.</l>
     <l n="191">La gente armata sì schierata stando,</l>
     <l n="192">Turpino andava in tal modo parlando:</l>
    </lg>
    <lg n="25">
     <l n="193">— Ciascuno pruovi bene sua persona,</l>
     <l n="194">sicché nostra possanza si discerna.</l>
     <l n="195">Io vi prosciolgo e Cristo vi perdona:</l>
     <l n="196">oggi saremo tutti in vita eterna.</l>
     <l n="197">De màrtir portaremo la corona</l>
     <l n="198">nella gran corte di gloria superna.</l>
     <l n="199">Cristo morì per noi: certi ne siamo;</l>
     <l n="200">or non c'incresca se per lui moriamo. —</l>
    </lg>
    <lg n="26">
     <l n="201">Marsilio e la sua gente s'apressava</l>
     <l n="202">a Roncisvalle. La schiera primaia</l>
     <l n="203">in contra Orlando forte cavalcava,</l>
     <l n="204">ch'era di cavalier cento migliaia.</l>
     <l n="205">Ognun de' Saracini si vantava:</l>
     <l n="206">— E' converrà che mia virtù si paia</l>
     <l n="207">sopra questi Cristiani in questo giorno.</l>
     <l n="208">Nessun farà 'n Cristianità ritorno. —</l>
    </lg>
    <lg n="27">
     <l n="209">E cavalcando quella gente fella</l>
     <l n="210">si venia pure apressando a' Cristiani.</l>
     <l n="211">Quanti guerrieri sono in sulla sella</l>
     <l n="212">de' Cristiani morran per loro mani!</l>
     <l n="213">Re Falserone più baroni apella</l>
     <l n="214">d'India e di Persia e molti Sorïani,</l>
     <l n="215">dicendo: — Be' signor, nella battaglia</l>
     <l n="216">siate valenti, che Macon vi vaglia.</l>
    </lg>
    <lg n="28">
     <l n="217">Fate come pro' uomini e gagliardi.</l>
     <l n="218">Ognun mettete al taglio delle spade.</l>
     <l n="219">Questi Cristiani, franceschi e piccardi,</l>
     <l n="220">non potranno mostrar loro bontade;</l>
     <l n="221">e son sì pochi che saran codardi.</l>
     <l n="222">Di lor farem la nostra voluntade.</l>
     <l n="223">Oggi sarem vincitor della punga</l>
     <l n="224">e della guerra ch'è stata sì lunga.</l>
    </lg>
    <lg n="29">
     <l n="225">Oggi saremo noi più onorati</l>
     <l n="226">che gente che mai combattesse al mondo.</l>
     <l n="227">Siate, signor, del ferire avisati,</l>
     <l n="228">che questa è cosa che porta gran pondo.</l>
     <l n="229">Sarem signori de' can battezati,</l>
     <l n="230">se Orlando e gli altri sono messi al fondo.</l>
     <l n="231">E poi, signor, anco vi vo' pregare,</l>
     <l n="232">qualunche vuol lealtà osservare,</l>
    </lg>
    <lg n="30">
     <l n="233">che se scontrate un giovane garzone,</l>
     <l n="234">el quale porta nella sopravesta</l>
     <l n="235">el campo azurro e d'argento un falcone,</l>
     <l n="236">che contro a lui non mostri sua podesta,</l>
     <l n="237">però ch'egli è figliuol di Ganellone,</l>
     <l n="238">c'ha traditi e Cristiani a tale inchiesta. —</l>
     <l n="239">E tutta quella schiera amaestrata</l>
     <l n="240">fu di tal cosa promessa e giurata.</l>
    </lg>
    <lg n="31">
     <l n="241">Ulivieri di Vienna, pro' e ardito,</l>
     <l n="242">diceva: — Orlando, cugino e cognato,</l>
     <l n="243">poi che tu vedi che Gan ci ha tradito,</l>
     <l n="244">e vedi questo populo schierato,</l>
     <l n="245">manda un messaggio a Carlo ch'è partito:</l>
     <l n="246">sia di presente qui a noi arivato,</l>
     <l n="247">over tu va sul poggio qui davante</l>
     <l n="248">e suona forte il tuo buon alifante.</l>
    </lg>
    <lg n="32">
     <l n="249">Quando il re Carlo l'udirà sonare,</l>
     <l n="250">subito ci verrà qui in aiuto.</l>
     <l n="251">Se tu nol fai, tu ci vedrai tagliare</l>
     <l n="252">quanti siam qui da quel popolo arguto. —</l>
     <l n="253">Orlando disse: — Nïente il vo' fare;</l>
     <l n="254">mai non voglio codardo esser tenuto.</l>
     <l n="255">Giamai per Saracin nol soneraggio,</l>
     <l n="256">sien quanti voglino e di che lignaggio.</l>
    </lg>
    <lg n="33">
     <l n="257">Non vo' che sia rimproverato mai</l>
     <l n="258">a nessun di mia gesta tal vergogna.</l>
     <l n="259">Se sti Pagan son più di noi assai,</l>
     <l n="260">di lor temenza aver non ci bisogna,</l>
     <l n="261">che noi siam ventimila, e tu lo sai,</l>
     <l n="262">gente gagliarda da non far menzogna,</l>
     <l n="263">che 'n tutto l'universo franchi tanti</l>
     <l n="264">non sono tra Cristiani ed Affricanti. —</l>
    </lg>
    <lg n="34">
     <l n="265">Turpin di Rana disse: — Sir d'Anglante,</l>
     <l n="266">e' mi ricorda ch'io fui in Aspramonte,</l>
     <l n="267">quando vi capitò il re Agolante</l>
     <l n="268">e 'n compagnia el suo figliuolo Almonte:</l>
     <l n="269">e tu ancora eri piccol fante</l>
     <l n="270">e 'l tuo padre Milone era con te.</l>
     <l n="271">Io so che con Almonte combattemmo</l>
     <l n="272">ed a gran pena la vettoria avemmo.</l>
    </lg>
    <lg n="35">
     <l n="273">Sed e' non fusse che d'uno stendardo</l>
     <l n="274">de' suoi ben diecimila se n'andaro,</l>
     <l n="275">e se non fusse stato il buon Gerardo,</l>
     <l n="276">con esso lui don Buoso e don Chïaro,</l>
     <l n="277">rimanea nostro esercito codardo;</l>
     <l n="278">e ciò vediesi bene scorto e chiaro,</l>
     <l n="279">che noi eramo più della metade</l>
     <l n="280">di quei d'Almonte e di sua quantitade.</l>
    </lg>
    <lg n="36">
     <l n="281">E poi con Agolante ci aboccammo,</l>
     <l n="282">e come piacque a Dio, fummo vincenti.</l>
     <l n="283">Ed io so ben che dieci tanti eramo</l>
     <l n="284">come siamo ora ed ancor più possenti.</l>
     <l n="285">Grande dannaggio allora v'acquistammo.</l>
     <l n="286">sì che guarda, che qui tu non ti penti,</l>
     <l n="287">che per orgoglio c'hai in tua persona,</l>
     <l n="288">di nessun altro il tuo cuor non ragiona.</l>
    </lg>
    <lg n="37">
     <l n="289">Se tu non hai di nessuno dottanza</l>
     <l n="290">e tutto il mondo un bisante non curi,</l>
     <l n="291">pensa degli altri, c'hanno men possanza,</l>
     <l n="292">se credi come te sieno sicuri.</l>
     <l n="293">Deh non voler aver tanta arroganza:</l>
     <l n="294">noi non siam qui aforzati da muri.</l>
     <l n="295">Va, suona il corno, come Ulivier dice,</l>
     <l n="296">che Carlo l'oda e suo oste felice. —</l>
    </lg>
    <lg n="38">
     <l n="297">Orlando disse: — Va, canta la messa.</l>
     <l n="298">Non t'impacciar, ch'io son deliberato</l>
     <l n="299">se questa, gente vêr di noi s'apressa,</l>
     <l n="300">di combatter con loro io solo nato.</l>
     <l n="301">Chi non vorrà mettersi nella pressa,</l>
     <l n="302">o fuga o stiesi a vedere da lato. —</l>
     <l n="303">Allor tutti gridaron d'un volere:</l>
     <l n="304">— Mettianci a morte, poi che gli è in piacere. —</l>
    </lg>
    <lg n="39">
     <l n="305">Ognun diceva: — Ciascun sia fratello</l>
     <l n="306">a ferir sopra questa gente fèra. —</l>
     <l n="307">Re Falserone con suo bel drapello</l>
     <l n="308">si fece innanzi colla prima schiera,</l>
     <l n="309">ch'eran cento migliaia del popol fello.</l>
     <l n="310">Passaron poggi e ciascuna riviera</l>
     <l n="311">e fur del poggio nella valle scesi</l>
     <l n="312">dove nostri Cristiani erano atesi.</l>
    </lg>
    <lg n="40">
     <l n="313">E quando a un mezo miglio rapressati</l>
     <l n="314">fur e Cristiani e' Saracini allora,</l>
     <l n="315">udiasi mughi crudi e dispietati</l>
     <l n="316">da ogni parte sanza far dimora.</l>
     <l n="317">Così essendo a battaglia avisati,</l>
     <l n="318">ciascuno suo Idio chiama ed adora;</l>
     <l n="319">e così quelle schiere s'apressaro</l>
     <l n="320">per darsi morte sanza alcun riparo.</l>
    </lg>
    <lg n="41">
     <l n="321">Molto gia confortando il buon Turpino</l>
     <l n="322">nostri Cristiani pur del ferir bene:</l>
     <l n="323">— Ognun si porti come paladino.</l>
     <l n="324">oggi saremo in gloria fuor di pene. —</l>
     <l n="325">E così quel gran popol saracino</l>
     <l n="326">verso e Cristiani arditamente viene,</l>
     <l n="327">e Cristiani vêr loro niente stanno,</l>
     <l n="328">ma quanto posson vêr di lor ne vanno.</l>
    </lg>
    <lg n="42">
     <l n="329">Eran del giorno passate due ore,</l>
     <l n="330">secondo che l'autor fa manifesto:</l>
     <l n="331">faceano gli stormenti tal romore</l>
     <l n="332">che racontar nïun porrebbe il sesto.</l>
     <l n="333">Lasciamo qui dei cantare il tenore</l>
     <l n="334">e nell'altro direm, sanza far resto,</l>
     <l n="335">sì come cominciò la gran battaglia.</l>
     <l n="336">Cristo vi guardi da briga e travaglia.</l>
    </lg>
   </lg>
  </body>
 </text>
</TEI>