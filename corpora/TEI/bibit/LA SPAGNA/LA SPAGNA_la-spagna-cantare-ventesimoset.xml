<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOSETTIMO</title>
    <author>LA SPAGNA</author>
   </titleStmt>
   <extent>
    <measure unit="stanza">42</measure>
    <measure unit="line">336</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimoset</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOSETTIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOSETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io priego quello Dio da cui procede</l>
     <l n="2">ciò ch'è passato, presente e futuro:</l>
     <l n="3">ogni grazia per lui si dà e concede</l>
     <l n="4">e sanza lui niun sarebbe sicuro,</l>
     <l n="5">che mi dia grazia, come io ho la fede,</l>
     <l n="6">ch'io sapia seguitar con suo alturo</l>
     <l n="7">la bella storia, sicché piaccia a tutti</l>
     <l n="8">color che son qui per odir radutti.</l>
    </lg>
    <lg n="2">
     <l n="9">Io vi lassai nell'altro dir, signori,</l>
     <l n="10">sì come Ghione s'era dipartito</l>
     <l n="11">da Seragoza e come e traditori</l>
     <l n="12">in due lati l'avevano assalito.</l>
     <l n="13">Come ne uccise ve disse i tinori</l>
     <l n="14">e come fu entro il corpo ferito;</l>
     <l n="15">e fugendo ferito e 'nnaverato,</l>
     <l n="16">giunse dov'era posto il terzo aguato.</l>
    </lg>
    <lg n="3">
     <l n="17">In su un passo, dove avea passare,</l>
     <l n="18">eran quei Saracin tutti nascosti.</l>
     <l n="19">Come 'l viddono a lor aprossimare,</l>
     <l n="20">in sulla strada tutti si fur posti</l>
     <l n="21">gridando: — Traditor, non puoi campare,</l>
     <l n="22">che duramente prima non ti costi. —</l>
     <l n="23">Ghïon, vegendo 'l fatto così gire,</l>
     <l n="24">fece ragion di campare o morire.</l>
    </lg>
    <lg n="4">
     <l n="25">Le mani alzò al ciel con riverenza</l>
     <l n="26">dicendo: — O sommo Creator divino,</l>
     <l n="27">o sopra tutti e re pien d'eccellenza,</l>
     <l n="28">misericordia abbi di me tapino,</l>
     <l n="29">che tolta non mi sia or la potenza</l>
     <l n="30">da questo falso popul saracino. —</l>
     <l n="31">Poi che si vide a tal porto condotto,</l>
     <l n="32">forte spronò 'l destrier ch'aveva sotto.</l>
    </lg>
    <lg n="5">
     <l n="33">Per mezzo quella schiera oltre trascorse</l>
     <l n="34">il buon destrieri per la sua possanza:</l>
     <l n="35">tutta la schiera per forza discorse</l>
     <l n="36">a lor dispetto ed a lor menomanza.</l>
     <l n="37">Uscì fra loro, che niente si torse;</l>
     <l n="38">ed i Pagan, vegendo l'abondanza</l>
     <l n="39">del sangue che faceagli la ferita,</l>
     <l n="40">lasciarlo andar dicendo: — E' non ha vita. —</l>
    </lg>
    <lg n="6">
     <l n="41">Cavalcando Ghïon, tutto pensoso,</l>
     <l n="42">in su un colle d'un'alta montagna,</l>
     <l n="43">discese giù del destrier poderoso</l>
     <l n="44">e, richiamando Dio, forte si lagna</l>
     <l n="45">dicendo: — Dio, padre eterno e glorioso,</l>
     <l n="46">dammi tanta virtù e possa magna</l>
     <l n="47">che tornar possa a Pampalona a Carlo,</l>
     <l n="48">quel che Marsilio ha detto racontarlo;</l>
    </lg>
    <lg n="7">
     <l n="49">e che io possa rendere il destrieri</l>
     <l n="50">al savio Namo, duca di Baviera,</l>
     <l n="51">ed al possente marchese Ulivieri</l>
     <l n="52">io possa render sua spada Altachiera,</l>
     <l n="53">ed esser, sì com'io avea in pensieri,</l>
     <l n="54">con ventimila secento a bandiera,</l>
     <l n="55">come Orlando per certo m'impromisse,</l>
     <l n="56">anzi che io per tal modo venisse. —</l>
    </lg>
    <lg n="8">
     <l n="57">L'elmo, ch'avea in testa tanto bello,</l>
     <l n="58">si trasse e gittò giù per una ripa.</l>
     <l n="59">Volendo poi montare su Morello,</l>
     <l n="60">per la gran piaga, che 'l ventre gli scipa,</l>
     <l n="61">tre volte cadde il giovinetto snello</l>
     <l n="62">dicendo: — Vero Iddio, vuoi tu ch'io sipa</l>
     <l n="63">morto ed a Pampalona non ritorni,</l>
     <l n="64">però che a cavalcare ho ancor tre giorni? —</l>
    </lg>
    <lg n="9">
     <l n="65">Quando si fu gran pezo riposato,</l>
     <l n="66">montò a cavallo ed entrò in camino;</l>
     <l n="67">e caminando egli era dimandato:</l>
     <l n="68">— Chi, cavalier, t'ha fatto sì meschino? —</l>
     <l n="69">Ghion disse: — Egli è perch'io ho acordato</l>
     <l n="70">Marsilio col figliuol del re Pipino.</l>
     <l n="71">Fatta la pace, mi parti' da lui,</l>
     <l n="72">ed in un bosco così concio fui. —</l>
    </lg>
    <lg n="10">
     <l n="73">A ciascun fortemente ne 'ncrescea</l>
     <l n="74">e tutti gli facieno grand'onore.</l>
     <l n="75">Chi qua chi là il pigliava e dicea:</l>
     <l n="76">— Deh, riposati qui per nostro amore</l>
     <l n="77">fin che guarisca. — Ed egli rispondea:</l>
     <l n="78">— Ritornar voglio tosto al mio signore. —</l>
     <l n="79">Lasciarem qui Ghïone cavalcare</l>
     <l n="80">perch' a Marsilio mi convien tornare.</l>
    </lg>
    <lg n="11">
     <l n="81">Come Marsilïon seppe per certo</l>
     <l n="82">che Ghione da sua gente era campato,</l>
     <l n="83">fra suo cor disse: — Omè, io son diserto!</l>
     <l n="84">Or fia contra me Carlo inanimato,</l>
     <l n="85">dapoi che fia 'l tradimento scoperto. —</l>
     <l n="86">E Falserone ebbe tosto apellato:</l>
     <l n="87">— Per sì fatta novella, fratel caro,</l>
     <l n="88">trovar convienci rimedio e riparo.</l>
    </lg>
    <lg n="12">
     <l n="89">Carlo, per vendicar sì fatta offesa,</l>
     <l n="90">sanza nulla aspettar, ci verrà adosso.</l>
     <l n="91">A Lucerna per far nostra difesa</l>
     <l n="92">con diecimila cavalier sia mosso.</l>
     <l n="93">Se passa con sua gente avrà contesa;</l>
     <l n="94">anzi che vegna qui, sarà percosso. —</l>
     <l n="95">E Falseron, diecimila a cavallo,</l>
     <l n="96">a Lucerna n'andò sanza più stallo.</l>
    </lg>
    <lg n="13">
     <l n="97">Ritorniamo a Ghïon, dov'io lassai</l>
     <l n="98">ch'a Pampalona a Carlo ritornava,</l>
     <l n="99">sempre traendo gran sospiri e guai</l>
     <l n="100">per la ferita che sì lo 'mpacciava.</l>
     <l n="101">Cavalcando di giorno e notte assai,</l>
     <l n="102">a Pampalona una sera arivava.</l>
     <l n="103">Nel palazzo del re il baron saggio</l>
     <l n="104">andò dov'era Carlo e 'l baronaggio.</l>
    </lg>
    <lg n="14">
     <l n="105">E ginocchione andò davanti a lui</l>
     <l n="106">e salutollo come convenia:</l>
     <l n="107">— Monsignor Carlo, a Marsilione fui</l>
     <l n="108">e raconta'gli vostra ambasciaria.</l>
     <l n="109">A me rispose che né a noi né altrui</l>
     <l n="110">non darebbe giamai sua signoria,</l>
     <l n="111">né che di voi non ha nulla temenza</l>
     <l n="112">e contro a noi crede aver gran potenza.</l>
    </lg>
    <lg n="15">
     <l n="113">Quando tornava in qua per lo camino</l>
     <l n="114">da gente di Marsilio fu' assallito.</l>
     <l n="115">Come vedete, me lasciò tapino</l>
     <l n="116">e sono a morte nel corpo ferito. —</l>
     <l n="117">E Carlo, odendo dir cotal latino,</l>
     <l n="118">fortemente fu allora iniquitito:</l>
     <l n="119">— Io giuro a Dio di farne gran vendetta</l>
     <l n="120">sopra Marsilio e sua fé maladetta. —</l>
    </lg>
    <lg n="16">
     <l n="121">E fu tosto per medici mandato</l>
     <l n="122">che 'l giovine dovessin medicare.</l>
     <l n="123">Venuti e medici, ebbono ordinato</l>
     <l n="124">per uno ingegno fargli ritornare</l>
     <l n="125">le budella nel corpo nel suo stato.</l>
     <l n="126">Sì bene seppor fare ed ordinare</l>
     <l n="127">che preson le budella nel suo corpo,</l>
     <l n="128">sì gliel remisser sanza nullo storpo.</l>
    </lg>
    <lg n="17">
     <l n="129">Due baroni il tenieno da l'un lato</l>
     <l n="130">e poi da l'altro simigliante due</l>
     <l n="131">e 'n qua e 'n là sì l'ebbon diguazato.</l>
     <l n="132">Così rendette l'anima a Gesùe.</l>
     <l n="133">Allor si fu un gran pianto levato.</l>
     <l n="134">Morto che fu il baron di gran virtùe,</l>
     <l n="135">Gan da Pontier, che morir l'avie fatto,</l>
     <l n="136">era contento a così fatto tratto.</l>
    </lg>
    <lg n="18">
     <l n="137">Gran lamento fêr tutti e Cristïani</l>
     <l n="138">della morte del franco giovinetto.</l>
     <l n="139">Re Salamon battiesi ad ambo mani,</l>
     <l n="140">graffiando il viso e dandosi nel petto.</l>
     <l n="141">Di far vendetta sopra de' Pagani</l>
     <l n="142">giurava a l'alto Dio, padre perfetto.</l>
     <l n="143">E sopellito con onore e pregio</l>
     <l n="144">fu a Pampalona dal cristian collegio.</l>
    </lg>
    <lg n="19">
     <l n="145">E come fu quel giorno trapassato,</l>
     <l n="146">en questo mondo fu la notte scura.</l>
     <l n="147">Conte Orlando Terigi ebbe apellato</l>
     <l n="148">e fecesi portar sua armadura.</l>
     <l n="149">Armossi, e Vegliantino covertato</l>
     <l n="150">d'una nobile e bella covertura,</l>
     <l n="151">a Terigi dicea: — Io mi diparto,</l>
     <l n="152">ma dove vada per te non sia sparto.</l>
    </lg>
    <lg n="20">
     <l n="153">Fa che tu mai non ne dica nïente,</l>
     <l n="154">ch'io ti farei poi subito impiccare. —</l>
     <l n="155">E dipartissi quel baron possente:</l>
     <l n="156">verso Lucerna prese a cavalcare.</l>
     <l n="157">La notte tutta infino al dì lucente</l>
     <l n="158">cavalca Orlando sanza resta fare</l>
     <l n="159">e la mattina, anzi che 'l sol si scerna,</l>
     <l n="160">giunse ad un fiume presso di Lucerna.</l>
    </lg>
    <lg n="21">
     <l n="161">Fuor di Lucerna era el re Falserone</l>
     <l n="162">con quella gente ch'egli avea menata;</l>
     <l n="163">e della città tutte le persone</l>
     <l n="164">eran di fuor con lui quella fiata.</l>
     <l n="165">Vegendo Orlando, così bel campione,</l>
     <l n="166">dicean: — Quegli è di gente battezata; —</l>
     <l n="167">ma non temeano nïente del conte</l>
     <l n="168">perché in sul fiume non aveva ponte.</l>
    </lg>
    <lg n="22">
     <l n="169">Orlando misse Vegliantin nel fiume:</l>
     <l n="170">arditamente el destrieri se mise.</l>
     <l n="171">Sì come avea ben di notar costume,</l>
     <l n="172">a lanci a lanci quel fiume recise;</l>
     <l n="173">en sulla riva, sanz'altro volume,</l>
     <l n="174">ristette Orlando per fornir suo avise.</l>
     <l n="175">In sulla riva lasciaremo Orlando,</l>
     <l n="176">e torniamo a Terigi, a dire quando</l>
    </lg>
    <lg n="23">
     <l n="177">Orlando si partì da Pampalona.</l>
     <l n="178">Terigi stette poi forse tre ore</l>
     <l n="179">ed in fra sé medesimo ragiona:</l>
     <l n="180">— Anzi ch'Orlando moia a tal tenore,</l>
     <l n="181">vo' che mi faccia perder la persona. —</l>
     <l n="182">E gì dov'era il santo imperadore</l>
     <l n="183">dicendo: — Orlando, sanz'altra compagna</l>
     <l n="184">cavalca questa notte invêr la Spagna. —</l>
    </lg>
    <lg n="24">
     <l n="185">Udendo Carlo sì fatti sermoni,</l>
     <l n="186">fece a tutta sua gente comandare</l>
     <l n="187">che cavalieri e maestri e pedoni</l>
     <l n="188">le sue insegne dovessin seguitare.</l>
     <l n="189">E bandiere, stendardi e gonfaloni</l>
     <l n="190">si vedieno in quell'ora dispiegare:</l>
     <l n="191">some di muli, cavalli e somieri</l>
     <l n="192">caricar, chi camelli e chi destrieri.</l>
    </lg>
    <lg n="25">
     <l n="193">Alquanta gente rimase alla guarda</l>
     <l n="194">in Pampalona e gli altri si partiro;</l>
     <l n="195">e cavalcando la gente gagliarda,</l>
     <l n="196">verso Lucerna tutta notte giro.</l>
     <l n="197">Ad Orlando torniam, che niente tarda.</l>
     <l n="198">Com'ha passato il fiume, s'è rimiro:</l>
     <l n="199">vêr de' Pagani la forte asta abassa</l>
     <l n="200">e sprona Vegliantin che via trapassa.</l>
    </lg>
    <lg n="26">
     <l n="201">E ferì un Pagano in sullo scudo</l>
     <l n="202">che morto l'abatté giù al terreno:</l>
     <l n="203">ferì un altro d'un colpo sì crudo,</l>
     <l n="204">che 'l fece della vita venir meno.</l>
     <l n="205">L'aste col pennoncello e 'l ferro ignudo</l>
     <l n="206">a più di venti fe' lasciare il freno:</l>
     <l n="207">com'ebbe rotta l'aste, la sua spada</l>
     <l n="208">trasse del fodro, che non stiè a bada.</l>
    </lg>
    <lg n="27">
     <l n="209">Di que' Pagani facie gran tagliata,</l>
     <l n="210">rompendo schiere ed insegne abattendo;</l>
     <l n="211">qualunche era da lui tocco una fiata,</l>
     <l n="212">potea dir: — Macometto, a te mi rendo. —</l>
     <l n="213">Pur combattendo sanza far restata,</l>
     <l n="214">e capi e braccia e gambe dipartendo,</l>
     <l n="215">anzi che fusse terza, a non mentire,</l>
     <l n="216">più di ducento fe' di vita uscire.</l>
    </lg>
    <lg n="28">
     <l n="217">Sì grande gente sopra lui premea,</l>
     <l n="218">che non poteva ai colpi più durare,</l>
     <l n="219">a una montagna allor se riducea</l>
     <l n="220">ed ivi s'acostò per battagliare.</l>
     <l n="221">Il viso verso i nemici volgea,</l>
     <l n="222">che nol potien d'altro lato assaltare,</l>
     <l n="223">e colle spalle alla montagna volto,</l>
     <l n="224">re Falseron vêr di lui fu racolto.</l>
    </lg>
    <lg n="29">
     <l n="225">Tutti i Pagani a lui dintorno furo</l>
     <l n="226">con lance, frecce e dardi a lui gettando;</l>
     <l n="227">ma non vi avea nessun tanto sicuro,</l>
     <l n="228">che quanto potea agiungere col brando,</l>
     <l n="229">gli s'acostasse, vegendol sì duro;</l>
     <l n="230">ma di lungi gettavan pur gridando:</l>
     <l n="231">— Arendeti, barone, anzi che morto</l>
     <l n="232">tu sia da noi a così fatto porto. —</l>
    </lg>
    <lg n="30">
     <l n="233">Diceva Falseron: — Ora t'arendi,</l>
     <l n="234">anzi che morto ti faccia cadere.</l>
     <l n="235">Riniega Dio e la mia fede prendi:</l>
     <l n="236">di terre ti farò ricco e d'avere. —</l>
     <l n="237">Diceva Orlando: — I' vo' ch'un po' m'intendi.</l>
     <l n="238">Fatti più presso a me e non temere. —</l>
     <l n="239">Falseron disse: — Ciò non farò io,</l>
     <l n="240">che l'apressare a te mi saria rio. —</l>
    </lg>
    <lg n="31">
     <l n="241">Così da lungi feriano il barone</l>
     <l n="242">con grosse frecce, lance e chi con dardi,</l>
     <l n="243">gridando: — Credi alla fé di Macone; —</l>
     <l n="244">ma d'acostarsi non eran gagliardi.</l>
     <l n="245">Orlando a Dïo faceva orazione</l>
     <l n="246">che lui da morte e 'l buon destrieri guardi.</l>
     <l n="247">E combattendo que' Pagan vedieno</l>
     <l n="248">di lungi insegne che gente seguieno.</l>
    </lg>
    <lg n="32">
     <l n="249">Falseron fece a racolta sonare</l>
     <l n="250">e 'nverso della terra el caval volse:</l>
     <l n="251">gli altri seguaci suoi sanza tardare</l>
     <l n="252">ciascuno a suo stendardo se ricolse.</l>
     <l n="253">Ed Orlando, vegendoli scampare,</l>
     <l n="254">maravigliossi molto e tempo colse:</l>
     <l n="255">dalla montagna scostò sua persona</l>
     <l n="256">e fe' riguardo verso Pampalona.</l>
    </lg>
    <lg n="33">
     <l n="257">Verso di sé vide venir tre schiere</l>
     <l n="258">e ben conobbe il mastro gonfalone:</l>
     <l n="259">davanti a tutti la 'nsegna, a quartiere</l>
     <l n="260">con ventimila secento persone;</l>
     <l n="261">Salamon dietro a lor con sue bandiere</l>
     <l n="262">a bianchi e neri gli scacchi e 'l pennone;</l>
     <l n="263">vide Ugier coll'insegna fiamma ed oro</l>
     <l n="264">con Carlo Mano seguire costoro.</l>
    </lg>
    <lg n="34">
     <l n="265">Quando si vide venir tanta gente,</l>
     <l n="266">verso e nimici volse Vegliantino</l>
     <l n="267">con Durlindana sua spada tagliente,</l>
     <l n="268">ferendo sopra il popul saracino,</l>
     <l n="269">tagliando sberghi e facendo dolente</l>
     <l n="270">qual si faceva troppo a lui vicino.</l>
     <l n="271">Tanto mostrava ben sua gran potenza</l>
     <l n="272">ch'ognuno avea di suo colpi temenza.</l>
    </lg>
    <lg n="35">
     <l n="273">Ed Ulivier, Astolfo e 'l buon Turpino,</l>
     <l n="274">Sansonetto e Gualtieri da Monlione,</l>
     <l n="275">Ottone, Berlinghieri, Avolio, Avino,</l>
     <l n="276">con ventimila, a quartieri il pennone,</l>
     <l n="277">al fiume giunser, passando il camino,</l>
     <l n="278">dove passato è il nobil barone.</l>
     <l n="279">Disse Astolfo: — Turpin, come faremo?</l>
     <l n="280">E' non ci ha ponte: come passaremo? —</l>
    </lg>
    <lg n="36">
     <l n="281">Disse Turpino: — Qui presso a due miglia</l>
     <l n="282">un ponte ha, dove potrem passare. —</l>
     <l n="283">Astolfo vêr di lui alzò le ciglia</l>
     <l n="284">dicendo: —Troppo converrieci andare. —</l>
     <l n="285">Al nome di Gesù del fiume piglia:</l>
     <l n="286">notando 'l buon destrier sanza restare</l>
     <l n="287">passò il fiume e gli altri seguitarlo</l>
     <l n="288">per Orlando soccorrere ed atarlo.</l>
    </lg>
    <lg n="37">
     <l n="289">Verso di que' Pagani ognun correa,</l>
     <l n="290">ardito più che niuno veltro a caccia,</l>
     <l n="291">tagliando in qua e in là, come potea,</l>
     <l n="292">imbusti, piedi, mani, orecchi e braccia.</l>
     <l n="293">Come acqua il sangue correr si vedea.</l>
     <l n="294">Beato chi di fugir si procaccia.</l>
     <l n="295">E combattendo Carlo passò via</l>
     <l n="296">il fiume e tutta la sua baronia.</l>
    </lg>
    <lg n="38">
     <l n="297">Astolfo d'Inghilterra uscì di schiera,</l>
     <l n="298">dicendo a Carlo: — Orlando è stato preso. —</l>
     <l n="299">E Carlo, udendo dir cotal maniera,</l>
     <l n="300">turbossi tutto di grande ira acceso.</l>
     <l n="301">Il savio Namo, duca di Baviera,</l>
     <l n="302">guardò e vide Orlando a suo difeso.</l>
     <l n="303">Disse ad Astolfo: — Per la gola menti,</l>
     <l n="304">che non è preso; vêllo tra le genti.</l>
    </lg>
    <lg n="39">
     <l n="305">Vedi colui ch'è in quella schiera entrato,</l>
     <l n="306">che con suo brando fa sì gran tagliare,</l>
     <l n="307">è Orlando, se io non sono errato. —</l>
     <l n="308">Si mutarono allor di quel parlare:</l>
     <l n="309">nella battaglia ognuno fu entrato,</l>
     <l n="310">facendosi l'un l'altro luogo dare.</l>
     <l n="311">A destra ed a sinistra sì ferieno:</l>
     <l n="312">Cristiani e Saracin ben combattieno.</l>
    </lg>
    <lg n="40">
     <l n="313">O be' signori, chi avesse veduti</l>
     <l n="314">dodeci paladini e lor seguaci</l>
     <l n="315">ferir sopra que' cani sconosciuti,</l>
     <l n="316">bene parien veri draghi mordaci.</l>
     <l n="317">Coperto il campo è tutto di abattuti:</l>
     <l n="318">non vi si ragionava allor di pace;</l>
     <l n="319">ma di ferir chi me' sapea col brando,</l>
     <l n="320">l'uno abattendo e l'altro smozicando.</l>
    </lg>
    <lg n="41">
     <l n="321">Tanto fu la gran forza de' Cristiani,</l>
     <l n="322">ch'eran più forti ed anche meglio armati,</l>
     <l n="323">che a fugir se missono e Pagani;</l>
     <l n="324">ma poco fur da' Cristian seguitati.</l>
     <l n="325">Partironsi que' Turchi e Sorïani,</l>
     <l n="326">da nostra gente molto dannegiati:</l>
     <l n="327">Carlo ed Orlando entrarono in Lucerna,</l>
     <l n="328">secondo che la storia me discerna.</l>
    </lg>
    <lg n="42">
     <l n="329">Pigliolla allora sanz'altra contesa</l>
     <l n="330">ed ivi con sua gente riposossi.</l>
     <l n="331">Avendo la città in tal modo presa,</l>
     <l n="332">per cavalcar più inanzi consigliossi.</l>
     <l n="333">Ne l'altro dir dirò come compresa</l>
     <l n="334">la storia séguito e come acordossi</l>
     <l n="335">di cavalcare e come gì alla Stella.</l>
     <l n="336">Cristo vi guardi e la sua madre bella.</l>
    </lg>
   </lg>
  </body>
 </text>
</TEI>