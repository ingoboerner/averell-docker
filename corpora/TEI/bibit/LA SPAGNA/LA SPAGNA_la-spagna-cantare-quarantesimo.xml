<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE QUARANTESIMO</title>
    <author>LA SPAGNA</author>
   </titleStmt>
   <extent>
    <measure unit="stanza">43</measure>
    <measure unit="line">344</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-quarantesimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE QUARANTESIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE QUARANTESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io priego Dio della superna greggia,</l>
     <l n="2">in cui fortezza e temperanza regna,</l>
     <l n="3">che tutto l'universo signoreggia,</l>
     <l n="4">da cui ogni virtù convien che vegna,</l>
     <l n="5">che grazia dia a mia mente che veggia</l>
     <l n="6">per modo tal che 'l mio cantar convegna:</l>
     <l n="7">l'ultimo canto i' rimi per tal verso</l>
     <l n="8">che loda n'abbia in tutto l'universo.</l>
    </lg>
    <lg n="2">
     <l n="9">Concedimi virtù, superno Dio,</l>
     <l n="10">ch'io sappia e possa l'ultimo cantare</l>
     <l n="11">sì adornar con l'intelletto mio</l>
     <l n="12">che nessun me ne possa biasimare;</l>
     <l n="13">e voi dintorno in cortesia priego io</l>
     <l n="14">che 'l finimento dobbiate ascoltare.</l>
     <l n="15">Or udirete lamento villano,</l>
     <l n="16">che fatto fu pel traditor di Gano.</l>
    </lg>
    <lg n="3">
     <l n="17">Signori, io feci punto a l'altro dire</l>
     <l n="18">sì come Carlo partì da Nerbona</l>
     <l n="19">per voler con sua gente in Francia gire:</l>
     <l n="20">forte cavalca e con dolore sprona;</l>
     <l n="21">già non gli può l'iniquità uscire</l>
     <l n="22">contra di Gano, pessima persona.</l>
     <l n="23">Più e più giorni, cavalcando ad otta,</l>
     <l n="24">presso a Parigi fu l'oste condotta.</l>
    </lg>
    <lg n="4">
     <l n="25">Uscivan di Parigi fuor le dame</l>
     <l n="26">colle fantine: ognuna si scapiglia;</l>
     <l n="27">con grave pianto si chiamano grame</l>
     <l n="28">con lagrime che cascan dalle ciglia.</l>
     <l n="29">Se strutto fusse allor tutto el reame,</l>
     <l n="30">di pianger non sarebbe maraviglia:</l>
     <l n="31">le strida grande e 'l lamentar che fanno</l>
     <l n="32">se' miglia e più le voci lungi vanno.</l>
    </lg>
    <lg n="5">
     <l n="33">Chi piange el figlio, chi 'l zio, chi 'l nepote,</l>
     <l n="34">chi suo fratello e chi 'l padre diletto,</l>
     <l n="35">chi con le mani el viso si percuote,</l>
     <l n="36">istraciandosi e panni e 'l bianco petto.</l>
     <l n="37">Tiensi beato allor chi pianger puote,</l>
     <l n="38">natura bastemiando per dispetto,</l>
     <l n="39">e bastemiavan l'ora e 'l dì che nacque</l>
     <l n="40">Gan per cui tanta gente morta giacque.</l>
    </lg>
    <lg n="6">
     <l n="41">Piangevano pulzelle e maritate</l>
     <l n="42">e vedove rimase in su quel punto:</l>
     <l n="43">battiensi tutte a palme e scapigliate,</l>
     <l n="44">ognuna di dolore el cuore ha punto.</l>
     <l n="45">Assai n'avea col viso insanguinate</l>
     <l n="46">che 'nfino a terra era lor sangue giunto:</l>
     <l n="47">con lamenti crudeli ed alte strida</l>
     <l n="48">in pruova l'una più che l'altra grida.</l>
    </lg>
    <lg n="7">
     <l n="49">In lor lamento dicevan le donne:</l>
     <l n="50">— Gan da Pontieri, Dio ti maladica,</l>
     <l n="51">ch'abattuto hai tante buone colonne</l>
     <l n="52">della Cristianità, potenza antica!</l>
     <l n="53">Come 'l tuo spirto il diavol non portonne,</l>
     <l n="54">quando pensasti cosa tanto ostìca? —</l>
     <l n="55">E con questo lamento Carlo entrava</l>
     <l n="56">in Parigi e sua gente el seguitava.</l>
    </lg>
    <lg n="8">
     <l n="57">Poi fuor posati i morti paladini</l>
     <l n="58">in Nostra Donna di Parigi allora.</l>
     <l n="59">Con gran lamento tutti e cittadini</l>
     <l n="60">per gran dolore par che ciascun mora:</l>
     <l n="61">piangevan forte e piccoli fantini,</l>
     <l n="62">che niun conoscimento aveano ancora,</l>
     <l n="63">che par che 'l concedesse la natura</l>
     <l n="64">che allor piangesse ognuna creatura.</l>
    </lg>
    <lg n="9">
     <l n="65">Signori, a racontare e duri pianti,</l>
     <l n="66">che allor faceva la gente francesca,</l>
     <l n="67">non furo in Troia lamenti cotanti</l>
     <l n="68">quando la prese la gente greghesca.</l>
     <l n="69">Non lascio per fatica ch'i' nol canti,</l>
     <l n="70">ma perché 'l troppo dir non vi rincresca,</l>
     <l n="71">ora fo qui di tal lamento posa</l>
     <l n="72">e dirò d'Aldabella dolorosa.</l>
    </lg>
    <lg n="10">
     <l n="73">Carlo mandò allor significando</l>
     <l n="74">ad Aldabella che venisse a corte,</l>
     <l n="75">ch'era tornato Ulivieri ed Orlando</l>
     <l n="76">colla lor baronia ardita e forte.</l>
     <l n="77">Alda sì fatti sermoni ascoltando</l>
     <l n="78">più lieta fu che all'uom fugir la morte:</l>
     <l n="79">con damigelle e dame in compagnia</l>
     <l n="80">verso Parigi si misse per via.</l>
    </lg>
    <lg n="11">
     <l n="81">Giunse a Parigi, credendo trovare</l>
     <l n="82">Orlando vivo e 'l marchese Ulivieri.</l>
     <l n="83">Davanti a Carlo s'andò a presentare</l>
     <l n="84">e salutollo a sì fatti mestieri;</l>
     <l n="85">poi dolcemente gli prese a parlare,</l>
     <l n="86">allegra e balda sanza aver pensieri,</l>
     <l n="87">dicendo: — Monsignor, per tua ambasciata</l>
     <l n="88">son qui per obedirti apresentata.</l>
    </lg>
    <lg n="12">
     <l n="89">Venuta son per veder mio marito</l>
     <l n="90">Orlando ed Ulivieri, mio fratello,</l>
     <l n="91">che tanto tempo ch'io non ho sentito</l>
     <l n="92">di lor novelle per nessun ostello. —</l>
     <l n="93">Allor fu Carlo tutto sbigottito,</l>
     <l n="94">quando Aldabella gli ricordò quello,</l>
     <l n="95">e disse: — Dama, più celar non posso</l>
     <l n="96">quel che fortuna ci ha condotto adosso.</l>
    </lg>
    <lg n="13">
     <l n="97">Come fortuna volse over destino</l>
     <l n="98">o che si fosse tradimento usato,</l>
     <l n="99">Ulivieri ed Orlando paladino,</l>
     <l n="100">con ventimila ch'era acompagnato,</l>
     <l n="101">dall'esercito grande saracino</l>
     <l n="102">a Roncisvalle ognuno fu tagliato,</l>
     <l n="103">e in Nostra Donna di Parigi ancora</l>
     <l n="104">Orlando ed Ulivier morto dimora.</l>
    </lg>
    <lg n="14">
     <l n="105">Ho mandato per te perché tu veggia</l>
     <l n="106">el dolor tuo e 'l gran dispetto mio. —</l>
     <l n="107">Allor la dama di dolor fiammeggia,</l>
     <l n="108">le mani alzando al sempiterno Dio.</l>
     <l n="109">Grida: — Tapina, innanzi che più seggia,</l>
     <l n="110">Orlando ed Ulivier veder vogl'io. —</l>
     <l n="111">Allor menata fu la dama avanti</l>
     <l n="112">dov'era i paladini tutti quanti,</l>
    </lg>
    <lg n="15">
     <l n="113">Orlando morto, com'era nell'arca,</l>
     <l n="114">e in un'altra Ulivieri presso ad esso.</l>
     <l n="115">Alda di gran dolore e pensier carca,</l>
     <l n="116">ben le parve che 'l cuor fusse sconnesso.</l>
     <l n="117">Piangendo in suo lamento si ramarca</l>
     <l n="118">e ad amenduni in mezo stava apresso,</l>
     <l n="119">e in su ogni arca teneva una mano</l>
     <l n="120">con lamentare doloroso e strano.</l>
    </lg>
    <lg n="16">
     <l n="121">Non fu dolor che mai s'asomigliasse</l>
     <l n="122">a quel ch'io truovo che facea costei.</l>
     <l n="123">Così piangendo, a quel lamento trasse</l>
     <l n="124">la dama Berta con lamenti rei;</l>
     <l n="125">parea che tutta in sé si consumasse,</l>
     <l n="126">che 'l terzo racontar non vi potrei,</l>
     <l n="127">dicendo: — Figlio, omè, chi mi t'ha morto,</l>
     <l n="128">cara mia speme, diletto e conforto?</l>
    </lg>
    <lg n="17">
     <l n="129">Che tutto l'universo avea temenza</l>
     <l n="130">della possanza tua ch'era cotanta.</l>
     <l n="131">De' Cristiani abattuta è la potenza;</l>
     <l n="132">e dolorosa mi chiamo ora tanta.</l>
     <l n="133">Di sì vederti non avea credenza</l>
     <l n="134">ed or mi lasci nel mondo sì afranta.</l>
     <l n="135">Or posso dir che per te, caro figlio,</l>
     <l n="136">ogni speranza ho perduto e consiglio. —</l>
    </lg>
    <lg n="18">
     <l n="137">Piangeva crudelmente Alda la Bella,</l>
     <l n="138">pregando el Padre del superno regno</l>
     <l n="139">che a lei parlasse con lieta favella</l>
     <l n="140">Orlando o Ulivier, qual'è più degno.</l>
     <l n="141">Iddio per dar consolazione ad ella</l>
     <l n="142">dimostrò per miracul questo segno:</l>
     <l n="143">che Ulivieri, il suo fratel carnale,</l>
     <l n="144">gli parlò per virtute celestiale.</l>
    </lg>
    <lg n="19">
     <l n="145">— Io son, sorella, con molto riposo</l>
     <l n="146">in gloria di Colui ch'è sommo sire. —</l>
     <l n="147">Così parlando, quel corpo glorioso</l>
     <l n="148">tacette morto allor sanza più dire.</l>
     <l n="149">La dama, udendo ciò, col cor doglioso</l>
     <l n="150">di vita allora si vide finire.</l>
     <l n="151">In mezo del fratello e del marito</l>
     <l n="152">morì Alda la Bella a tal partito.</l>
    </lg>
    <lg n="20">
     <l n="153">Doppo il lamento doloroso e scuro,</l>
     <l n="154">i morti paladini, ognun per sé,</l>
     <l n="155">dentro a Parigi sopelliti furo</l>
     <l n="156">per lo comando allor di Carlo re.</l>
     <l n="157">Alda con Ulivieri, el corpo puro,</l>
     <l n="158">insieme sopellirsi in buona fé;</l>
     <l n="159">e fatto questo, si pensa la gente</l>
     <l n="160">di far morire Gano miscredente.</l>
    </lg>
    <lg n="21">
     <l n="161">Pensava Carlo di fare straziare</l>
     <l n="162">Gan da Pontieri acciò ched e' morisse;</l>
     <l n="163">e dama Berta con gran lamentare</l>
     <l n="164">andò davanti a lui e così disse:</l>
     <l n="165">— Carlo fratel, per Dio ti vo' pregare,</l>
     <l n="166">per quella fé che Cristo benedisse,</l>
     <l n="167">che a questo punto il mio marito sia</l>
     <l n="168">lasciato e tratto fuor di prigionia.</l>
    </lg>
    <lg n="22">
     <l n="169">Che basta bene el grandissimo oltraggio</l>
     <l n="170">c'ha ricevuto a sì fatto partito;</l>
     <l n="171">e non vo' che tu creda in tuo coraggio</l>
     <l n="172">ch'a questo punto Gan t'abbia tradito:</l>
     <l n="173">non arebbe ordinato tal dannaggio</l>
     <l n="174">giamai contro di te il mio marito.</l>
     <l n="175">Piacciati, Carlo, deh, ch'io non rimanga</l>
     <l n="176">vedova a torto e ch'io per lui non pianga.</l>
    </lg>
    <lg n="23">
     <l n="177">Milon mi desti prima per isposo</l>
     <l n="178">ed e' fu morto, sì come tu sai.</l>
     <l n="179">Se costui fai di morte doloroso,</l>
     <l n="180">più dolente sarei ch'io fussi mai. —</l>
     <l n="181">Rispose Carlo allor molto pensoso:</l>
     <l n="182">— Taci, che torto non riceverai.</l>
     <l n="183">Ogi con mie baron vo' consigliarmi</l>
     <l n="184">e dir di questo fatto ciò che parmi. —</l>
    </lg>
    <lg n="24">
     <l n="185">Fe' Carlo poi sonare a parlamento</l>
     <l n="186">e tutti i suo baron si raunaro.</l>
     <l n="187">Levossi ritto a tal proponimento;</l>
     <l n="188">parlando dice con sospiro amaro:</l>
     <l n="189">— Non so se fatto si fu tradimento</l>
     <l n="190">in Roncisvalle, quando s'aboccaro</l>
     <l n="191">Orlando e compagnia coi Saracini,</l>
     <l n="192">che sì mi par che la gente latini.</l>
    </lg>
    <lg n="25">
     <l n="193">Che ordinasse il tradimento Gano,</l>
     <l n="194">quando a Marsilio andò ambasciadore,</l>
     <l n="195">so questo è vero, io non ne sò certano,</l>
     <l n="196">ma già nollo può credere il mio core,</l>
     <l n="197">che io il punirei colla mia mano,</l>
     <l n="198">se a ciò mi fusse stato traditore.</l>
     <l n="199">Se alcun di voi di questa cosa è certo,</l>
     <l n="200">dica suo intendimento chiaro e aperto. —</l>
    </lg>
    <lg n="26">
     <l n="201">Levossi in piè Salamon di Brettagna</l>
     <l n="202">dicendo: — Questa è cosa manifesta.</l>
     <l n="203">El tradimento e la crudel magagna</l>
     <l n="204">per far morir la valorosa gesta</l>
     <l n="205">ordinò Gan nel paese di Spagna,</l>
     <l n="206">quando a Marsilio andò per tua inchiesta. —</l>
     <l n="207">Allora Namo, duca di Baviera,</l>
     <l n="208">rizzossi in piè, parlando in tal maniera:</l>
    </lg>
    <lg n="27">
     <l n="209">— El tradimento non si può celare,</l>
     <l n="210">che fu per Gano contra Carlo fatto.</l>
     <l n="211">Che cotal fallo si debba pagare,</l>
     <l n="212">non vuol ciò rimaner per verun patto. —</l>
     <l n="213">E Pinabello, udendo tal parlare,</l>
     <l n="214">ch'era nievo di Gan, rispose ratto:</l>
     <l n="215">— Dico chi Gano traditore apella</l>
     <l n="216">per la gola ne mente e mal favella.</l>
    </lg>
    <lg n="28">
     <l n="217">Per la persona mia voglio scusarlo</l>
     <l n="218">contra chi dice che traditor sia:</l>
     <l n="219">nella presenza, dico, qui di Carlo,</l>
     <l n="220">di provar contro a lui mia vigoria.</l>
     <l n="221">Levisi or ritto chi vuole acusarlo,</l>
     <l n="222">che pentir lo farò di tal follia. —</l>
     <l n="223">Allor Terigi, lo scudier d'Orlando,</l>
     <l n="224">levossi ritto in tal modo parlando:</l>
    </lg>
    <lg n="29">
     <l n="225">— Dico che Gano fece questi inganni.</l>
     <l n="226">Orlando e suoi compagni fe' morire.</l>
     <l n="227">Gli sproni gli calzai più di dieci anni</l>
     <l n="228">ed obeditolo come mio sire.</l>
     <l n="229">A scusar Gano nïuno s'afanni;</l>
     <l n="230">sia chi si vuol ch'io lo vo' contradire.</l>
     <l n="231">Dinanzi a Carlo, nostro re di Francia,</l>
     <l n="232">vo' provar questo per virtù di lancia. —</l>
    </lg>
    <lg n="30">
     <l n="233">Con nequità rispose Pinabello:</l>
     <l n="234">— A cotal pruova sono aparecchiato.</l>
     <l n="235">Combatter per mio zio a tale apello</l>
     <l n="236">non lascerò che sia di basso stato. —</l>
     <l n="237">Davanti a Carlo, nostro imperier bello,</l>
     <l n="238">di tal battaglia ognun si fu ingaggiato</l>
     <l n="239">e quel consiglio allor più non si tenne:</l>
     <l n="240">ciascuno armato in sulla piazza venne.</l>
    </lg>
    <lg n="31">
     <l n="241">In sulla piazza trassero a vedere</l>
     <l n="242">quella battaglia allor tutta la gente.</l>
     <l n="243">Ognun prega che Dio desse potere</l>
     <l n="244">a Terigi, baron tanto valente;</l>
     <l n="245">e Gano fu menato a tal vedere</l>
     <l n="246">in sulla piazza cogli altri presente.</l>
     <l n="247">Terigi e Pinabel l'un l'altro sfida:</l>
     <l n="248">coll'aste in man ciascun correndo grida.</l>
    </lg>
    <lg n="32">
     <l n="249">In sugli scudi amendui si feriro:</l>
     <l n="250">rupponsi l'aste e i tronconi andar via;</l>
     <l n="251">di sella i cavalier non si partiro,</l>
     <l n="252">tanto regnava in ciascun vigoria.</l>
     <l n="253">Co' brandi in man più volte si colpiro:</l>
     <l n="254">niun di lor par che sbigottito sia;</l>
     <l n="255">a destra ed a sinistra menan forte</l>
     <l n="256">ognun suo brando per darsi la morte.</l>
    </lg>
    <lg n="33">
     <l n="257">Come voleva Cristo e la ragione,</l>
     <l n="258">Terigi Pinabello forte avanza.</l>
     <l n="259">Parlava Gano col re Salamone</l>
     <l n="260">con niquità e con molta arroganza:</l>
     <l n="261">— Se morto è mio nepote a tal questione,</l>
     <l n="262">io te ne pagarò per mia leanza,</l>
     <l n="263">però che fusti il dicitor primiero</l>
     <l n="264">e contra me consigliasti sì fiero. —</l>
    </lg>
    <lg n="34">
     <l n="265">Rispose Salamon: — Niente ti curo,</l>
     <l n="266">ch'abasserai ogi ogni tuo orgoglio.</l>
     <l n="267">Del tradimento c'hai fatto sì scuro</l>
     <l n="268">ogi ne porterai pena e cordoglio.</l>
     <l n="269">Morirà Pinabel con dolor duro</l>
     <l n="270">e anche te poi morire veder voglio. —</l>
     <l n="271">E così l'un con l'altro contendendo,</l>
     <l n="272">vengonsi i cavalier forte ferendo.</l>
    </lg>
    <lg n="35">
     <l n="273">E combattuto avieno già gran pezza,</l>
     <l n="274">l'un contro l'altro suo valor mostrando:</l>
     <l n="275">l'arme e la sopraveste ognuno spezza,</l>
     <l n="276">e insanguinato ha ciascuno suo brando.</l>
     <l n="277">Non uscì mai sì forte d'arco frezza,</l>
     <l n="278">come l'un contra l'altro va spronando.</l>
     <l n="279">Arditi e presti ben forte si danno</l>
     <l n="280">colpi crudeli, che niente ristanno.</l>
    </lg>
    <lg n="36">
     <l n="281">Ma perché Pinabel combatte el torto,</l>
     <l n="282">Cristo gli fe' mancare ogni sua possa.</l>
     <l n="283">Terigi verso lui, presto ed acorto,</l>
     <l n="284">su l'elmo lo ferì con gran percossa:</l>
     <l n="285">quanto dell'elmo piglia, tagliò scorto;</l>
     <l n="286">poi menò l'altro colpo a tale mossa.</l>
     <l n="287">Per sì gran forza e per virtù di Dio</l>
     <l n="288">la testa infino al mento gli partio.</l>
    </lg>
    <lg n="37">
     <l n="289">Come fu allora Pinabello morto</l>
     <l n="290">e di Gan traditor la pruova fatta,</l>
     <l n="291">parlò in tal modo Carlo a Gano, scorto:</l>
     <l n="292">— Dimmi qual morte di far più t'adatta,</l>
     <l n="293">che poi che sei condotto a questo porto,</l>
     <l n="294">conviene che tua vita sia disfatta. —</l>
     <l n="295">Allora Gano con lamento disse,</l>
     <l n="296">non credendo che Carlo aconsentisse:</l>
    </lg>
    <lg n="38">
     <l n="297">— Da poi ch'i' sò traditore apellato</l>
     <l n="298">vo' far la morte che mi si conviene.</l>
     <l n="299">Fa Carlo che 'l mio corpo sia squartato,</l>
     <l n="300">poi che per me qui ragion non si tiene. —</l>
     <l n="301">Fu Carlo allora quasi trangosciato,</l>
     <l n="302">sì gran dolor di quel parlar gli viene.</l>
     <l n="303">Ed ordinò quel dì re Carlo Mano</l>
     <l n="304">che si squartasse il traditor di Gano.</l>
    </lg>
    <lg n="39">
     <l n="305">E quattro palafren fece venire,</l>
     <l n="306">ambianti, poderosi e ben correnti.</l>
     <l n="307">Gano squartato fu e fatto morire</l>
     <l n="308">arso e gettata la polvere a' venti.</l>
     <l n="309">Così purgossi suo falso tradire,</l>
     <l n="310">sì come avete inteso, buone genti.</l>
     <l n="311">Così fu per Parigi gran letizia</l>
     <l n="312">quando di Gano fu fatta giustizia.</l>
    </lg>
    <lg n="40">
     <l n="313">Piacesse a Dio così punito fusse</l>
     <l n="314">chi usa tradimenti, inganni e frodi,</l>
     <l n="315">che già Troia la grande si distrusse</l>
     <l n="316">per Sinon greco che tenea tal modi:</l>
     <l n="317">donne e fantine a vituper condusse</l>
     <l n="318">e morti come cani gli uomin prodi.</l>
     <l n="319">Re Tolomeo, Giuda ed il re di Tracia,</l>
     <l n="320">di cotale arte fêr lor mente sazia.</l>
    </lg>
    <lg n="41">
     <l n="321">Voi, buona gente, che ascoltato avete</l>
     <l n="322">l'antica storia per mondan desio,</l>
     <l n="323">per questa volta non mi riprendete</l>
     <l n="324">se mal rimato avessi el cantar mio,</l>
     <l n="325">che 'n buona verità, signor, vedete</l>
     <l n="326">po' ch'a rimare cominciato ho io;</l>
     <l n="327">ma delle grosse rime, che assai sono,</l>
     <l n="328">troppo d'odir m'avete fatto dono.</l>
    </lg>
    <lg n="42">
     <l n="329">Signori, io priego quell'Iddio che volse</l>
     <l n="330">morir per noi, en sulla croce posto,</l>
     <l n="331">e dal nemico infernale ci tolse,</l>
     <l n="332">dove ogni peccatore era disposto:</l>
     <l n="333">come del limbo l'anime disciolse,</l>
     <l n="334">così da' vizii noi liberi tosto</l>
     <l n="335">e diaci grazia, quando noi moriamo,</l>
     <l n="336">che 'n paradiso santo ce n'andiamo.</l>
    </lg>
    <lg n="43">
     <l n="337">Ha, signori, rimato tutto questo</l>
     <l n="338">Sostegno di Zanobi da Fiorenza,</l>
     <l n="339">che sempre prega Dio, padre celesto,</l>
     <l n="340">che lui ci guardi da rïa sentenza;</l>
     <l n="341">e a voi tutti fa chiaro e manifesto</l>
     <l n="342">che chi si guarda di non far fallenza,</l>
     <l n="343">va in paradiso alla sua santa vita.</l>
     <l n="344">Al vostro onor che la storia è finita.</l>
    </lg>
   </lg>
  </body>
 </text>
</TEI>