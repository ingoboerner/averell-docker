<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TERZO</title>
    <author>LA SPAGNA</author>
   </titleStmt>
   <extent>
    <measure unit="stanza">48</measure>
    <measure unit="line">384</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TERZO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al nome di Colui, da chi formato</l>
     <l n="2">fu tutto quanto l'universo mondo,</l>
     <l n="3">io vo' tornare al mio cantar pregiato</l>
     <l n="4">e racontar di quel baron giocondo,</l>
     <l n="5">che Ferraù per nome era chiamato:</l>
     <l n="6">di suo potenza vo' contare il pondo.</l>
     <l n="7">Or udirete, signor, che Dio onori,</l>
     <l n="8">abatter più cavalieri e signori.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come Astolfo era sul campo armato,</l>
     <l n="11">con Ferraù per voler contastare.</l>
     <l n="12">En cotal modo l'ebbe salutato:</l>
     <l n="13">— Maladicati Dio che non ha pare,</l>
     <l n="14">malvagio traditor, can rinegato.</l>
     <l n="15">Come vien tu a dimandar battaglia</l>
     <l n="16">contro a' Cristian che son de sì gran vaglia? —</l>
    </lg>
    <lg n="3">
     <l n="17">Ferraù disse: — Se' tu il conte Orlando,</l>
     <l n="18">se' tu il nïevo dello imperadore,</l>
     <l n="19">di cui la gente va tanto parlando?</l>
     <l n="20">Deh, dimi il ver, se Cristo te dia onore! —</l>
     <l n="21">Astolfo glie rispose minacciando:</l>
     <l n="22">— Se tu vedessi d'Anglante il signore,</l>
     <l n="23">non vorresti essere al campo venuto,</l>
     <l n="24">né mai in questo mondo esser nasciuto.</l>
    </lg>
    <lg n="4">
     <l n="25">Io sono Astolfo, figliuol del re Ottone,</l>
     <l n="26">che tutta l'Inghilterra signoreggio:</l>
     <l n="27">rendeti a me, sanza più questïone,</l>
     <l n="28">se non hai voglia di ricever peggio. —</l>
     <l n="29">Ferraù disse: — E' par ch'i' sia pregione;</l>
     <l n="30">già abattuto da te non mi veggio.</l>
     <l n="31">Se tu se' così forte come mostri,</l>
     <l n="32">prende del campo e la lancia il dimostri. —</l>
    </lg>
    <lg n="5">
     <l n="33">Ciascun di loro del campo si tolse</l>
     <l n="34">e dilungarsi el gettar di due arcate;</l>
     <l n="35">poi l'un vêr l'altro il buon destrieri volse,</l>
     <l n="36">gli scudi al collo e le lance impugnate.</l>
     <l n="37">In sulli scudi ciascuno si colse</l>
     <l n="38">con tutte le lor posse smisurate:</l>
     <l n="39">sopra il Pagano d'Astolfo la lancia</l>
     <l n="40">passò lo scudo dinanzi alla pancia.</l>
    </lg>
    <lg n="6">
     <l n="41">Ferraù non si torse dell'arcione,</l>
     <l n="42">né la sua lancia nulla magagnossi:</l>
     <l n="43">ferì Astolfo per tal condizione;</l>
     <l n="44">la grossa lancia in più pezzi fiaccossi.</l>
     <l n="45">Per lo gran colpo che Ferraù donòne,</l>
     <l n="46">non poté sofferire e andar lasciossi.</l>
     <l n="47">Quanto fu lunga l'aste per misura</l>
     <l n="48">rovescio cadde Astolfo alla pianura.</l>
    </lg>
    <lg n="7">
     <l n="49">— È così fatto Orlando ed Ulivieri?</l>
     <l n="50">Deh, dimmi il vero, o nobile barone.</l>
     <l n="51">È così fatto il pro' Danese Ugieri</l>
     <l n="52">e' quattro figli del duca Namone?</l>
     <l n="53">Son così fatti i dodeci pïeri?</l>
     <l n="54">Rendeti tu, ricreduto e prigione. —</l>
     <l n="55">Astolfo li rispuose a tal parlare:</l>
     <l n="56">— Sì, bel signor, che non posso altro fare. —</l>
    </lg>
    <lg n="8">
     <l n="57">Diegli la spada Astolfo di presente</l>
     <l n="58">e Ferraù menollo infino al ponte;</l>
     <l n="59">poi sonò il corno molto fortemente</l>
     <l n="60">e di suo gente tosto scese il monte</l>
     <l n="61">ben cento e più, armati finemente.</l>
     <l n="62">E Ferraù vêr loro alzò la fronte:</l>
     <l n="63">— Costui debbiate alla città menare</l>
     <l n="64">nella prigione e molto ben guardare. —</l>
    </lg>
    <lg n="9">
     <l n="65">Poi Ferraù nel campo fu tornato</l>
     <l n="66">e cominciò el suo corno a sonare;</l>
     <l n="67">e sonando diceva in suo dettato:</l>
     <l n="68">— Carlo, che fai? Mal ti possa incontrare.</l>
     <l n="69">Tu m'hai al campo uno scudier mandato,</l>
     <l n="70">che contro me non s'è potuto atare.</l>
     <l n="71">Mandami Orlando, tuo nievo carnale,</l>
     <l n="72">che mi credo di lui fare altretale. —</l>
    </lg>
    <lg n="10">
     <l n="73">Carlo, udendo ch'Astolfo era abattuto,</l>
     <l n="74">alla suo vita non fu più dolente</l>
     <l n="75">ed un gran pezzo stette come muto,</l>
     <l n="76">e fra suo core dicea veramente:</l>
     <l n="77">— Questo fia il diavol che sarà venuto</l>
     <l n="78">abatter tutta quanta la mie gente. —</l>
     <l n="79">Poi gridò forte il possente re Carlo:</l>
     <l n="80">— Chi andarà al piano a contastarlo? —</l>
    </lg>
    <lg n="11">
     <l n="81">Allora il franco e possente Danese</l>
     <l n="82">tutte sue arme si fece venire.</l>
     <l n="83">Armato tutto, suo buon destrier prese:</l>
     <l n="84">montovvi prestamente pien d'ardire.</l>
     <l n="85">Verso il Pagano a caminar si stese;</l>
     <l n="86">giugnendo a lui in tal modo prese a dire:</l>
     <l n="87">— Mal aggia, cavalier, la tua possanza!</l>
     <l n="88">Come hai tu contro a noi tanta arroganza?</l>
    </lg>
    <lg n="12">
     <l n="89">Dismonta tosto in terra del destrieri,</l>
     <l n="90">tratti di dosso tutte le tue armi</l>
     <l n="91">e, sì come sergente ovver scudieri,</l>
     <l n="92">a piè tu debbi dietro seguitarmi;</l>
     <l n="93">e ginocchione andrai allo 'mperieri.</l>
     <l n="94">Dirai: «Messer, debiati perdonarmi».</l>
     <l n="95">È tanto umìle che perdoneratti</l>
     <l n="96">e come a gran signore onor faratti. —</l>
    </lg>
    <lg n="13">
     <l n="97">Ferraù rise, udendo tal sermone.</l>
     <l n="98">— Come — gli disse — ti fai tu chiamare? —</l>
     <l n="99">Disse il Danese: — Quando era garzone,</l>
     <l n="100">credetti in vostra fé, poi battezare</l>
     <l n="101">mi feci e rinegai vostro Macone.</l>
     <l n="102">Or credo in quello Dio che non ha pare.</l>
     <l n="103">Danese il forte, signor della Marca,</l>
     <l n="104">m'apella quella gente d'onor carca. —</l>
    </lg>
    <lg n="14">
     <l n="105">Ferraù disse: — Tu sia il mal trovato;</l>
     <l n="106">io t'ho già bene udito nominare.</l>
     <l n="107">Tu se' in Navarra lungo tempo stato</l>
     <l n="108">contro a Marsilïone a guerregiare.</l>
     <l n="109">Guarti da me, traditor rinegato,</l>
     <l n="110">che ben di te mi credo vendicare.</l>
     <l n="111">Piglia del campo e dimostra tua possa,</l>
     <l n="112">o vuoi col brando o vuoi con lancia grossa. —</l>
    </lg>
    <lg n="15">
     <l n="113">E così furo amendue dilungati</l>
     <l n="114">più che un arco non getta per lunghezza.</l>
     <l n="115">Le forte lance e li scudi imbracciati,</l>
     <l n="116">e' gironsi a ferir con gran fierezza.</l>
     <l n="117">Furonsi insieme ambedue riscontrati:</l>
     <l n="118">Danese Ugieri la sua lancia spezza</l>
     <l n="119">sopra lo scudo del Pagan: passollo,</l>
     <l n="120">ma della sella nïente piegollo.</l>
    </lg>
    <lg n="16">
     <l n="121">Ferraù ferì lui con gran superba</l>
     <l n="122">sopra lo scudo e tutto gliel divise:</l>
     <l n="123">passogli l'arme e con gran pena acerba</l>
     <l n="124">in terra del destrier per forza il mise.</l>
     <l n="125">Vegendol Ferraù disteso all'erba,</l>
     <l n="126">vêr del barone fortemente rise,</l>
     <l n="127">dicendo: — Tue minacce non ti valse,</l>
     <l n="128">né tuo parole maliziose e false.</l>
    </lg>
    <lg n="17">
     <l n="129">Arenditi prigion, sanza dir forse. —</l>
     <l n="130">Disse il Danese: — Sì, in fede mia, —</l>
     <l n="131">e poi Cortana, sua spada, gli porse:</l>
     <l n="132">e Ferraù al ponte il menò via.</l>
     <l n="133">Allor suo gente a menarlo là corse.</l>
     <l n="134">Ferraù disse: — Menatelo via; —</l>
     <l n="135">e poi ritornò al campo e suonò il corno,</l>
     <l n="136">facendo de' Cristiani beffe e scorno.</l>
    </lg>
    <lg n="18">
     <l n="137">Ulivier, fortemente iniquitoso,</l>
     <l n="138">gridò: —Venghin mie arme, — e fu armato;</l>
     <l n="139">sopra un destrieri magno e poderoso</l>
     <l n="140">come un levrier leggero fu montato:</l>
     <l n="141">la lancia in mano prese il sir gioioso,</l>
     <l n="142">verso il Pagano a salti ne fu andato.</l>
     <l n="143">Ben ei parea baron di valimento,</l>
     <l n="144">tanto nell'arme era pien d'ardimento.</l>
    </lg>
    <lg n="19">
     <l n="145">Giugnendo a Ferraù disse Ulivieri:</l>
     <l n="146">— Dio te sconfonda, malvagio Affricante,</l>
     <l n="147">se' tu el demonio che tanti guerrieri</l>
     <l n="148">e la lor possa non curi un bisante?</l>
     <l n="149">Del campo prendi e poi volta el destrieri. —</l>
     <l n="150">Allor si dilungâr ciascun davante.</l>
     <l n="151">L'uno vêr l'altro dimostra suo forza,</l>
     <l n="152">che niuno suo orgoglio par ch'amorza.</l>
    </lg>
    <lg n="20">
     <l n="153">E buon guerrieri insieme riscontrarsi</l>
     <l n="154">sopra li scudi le ferrate lance;</l>
     <l n="155">le lance insieme in più pezzi fiaccarsi,</l>
     <l n="156">gli scudi lor passâr per me' le pance:</l>
     <l n="157">e buon destrier per forza ginocchiarsi,</l>
     <l n="158">che già non furon que' colpi da ciance.</l>
     <l n="159">Ulivier del destrier votò l'arcione;</l>
     <l n="160">ma Ferraù di sella non mutòne.</l>
    </lg>
    <lg n="21">
     <l n="161">Disse allor Ferraù: — Dimmi, Cristiano,</l>
     <l n="162">ch'eri in tuo favellar cotanto fiero,</l>
     <l n="163">poi ch'io t'ho del destrier mandato al piano,</l>
     <l n="164">vuo' ti tu arender per mio pregioniero? —</l>
     <l n="165">Disse il Marchese: — Sì, baron sovrano. —</l>
     <l n="166">Allor gli diede suo brando Altachiero;</l>
     <l n="167">cogli altri fu prigion sanza più scampo</l>
     <l n="168">e Ferraù ritornò tosto al campo,</l>
    </lg>
    <lg n="22">
     <l n="169">sonando il corno sì com'era usato,</l>
     <l n="170">dispregiando il re Carlo in suo parlare.</l>
     <l n="171">Allor si fu subitamente armato</l>
     <l n="172">ciascun cavalïer di grande affare:</l>
     <l n="173">di combatter con lui ebber giurato</l>
     <l n="174">o rimaner prigioni o lui menare.</l>
     <l n="175">Gualtieri da Monlion montò in arcione:</l>
     <l n="176">contro al Pagano andò come dragone.</l>
    </lg>
    <lg n="23">
     <l n="177">Costui fu abattuto similmente,</l>
     <l n="178">e poi apresso Ottone e Berlinghieri,</l>
     <l n="179">e sì di Piccardia Sanson possente,</l>
     <l n="180">el forte traditor Gan da Pontieri,</l>
     <l n="181">Angiolin di Bordella ed altra gente,</l>
     <l n="182">pur de' migliori e più franchi guerrieri;</l>
     <l n="183">e fur baroni in tutto trentasette,</l>
     <l n="184">che a Ferraù prigione s'arendette.</l>
    </lg>
    <lg n="24">
     <l n="185">Da Ferraù abattuti fur tutti</l>
     <l n="186">ad uno ad uno e menati in prigione.</l>
     <l n="187">Carlo rimase con pianti e con lutti,</l>
     <l n="188">forte pensando sopra tal cagione;</l>
     <l n="189">vegendo e suo baron così condutti,</l>
     <l n="190">sta come pazzo dentro al padiglione,</l>
     <l n="191">dandosi forte e le mani storcendo,</l>
     <l n="192">e contra Dio cota' sermon dicendo:</l>
    </lg>
    <lg n="25">
     <l n="193">— O sire Dio padre, signor di tutto,</l>
     <l n="194">vuo'mi tu a questo punto disertare?</l>
     <l n="195">vuo'mi tu d'ogni ben lasciar distrutto? —</l>
     <l n="196">Con questo si volea pur disperare:</l>
     <l n="197">con pianti, con sospiri e grave lutto</l>
     <l n="198">nel padiglion se rimase a posare.</l>
     <l n="199">Ferraù dentro a Lazera n'andòe</l>
     <l n="200">e trentasette prigion ne menòe.</l>
    </lg>
    <lg n="26">
     <l n="201">La madre sua, come el vide venire,</l>
     <l n="202">con gran letizia gli si gittò al collo</l>
     <l n="203">e più di cento volte, a non mentire,</l>
     <l n="204">anzi se disarmasse, ella basciollo.</l>
     <l n="205">— Com'hai tanto potuto sofferire</l>
     <l n="206">alla battaglia? — tosto dimandollo.</l>
     <l n="207">— Or dimi se hai prigion quello d'Anglante? —</l>
     <l n="208">Ferraù disse: — Non, per Trevigante.</l>
    </lg>
    <lg n="27">
     <l n="209">Domani arò preso lui e Carlone,</l>
     <l n="210">el duca Namo e tutta l'altra gente;</l>
     <l n="211">tutta Cristianità sanza tenzone</l>
     <l n="212">arò, che già non ne saprà nïente</l>
     <l n="213">Marsilio, Balugante e Falserone,</l>
     <l n="214">e l'Argaliffo e nessun mio parente.</l>
     <l n="215">Signor vo' esser de Cristianitade</l>
     <l n="216">e di qua lasserò tutte contrade.</l>
    </lg>
    <lg n="28">
     <l n="217">A Roma, nella chiesa di san Piero,</l>
     <l n="218">sull'altar mangiarà el mio ferrante:</l>
     <l n="219">la legge di Giesù sanza pensiero</l>
     <l n="220">abattuta sarà, e Trevigante,</l>
     <l n="221">Apollino e Macon sarà più altero,</l>
     <l n="222">come signor di Ponente e Levante. —</l>
     <l n="223">E così disarmato, andò a mangiare,</l>
     <l n="224">che gran bisogno avea di tale affare.</l>
    </lg>
    <lg n="29">
     <l n="225">E fece dar mangiare a que' prigioni</l>
     <l n="226">ch'eran tutti serrati in una sala.</l>
     <l n="227">Ciascun piangeva con tristi sermoni;</l>
     <l n="228">l'un dice' all'altro: — Cristianità cala. —</l>
     <l n="229">Astolfo disse: — Pregiati baroni,</l>
     <l n="230">lasciarete doman di batter l'ala.</l>
     <l n="231">Ferraù con Orlando, gentil conte,</l>
     <l n="232">doman vendicarà tutte nostre onte. —</l>
    </lg>
    <lg n="30">
     <l n="233">Poi tutti quanti cenaron con doglia,</l>
     <l n="234">tenendo il dir del duca Astolfo a beffa,</l>
     <l n="235">tremando tutti come fa la foglia</l>
     <l n="236">e di pensier facieno nel cor gueffa.</l>
     <l n="237">Ciascun pentiasi ch'avea avuto voglia</l>
     <l n="238">di battagliare, e Astolfo li caleffa</l>
     <l n="239">e non parea che fusse pregioniero,</l>
     <l n="240">né che di morte avesse alcun pensiero.</l>
    </lg>
    <lg n="31">
     <l n="241">Lasciamo Astolfo e gli altri in tale stato</l>
     <l n="242">e ritorniamo a quel baron perfetto,</l>
     <l n="243">Ferraù che fu d'arme sì pregiato.</l>
     <l n="244">Com'egli ebbe cenato, n'andò a letto,</l>
     <l n="245">e poi, quando il mattin fu rischiarato,</l>
     <l n="246">levossi quel baron sanza difetto,</l>
     <l n="247">e chiamò alcuno de' suo buon sergenti,</l>
     <l n="248">quale portasse l'arme rilucenti.</l>
    </lg>
    <lg n="32">
     <l n="249">Tutte sue armi vestite gli furo</l>
     <l n="250">e 'l buon destrier menatoli davante,</l>
     <l n="251">di piastre covertato d'acciaio duro:</l>
     <l n="252">la sua sella era d'osso de liofante,</l>
     <l n="253">l'arme di Macometto d'oro puro</l>
     <l n="254">e quelle d'Apollìno e Trevigante</l>
     <l n="255">intagliate erano intorno l'arcione</l>
     <l n="256">dietro e davanti, tutte per ragione.</l>
    </lg>
    <lg n="33">
     <l n="257">Armato quel baron montò a cavallo</l>
     <l n="258">e della terra giù discese al piano,</l>
     <l n="259">apresso d'un'arcata sanza fallo,</l>
     <l n="260">dov'era il padiglion di Carlo Mano,</l>
     <l n="261">e tosto cominciò a dispregiallo</l>
     <l n="262">con parlar tristo, pessimo e villano,</l>
     <l n="263">e gridando dicea: — La tua persona</l>
     <l n="264">non porterà di Francia più corona.</l>
    </lg>
    <lg n="34">
     <l n="265">Vieni sul campo sanza dimoranza</l>
     <l n="266">o tu mi manda tuo nepote Orlando:</l>
     <l n="267">come degli altri farò simiglianza. —</l>
     <l n="268">Orlando tal sermon giva ascoltando.</l>
     <l n="269">—Vengan mie armi sanza più dottanza. —</l>
     <l n="270">Molti sergenti, sanz'altro aspettando,</l>
     <l n="271">recargli l'arme e menâr Vegliantino,</l>
     <l n="272">fino al tallon coperto d'acciaio fino.</l>
    </lg>
    <lg n="35">
     <l n="273">Lo sbergo e le lamieri al baron franco</l>
     <l n="274">gli fu vestito e poi la sopravesta,</l>
     <l n="275">tutta a quartieri, che nulla fu manco,</l>
     <l n="276">e l'arme della Chiesa sopra questa,</l>
     <l n="277">e Durlindana dal sinistro fianco,</l>
     <l n="278">la cuffia e l'elmo rilucente in testa:</l>
     <l n="279">la spada e l'elmo fu del pro' Almonte,</l>
     <l n="280">fil d'Agolante, che fu in Aspramonte.</l>
    </lg>
    <lg n="36">
     <l n="281">E così armato montò in sul destrieri</l>
     <l n="282">e gì verso il Pagan con suo virtùe.</l>
     <l n="283">Giugnendo a lui diceva: — Cavalieri,</l>
     <l n="284">il sommo Dio, padre eterno Giesùe,</l>
     <l n="285">ti doni grazia e mettati in pensieri</l>
     <l n="286">che torni alla sua fé, sì come tue</l>
     <l n="287">credi in Macone ed in sue false leggi</l>
     <l n="288">con tutti quei Pagan che signoreggi. —</l>
    </lg>
    <lg n="37">
     <l n="289">E Ferraù, quando udì così dire,</l>
     <l n="290">vêr di lui si gridò: — Sozzo sterpone,</l>
     <l n="291">io non vo' battezarmi al vostro sire</l>
     <l n="292">né rinegare il mio dïo Macone</l>
     <l n="293">per quello Dio che si lasciò morire.</l>
     <l n="294">Tu mostri troppo erronea intenzione.</l>
     <l n="295">Dimmi se se' del re Carlo nepote,</l>
     <l n="296">signor d'Anglante, quel che tanto puote. —</l>
    </lg>
    <lg n="38">
     <l n="297">Rispuose Orlando: — Io son signor d'Anglante,</l>
     <l n="298">fi di Milon, nepote del re Carlo,</l>
     <l n="299">e sappi, quando io fui giovine infante,</l>
     <l n="300">in Aspramonte, chiar come cristallo,</l>
     <l n="301">quando vi venne il forte re Agolante,</l>
     <l n="302">re Carlo Mano andò a contastallo</l>
     <l n="303">con cento ottanta mila de Cristiani</l>
     <l n="304">contro a seicento mila de Pagani.</l>
    </lg>
    <lg n="39">
     <l n="305">Al nome di Dio, padre glorïoso,</l>
     <l n="306">vo' che tu sappi come in Aspramonte</l>
     <l n="307">il fi del re Agolante valoroso,</l>
     <l n="308">in un gran piano, presso ad una fonte,</l>
     <l n="309">con un bastone feci doloroso.</l>
     <l n="310">Così fu morto quello re Almonte,</l>
     <l n="311">ch'era per nome così apellato:</l>
     <l n="312">uomo più forte non fu mai trovato.</l>
    </lg>
    <lg n="40">
     <l n="313">Questo elmo e questa spada Durlindana.</l>
     <l n="314">e questo buon destrier tanto corrente</l>
     <l n="315">per me li guadagnai alla fontana,</l>
     <l n="316">quando feri' quel re così possente.</l>
     <l n="317">Deh, riniega tua fé, ch'è rea e vana,</l>
     <l n="318">e torna a Cristo padre onnipotente:</l>
     <l n="319">battezati a mia fé, franco barone,</l>
     <l n="320">e lassa star Trevigante e Macone. —</l>
    </lg>
    <lg n="41">
     <l n="321">Ferraù disse: — Deh! non parlar tanto;</l>
     <l n="322">giurianci insieme, ciascun per suo fede;</l>
     <l n="323">quale abattuto sarà, tanto o quanto,</l>
     <l n="324">prigion s'arenda, chiamando mercede;</l>
     <l n="325">poi ciascun si dilunghi dal suo canto</l>
     <l n="326">e richiami colui in cui el crede. —</l>
     <l n="327">Orlando disse: — Giura tu in prima. —</l>
     <l n="328">Giurò allor Ferraù per tale stima:</l>
    </lg>
    <lg n="42">
     <l n="329">— Per quell'iddio Apollo e Trevigante</l>
     <l n="330">e Macometto, ch'è mia fé perfetta,</l>
     <l n="331">che, se abattuto son d'esto afferrante,</l>
     <l n="332">sanza far contro a te più mosse o retta,</l>
     <l n="333">pregion m'arenderò a te davante:</l>
     <l n="334">farai di me quel che 'l tuo cuor diletta.</l>
     <l n="335">Or giura a me, per lo tuo dio, seguire</l>
     <l n="336">ciò che prometterai sanza fallire. —</l>
    </lg>
    <lg n="43">
     <l n="337">Orlando disse: — Pel verace Dio</l>
     <l n="338">che 'n sulla croce fu morto e confitto</l>
     <l n="339">per liberarci dall'inferno rio,</l>
     <l n="340">dove ciascuno prima era trafitto,</l>
     <l n="341">se tu m'abatti giù del caval mio,</l>
     <l n="342">a te m'arendo sanza contraditto. —</l>
     <l n="343">E così furo tramendui giurati</l>
     <l n="344">e poi per darsi morte disfidati.</l>
    </lg>
    <lg n="44">
     <l n="345">Intramendue voltaro i destrier forti:</l>
     <l n="346">l'un dell'altro il gettar di due arcate</l>
     <l n="347">si dilungaron poi presti ed accorti;</l>
     <l n="348">coi grossi scudi e le lance impugnate</l>
     <l n="349">spronando corsero per cotal sorti.</l>
     <l n="350">Non fu mai dardo o saette gettate,</l>
     <l n="351">che gissor forte per l'aria volando,</l>
     <l n="352">come l'uno vêr l'altro va spronando.</l>
    </lg>
    <lg n="45">
     <l n="353">Le lance basse e pennoni spiegarsi;</l>
     <l n="354">in sulli scudi amendui si colpiro:</l>
     <l n="355">passâr li scudi e le lance spezarsi;</l>
     <l n="356">e troncon grossi via per l'aria giro.</l>
     <l n="357">Per la gran forza i duo baron piegarsi,</l>
     <l n="358">ma degli arcioni niente si partiro:</l>
     <l n="359">e buon destrier li trasportaron piùe</l>
     <l n="360">di due arcate per la lor virtùe.</l>
    </lg>
    <lg n="46">
     <l n="361">Al rivoltar che fecero i destrieri,</l>
     <l n="362">presero in mano i buon brandi taglienti;</l>
     <l n="363">l'un contra l'altro come pro' guerrieri,</l>
     <l n="364">ferendo sopra l'arme rilucenti,</l>
     <l n="365">tagliando grossi sberghi e lamïeri</l>
     <l n="366">fino alle carni que' colpi possenti;</l>
     <l n="367">voltandosi qua e là per la campestra,</l>
     <l n="368">ferìa ciascuno a destra ed a sinestra.</l>
    </lg>
    <lg n="47">
     <l n="369">Orlando in sulle staffe dirizossi</l>
     <l n="370">col brando in mano e con tutta sua possa</l>
     <l n="371">a ferire il Pagano andar lasciossi:</l>
     <l n="372">col brando in sulla testa tal percossa</l>
     <l n="373">gli diè che tutto quanto rimutossi.</l>
     <l n="374">L'elmo fatato non curò sua possa:</l>
     <l n="375">il greve colpo in tal modo toccollo</l>
     <l n="376">che dell'arcion del suo destrier piegollo.</l>
    </lg>
    <lg n="48">
     <l n="377">Rizossi Ferraù tutto stordito,</l>
     <l n="378">che non sapeva che parte si fosse,</l>
     <l n="379">ed ebbe Orlando col brando ferito</l>
     <l n="380">sul destro braccio con tutte sue posse.</l>
     <l n="381">Or lascieremo star cotal partito:</l>
     <l n="382">nell'altro canto dirò gran percosse.</l>
     <l n="383">Cristo del ciel per sua misericordia</l>
     <l n="384">ci mandi pace, dovizia e concordia.</l>
    </lg>
   </lg>
  </body>
 </text>
</TEI>