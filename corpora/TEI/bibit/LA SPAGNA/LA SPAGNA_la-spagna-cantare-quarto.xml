<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE QUARTO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-quarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE QUARTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE QUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verace Dio che a tua propria forma</l>
     <l n="2">facesti di sabbione Eva ed Adamo,</l>
     <l n="3">di che discese poscia la gran torma,</l>
     <l n="4">noi siamo tutti qui al tuo richiamo:</l>
     <l n="5">sotto tua signoria e giusta norma,</l>
     <l n="6">o vogliam noi o no, tutti tuoi siamo.</l>
     <l n="7">Aiutami, Signor, per tua piatanza</l>
     <l n="8">e non guardare alla mie gran fallanza.</l>
    </lg>
    <lg n="2">
     <l n="9">Donami tanto ingegno, o nobil Sire,</l>
     <l n="10">ch'io sappia seguitar la storia bella.</l>
     <l n="11">Signori, io vi lasciai nell'altro dire</l>
     <l n="12">come era Orlando e Ferraù in sella,</l>
     <l n="13">combattendo amendue con grande ardire</l>
     <l n="14">per la fede cristiana e per la fella.</l>
     <l n="15">Ascoltate, signori, in cortesia</l>
     <l n="16">che feciono i baron di vigoria.</l>
    </lg>
    <lg n="3">
     <l n="17">Dalla mattina nona era passata</l>
     <l n="18">e i buon guerrieri aveano combattuto,</l>
     <l n="19">sanza giammai aver lena pigliata,</l>
     <l n="20">e l'uno all'altro avea forte feruto,</l>
     <l n="21">ma la lor carne non hanno tagliata.</l>
     <l n="22">Più nero era ciascuno che 'l camuto</l>
     <l n="23">colà dove la spada avea toccato,</l>
     <l n="24">perché ciascun di lor era fatato.</l>
    </lg>
    <lg n="4">
     <l n="25">Ciascuno del combattere era stanco</l>
     <l n="26">e non restavan però di ferire.</l>
     <l n="27">Allora disse Orlando: — O baron franco,</l>
     <l n="28">piacciati un poco mie parole udire;</l>
     <l n="29">io ti veggo venir di possa manco,</l>
     <l n="30">renditi innanzi ti lassi morire;</l>
     <l n="31">vedo che contro a me non hai possanza</l>
     <l n="32">e di farti morire ho gran piatanza.</l>
    </lg>
    <lg n="5">
     <l n="33">Arenditi a me, innanzi ch'i' t'uccida,</l>
     <l n="34">e riniega Apollino e Macometto:</l>
     <l n="35">torna a Colui che tutto il mondo guida,</l>
     <l n="36">onnipotente Iddio, signor perfetto. —</l>
     <l n="37">Ferraù verso Orlando forte grida:</l>
     <l n="38">— Sozzo fi di puttana, che hai tu detto?</l>
     <l n="39">Se tu se' stanco, per prigion t'arendi,</l>
     <l n="40">o tu con tua possanza ti difendi. —</l>
    </lg>
    <lg n="6">
     <l n="41">Invêr di lui colla tagliente spada</l>
     <l n="42">andò gridando: — Arenditi, codardo, —</l>
     <l n="43">e sopra l'elmo un gran colpo gli strada.</l>
     <l n="44">Fece il forte elmo alla testa riguardo:</l>
     <l n="45">convien che il brando in sulla spalla vada</l>
     <l n="46">per la gran forza del Pagan gagliardo.</l>
     <l n="47">Delle forte armi ch'Orlando vestia,</l>
     <l n="48">quante ne prese, tante tagliò via.</l>
    </lg>
    <lg n="7">
     <l n="49">Orlando in sulle staffe si rizzòe</l>
     <l n="50">per vendicare quel colpo noioso:</l>
     <l n="51">sopra il grand'elmo per forza tagliòe</l>
     <l n="52">un Macometto d'òr che v'era soso,</l>
     <l n="53">come nell'altro dir contato v'hoe,</l>
     <l n="54">che in sull'elmo portava per suo òso.</l>
     <l n="55">Sì grande il colpo fu e sì pesante</l>
     <l n="56">che la testa toccò dell'afferrante.</l>
    </lg>
    <lg n="8">
     <l n="57">Or chi porrebbe e gran colpi contare</l>
     <l n="58">e le gran forze franche e poderose?</l>
     <l n="59">Come ciascuno si vedea donare,</l>
     <l n="60">nol porrebbe contar verso né prose;</l>
     <l n="61">ed a vedergli per lo campo andare,</l>
     <l n="62">s'i' lo dicessi, parrebon dubiose.</l>
     <l n="63">Ferraù ricevette gran travaglia,</l>
     <l n="64">che tutto il giorno durò la battaglia.</l>
    </lg>
    <lg n="9">
     <l n="65">Già era spento del bel sole il raggio</l>
     <l n="66">e della notte venìa il vapore,</l>
     <l n="67">quando ciascun baron valente e saggio</l>
     <l n="68">avea preso comiato a lor sentore.</l>
     <l n="69">Ciascun si parte e vanne a suo rivaggio</l>
     <l n="70">dove abitava, senz'altro tenore;</l>
     <l n="71">ed eransi giurati di tornare</l>
     <l n="72">al bel dì chiaro e lor forse mostrare.</l>
    </lg>
    <lg n="10">
     <l n="73">Tornossi Orlando al mastro padiglione</l>
     <l n="74">davanti a Carlo e al duca di Baviera</l>
     <l n="75">e racontò la forza del barone,</l>
     <l n="76">sì come valoroso ed ardito era.</l>
     <l n="77">Poi si fe' trar tutte sue guarnigione</l>
     <l n="78">e gì a mangiar per sì fatta maniera.</l>
     <l n="79">Cenato ch' ebbe, si fe' adobbare</l>
     <l n="80">un ricco letto ed andossi a posare.</l>
    </lg>
    <lg n="11">
     <l n="81">Ferraù nella terra fu tornato</l>
     <l n="82">e del palagio sallì e scaglioni:</l>
     <l n="83">subitamente si fu atorniato</l>
     <l n="84">da cavalieri, sergenti e garzoni,</l>
     <l n="85">che di presente l'ebbon disarmato</l>
     <l n="86">delle forte armi e ricche guarnigioni.</l>
     <l n="87">La madre sua sì gli venne davante</l>
     <l n="88">e a parlar cominciò con tal sembiante:</l>
    </lg>
    <lg n="12">
     <l n="89">— Come hai tu fatto, dolce figliuol mio,</l>
     <l n="90">con quell'Orlando che è cotanto forte?</l>
     <l n="91">Che Apollino e Macone nostro dio</l>
     <l n="92">a lui e a tutti i Cristiani dia morte!</l>
     <l n="93">Come da lui ti partisti, amor mio,</l>
     <l n="94">che non t'ha messo a dura e mala sorte?</l>
     <l n="95">Che non suole esser niuno sì gagliardo</l>
     <l n="96">che contra lui non rimanga codardo? —</l>
    </lg>
    <lg n="13">
     <l n="97">Ferraù disse: — Madre, io vi prometto</l>
     <l n="98">per nostro dio Macone e Trevigante</l>
     <l n="99">che mai non vidi baron sì perfetto</l>
     <l n="100">come è Orlando, quel signor d'Anglante.</l>
     <l n="101">Né mica par poltroniero o valetto,</l>
     <l n="102">tanto è il baron valoroso ed aitante.</l>
     <l n="103">Tutto dì oggi ci siam combattuti</l>
     <l n="104">e colle spade in man tutti feruti.</l>
    </lg>
    <lg n="14">
     <l n="105">Non ha l'un l'altro potuto avanzare,</l>
     <l n="106">che tutto il dì d'un pari siamo stati</l>
     <l n="107">e domattina debbiam ritornare</l>
     <l n="108">per nostra fede ciascuno impalmati.</l>
     <l n="109">Doman lo credo qui prigion menare</l>
     <l n="110">a dispetto di tutti e battezzati.</l>
     <l n="111">Cristianità arò in mia balìa:</l>
     <l n="112">di tutto il mondo arò la signoria. —</l>
    </lg>
    <lg n="15">
     <l n="113">Quando ebbe Ferraù così parlato,</l>
     <l n="114">a suo sergenti fece comandare</l>
     <l n="115">che per cenar gli fusse aparecchiato.</l>
     <l n="116">Subitamente sanza dimorare</l>
     <l n="117">Ferraù nella sala fu andato,</l>
     <l n="118">dove serrati e prigion facea stare</l>
     <l n="119">con conti, cavalier, marchesi e fanti:</l>
     <l n="120">fuori con lui li menò tutti quanti.</l>
    </lg>
    <lg n="16">
     <l n="121">Ferraù fece tutti quei prigioni</l>
     <l n="122">con esso seco a tavola asettare,</l>
     <l n="123">ed onorogli sì come campioni,</l>
     <l n="124">e gran vivande diè loro a mangiare:</l>
     <l n="125">lepre, fagiani, starne con capponi,</l>
     <l n="126">quaglie e pernice ed ombrine di mare,</l>
     <l n="127">e vin d'ogni ragion vermiglio e bianco,</l>
     <l n="128">di ciò che fu mestier, non vi fu manco.</l>
    </lg>
    <lg n="17">
     <l n="129">Tutti e baroni con Ferraù cenaro</l>
     <l n="130">di ciò che piacque a loro buon talento;</l>
     <l n="131">poi tutti quanti a riposarsi andaro.</l>
     <l n="132">El forte Ferraù, pien d'ardimento,</l>
     <l n="133">in su un letto andò, gioioso e chiaro,</l>
     <l n="134">per riposarsi che gli era in talento.</l>
     <l n="135">Or li lasciam dormire e riposare</l>
     <l n="136">tanto che sia mestier di lor levare.</l>
    </lg>
    <lg n="18">
     <l n="137">Avea già vinto il dì la notte scura</l>
     <l n="138">e rischiarato quasi l'orïente:</l>
     <l n="139">il sol non era ancora in sua natura,</l>
     <l n="140">perché non risplendeva ancora niente.</l>
     <l n="141">Levossi Ferraù e pose cura</l>
     <l n="142">e vide il giorno chiaro e risplendente.</l>
     <l n="143">Gridò: — Venga mie armi tutte quante, —</l>
     <l n="144">e suo baron gli fur tosto davante.</l>
    </lg>
    <lg n="19">
     <l n="145">Tutte sue armi molto prestamente</l>
     <l n="146">gli furono portate a lui davante.</l>
     <l n="147">Gli speroni calzò d'oro lucente,</l>
     <l n="148">lo sbergo si mettea d'acciaio pesante,</l>
     <l n="149">di sopra aveva un cuoio di serpente</l>
     <l n="150">e ben pareva gentile africante.</l>
     <l n="151">Al fianco avea la spada e l'elmo in testa:</l>
     <l n="152">sopra l'arme una ricca sopravesta</l>
    </lg>
    <lg n="20">
     <l n="153">di drappo alesandrino ricamato</l>
     <l n="154">a oro tutta la legge di Macone.</l>
     <l n="155">Quando il baron fu sì bene adobbato,</l>
     <l n="156">ei si puose davante al petignone</l>
     <l n="157">sette piastre d'acciaio temperato</l>
     <l n="158">e di sotto allo sbergo le assettòne.</l>
     <l n="159">Poi davanti alla madre ginocchiossi</l>
     <l n="160">e salutolla e poi in piè levossi</l>
    </lg>
    <lg n="21">
     <l n="161">e disse: — Io vo' tornare alla battaglia</l>
     <l n="162">con quel Cristiano che è tanto gagliardo.</l>
     <l n="163">Se Trevigante e Apollino mi vaglia</l>
     <l n="164">farollo rimanere oggi codardo.</l>
     <l n="165">Suoi colpi omai non curo una medaglia,</l>
     <l n="166">ch'al petignone ho fatto buon riguardo:</l>
     <l n="167">sette piastre d'acciaio io m'ho legate,</l>
     <l n="168">nobilemente a studio lavorate. —</l>
    </lg>
    <lg n="22">
     <l n="169">Disse la madre: — Va, che Macometto</l>
     <l n="170">e Trevigante in aiuto te sia. —</l>
     <l n="171">Da lei si dipartì il baron perfetto</l>
     <l n="172">e del palagio tosto discendia.</l>
     <l n="173">El buon destrier dinanzi al suo cospetto</l>
     <l n="174">gli fu menato ed e' su vi salia.</l>
     <l n="175">Lo scudo al collo se misse il barone,</l>
     <l n="176">poi prese la forte aste col pennone.</l>
    </lg>
    <lg n="23">
     <l n="177">Punse il destrier valoroso ed ardito</l>
     <l n="178">e' nvêr la porta ratto se n'andòe:</l>
     <l n="179">fuor della terra fu subito uscito</l>
     <l n="180">e giù nel piano tosto dismontòe.</l>
     <l n="181">Passato il ponte, quel baron fiorito</l>
     <l n="182">invêr del padiglion forte spronòe</l>
     <l n="183">e ad un'arcata gli si aprossimò:</l>
     <l n="184">el forte corno a sonar cominciò.</l>
    </lg>
    <lg n="24">
     <l n="185">Orlando, udendo il buon corno sonare,</l>
     <l n="186">fra suo cor disse: — Io son ben poltroniero,</l>
     <l n="187">che sto nel letto ed e' mi sta aspettare</l>
     <l n="188">ed è in sul campo come buon guerriero. —</l>
     <l n="189">Vestissi tosto sanza più tardare</l>
     <l n="190">e poi chiamò Terigi, suo scudiero.</l>
     <l n="191">— Fa che di botto mi porti mie armi</l>
     <l n="192">e prestamente procaccia d'armarmi.</l>
    </lg>
    <lg n="25">
     <l n="193">L'arme gli furon recate davante</l>
     <l n="194">e dintorno gli andò molti sergenti.</l>
     <l n="195">Armato fu el signore d'Anglante</l>
     <l n="196">di quattro sberghi di maglia lucenti;</l>
     <l n="197">e le lamieri d'acciaio ben pesante,</l>
     <l n="198">la sopravesta e molti adornamenti,</l>
     <l n="199">l'elmo in testa si mise il baron franco;</l>
     <l n="200">poi cinse il brando dal sinistro fianco.</l>
    </lg>
    <lg n="26">
     <l n="201">El buon destrier gli fu inanzi menato:</l>
     <l n="202">Orlando tosto suso vi montòe.</l>
     <l n="203">El buono scudo poi ebbe imbracciato</l>
     <l n="204">e poi la grossa lancia ancor pigliòe,</l>
     <l n="205">uscì del padiglione e fu andato</l>
     <l n="206">verso il barone, che niente tardòe,</l>
     <l n="207">ed a lui giunto, presto salutollo.</l>
     <l n="208">Ferraù del saluto ringraziollo.</l>
    </lg>
    <lg n="27">
     <l n="209">Disse Orlando: — Se' tu ancor rivolto</l>
     <l n="210">de rinegare Apollino e Macone</l>
     <l n="211">e Trevigante e lor valore stolto,</l>
     <l n="212">e credere in Colui che con passione</l>
     <l n="213">morì con pena e con tormento molto,</l>
     <l n="214">per noi ricomperar da dannazione,</l>
     <l n="215">che nel profondo dannati eravamo</l>
     <l n="216">per lo peccato che fe' Eva e Adamo?</l>
    </lg>
    <lg n="28">
     <l n="217">Arenditi a Gesù, se vuoi campare</l>
     <l n="218">l'anima tua da pena e da tormento:</l>
     <l n="219">torna a sua fede e fatti battezare,</l>
     <l n="220">e d'un ricco paese e tenimento</l>
     <l n="221">io ti farò da Carlo incoronare,</l>
     <l n="222">e ricco ti farò d'oro e d'argento,</l>
     <l n="223">sicché tu virerai sempre ad onore,</l>
     <l n="224">più ch'e Cristian, fuor dell'imperadore. —</l>
    </lg>
    <lg n="29">
     <l n="225">Ferraù li rispose molto fiero</l>
     <l n="226">e disse: — Come hai tu cotanto ardire,</l>
     <l n="227">fi di puttana, sozzo poltroniero,</l>
     <l n="228">che vuoi rinieghi Macone mie sire</l>
     <l n="229">e torni a vostra fede di san Piero?</l>
     <l n="230">Anzi mi lasserei prima morire</l>
     <l n="231">ch'i' rinegassi mio dio Macometto,</l>
     <l n="232">il quale sopra tutti è il più perfetto.</l>
    </lg>
    <lg n="30">
     <l n="233">Se tu vuo' dir che 'l tuo dio sia migliore,</l>
     <l n="234">over che sia di magiore possanza,</l>
     <l n="235">prendi del campo e mostra tuo valore,</l>
     <l n="236">che tanto parlar vien da codardanza.</l>
     <l n="237">Se tu m'abatti, non aver timore,</l>
     <l n="238">che tuo prigion sarò per mia leanza,</l>
     <l n="239">sì come te promissi qui davante;</l>
     <l n="240">ed a me tu farai lo simigliante. —</l>
    </lg>
    <lg n="31">
     <l n="241">Orlando disse: — Egli è ben ragïone</l>
     <l n="242">che, se io t'abatto per mie vigoria,</l>
     <l n="243">tu te debba a me render per prigione;</l>
     <l n="244">ed io ti giuro per la fede mia</l>
     <l n="245">che, se m'abatti, sanza far tenzone</l>
     <l n="246">tuo prigione sarò a tuo balia.</l>
     <l n="247">Or ti guarda da me come nemico. —</l>
     <l n="248">Poi volse suo destrieri Vegliantico.</l>
    </lg>
    <lg n="32">
     <l n="249">Ed amendue voltarono i destrieri</l>
     <l n="250">e dilungarsi quanto a lor piacea;</l>
     <l n="251">poi prestamente i nobili guerrieri,</l>
     <l n="252">l'uno vêr l'altro a ferire correa,</l>
     <l n="253">e speronando i cavalli leggeri,</l>
     <l n="254">come saetta d'arco ognun parea;</l>
     <l n="255">le lance basse e li scudi imbracciati,</l>
     <l n="256">correndo forte si furo scontrati.</l>
    </lg>
    <lg n="33">
     <l n="257">Sopra li scudi ferirsi i baroni:</l>
     <l n="258">li scudi ai colpi non valsero niente;</l>
     <l n="259">le lance li passarono, e i pennoni</l>
     <l n="260">e l'aste si spezaro immantenente:</l>
     <l n="261">in qua e in là volarono i tronconi,</l>
     <l n="262">tanto d'ognuno fu il colpo possente;</l>
     <l n="263">i buon destrier trapassoro correndo</l>
     <l n="264">più di due arcate, secondo ch'io intendo.</l>
    </lg>
    <lg n="34">
     <l n="265">Ritennero i destrieri e rivoltarsi</l>
     <l n="266">l'uno vêr l'altro come fier serpente:</l>
     <l n="267">impugnaro le spade e disfidarsi,</l>
     <l n="268">gridando l'uno all'altro fortemente,</l>
     <l n="269">ed in sull'elmo il buon brando apiccarsi</l>
     <l n="270">e, quanto preser, tagliâr di presente.</l>
     <l n="271">I duo baron in qua e 'n là andaro:</l>
     <l n="272">per la gran forza in sugli arcion piegaro.</l>
    </lg>
    <lg n="35">
     <l n="273">Ciascuno andò in sul collo al destrieri</l>
     <l n="274">e con gran pena si tornaro in sella.</l>
     <l n="275">Allora Orlando, il forte cavalieri,</l>
     <l n="276">disse: — O figliuol di santa Maria bella,</l>
     <l n="277">ora m'aiuta, che mi fa mestieri;</l>
     <l n="278">raccomandomi a te, o chiara stella. —</l>
     <l n="279">Ferraù sullo scudo ferì Orlando:</l>
     <l n="280">quanto ne prese, menò via col brando.</l>
    </lg>
    <lg n="36">
     <l n="281">Orlando allora un colpo gli donòe:</l>
     <l n="282">col brando in mano in su l'elmo el ferìa</l>
     <l n="283">e quanto inanzi alla spada trovòe</l>
     <l n="284">tanto per forza in terra ne mettia.</l>
     <l n="285">In sulla destra spalla il colpo andòe:</l>
     <l n="286">per mezo tutta la banda fendia</l>
     <l n="287">e tutta l'arme dal lato sinestro.</l>
     <l n="288">Per quel gran colpo piegò il baron destro.</l>
    </lg>
    <lg n="37">
     <l n="289">Ferraù sentì il colpo smisurato</l>
     <l n="290">e richiamò Apollino e Macone</l>
     <l n="291">e sopra Orlando si corse adirato,</l>
     <l n="292">gridando forte: —Arenditi prigione; —</l>
     <l n="293">ed un gran colpo in sull'elmo gli ha dato.</l>
     <l n="294">De l'elmo il colpo non levò un bottone.</l>
     <l n="295">Orlando pel gran colpo smemoròe</l>
     <l n="296">e 'n sull'arcion del caval si piegòe.</l>
    </lg>
    <lg n="38">
     <l n="297">Ben dice el libro e l'autore mi conta,</l>
     <l n="298">se non che il buon destrieri il menò via,</l>
     <l n="299">Ferraù l'arìe morto a suo mal'onta,</l>
     <l n="300">tanto era Orlando fuor di suo balia.</l>
     <l n="301">Orlando in gran nequizia allora monta.</l>
     <l n="302">e 'n poco stante tornò in vigoria,</l>
     <l n="303">ed a duo mani il buon brando pigliòe</l>
     <l n="304">ed a Ferraù un gran colpo menòe.</l>
    </lg>
    <lg n="39">
     <l n="305">Il colpo scese in sul collo al cavallo:</l>
     <l n="306">le piastre dell'acciaio fur forte tanto</l>
     <l n="307">che 'l colpo niente poté magagnallo.</l>
     <l n="308">Ferraù, a quel colpo, tanto o quanto</l>
     <l n="309">per ferir s'acconciò in quello istallo:</l>
     <l n="310">da Orlando dilungossi dall'un canto;</l>
     <l n="311">poi punse il destrïer con grande ardire</l>
     <l n="312">e sopra al conte Orlando andò a ferire.</l>
    </lg>
    <lg n="40">
     <l n="313">A destra ed a sinestra si ferieno</l>
     <l n="314">per sì gran forza i baron corrucciosi:</l>
     <l n="315">l'arme e le piastre per terra cadieno</l>
     <l n="316">per lor gran colpi forti e poderosi.</l>
     <l n="317">Ed amenduni grande afanno avieno</l>
     <l n="318">per lo combattere, quei valorosi;</l>
     <l n="319">ma combattendo Orlando gli menòe</l>
     <l n="320">sì grieve colpo che tutto il piegòe.</l>
    </lg>
    <lg n="41">
     <l n="321">Giunse in sull'elmo e a niente s'apiccava,</l>
     <l n="322">anzi allo 'mbusto giuso discendea</l>
     <l n="323">e poi in sul collo del destrier calava:</l>
     <l n="324">arme ch'avesse niente gli valea</l>
     <l n="325">che l'armadura e 'l collo gli tagliava,</l>
     <l n="326">onde in terra el destrier morto cadea.</l>
     <l n="327">Inverso Orlando Ferraù gridòe:</l>
     <l n="328">— Mal aggia chi spron d'oro ti calzòe. —</l>
    </lg>
    <lg n="42">
     <l n="329">Orlando, quando questo fatto vede,</l>
     <l n="330">di subito discese da cavallo</l>
     <l n="331">ed a Ferraù disse: — Per mia fede</l>
     <l n="332">e' non mi pare aver commesso fallo;</l>
     <l n="333">ma la battaglia vo' con teco a piede.</l>
     <l n="334">Non vo' da te vantaggio, Iddio sallo. —</l>
     <l n="335">Coi brandi in mano a piedi cominciaro</l>
     <l n="336">la gran battaglia sanza alcun riparo.</l>
    </lg>
    <lg n="43">
     <l n="337">Insino a vespro a piede ed ancor piùe</l>
     <l n="338">aveano combattuto i baron franchi;</l>
     <l n="339">tuttavia, rinnalzando lor virtùe,</l>
     <l n="340">e' del combatter non parieno stanchi.</l>
     <l n="341">Combattean forte Orlando e Ferraùe</l>
     <l n="342">e di battaglia non venivan manchi;</l>
     <l n="343">se l'uno dava, l'altro gli rendeva,</l>
     <l n="344">sì fortemente ciascun combatteva.</l>
    </lg>
    <lg n="44">
     <l n="345">L'un colpo sopra l'altro radoppiava</l>
     <l n="346">come baron che gli sapien menare</l>
     <l n="347">e l'arme a pezzi per il campo andava;</l>
     <l n="348">ma di lor carne non potean tagliare.</l>
     <l n="349">Il giorno di quel loco si mutava;</l>
     <l n="350">il sol si cominciava a coricare:</l>
     <l n="351">e baron molti colpi s'avien dati</l>
     <l n="352">e non s'eran de niente avantaggiati.</l>
    </lg>
    <lg n="45">
     <l n="353">Ferraù disse: — Che vogliam noi fare?</l>
     <l n="354">la scura notte viene e vanne il giorno.</l>
     <l n="355">Voglianci noi andare a riposare</l>
     <l n="356">e domattina farem qui ritorno? —</l>
     <l n="357">Rispose Orlando: — Di ciò che a te pare</l>
     <l n="358">io son contento, cavalieri adorno. —</l>
     <l n="359">Ed al campo promisser di tornare</l>
     <l n="360">al bel mattino e lor forze provare.</l>
    </lg>
    <lg n="46">
     <l n="361">Disse Orlando: — Or ascolta mie sermoni</l>
     <l n="362">ch'io ti vo' dire, o franco cavalieri:</l>
     <l n="363">sienti racomandati i mie baroni</l>
     <l n="364">e specialmente il marchese Ulivieri. —</l>
     <l n="365">Dipartirsi amendua i pro' campioni:</l>
     <l n="366">pigliò ciascun la suo via pe' sentieri.</l>
     <l n="367">Or seguirà la presente battaglia.</l>
     <l n="368">Cristo vi guardi di doglia e travaglia.</l>
    </lg>
   </lg>
  </body>
 </text>
</TEI>