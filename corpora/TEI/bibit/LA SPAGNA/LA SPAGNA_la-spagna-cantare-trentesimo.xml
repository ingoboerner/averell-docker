<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMO</title>
    <author>LA SPAGNA</author>
   </titleStmt>
   <extent>
    <measure unit="stanza">42</measure>
    <measure unit="line">336</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O sommo Dïo, padre potentissimo,</l>
     <l n="2">che 'n sulla croce ti lasciasti apendere,</l>
     <l n="3">e spandesti tuo sangue preziosissimo</l>
     <l n="4">per volerci da tenebre difendere,</l>
     <l n="5">donami grazia, Salvator santissimo,</l>
     <l n="6">ch'io sappia sì questo cantar distendere</l>
     <l n="7">che piaccia a tutti que' che l'udiranno.</l>
     <l n="8">Or udirete tradimento e inganno.</l>
    </lg>
    <lg n="2">
     <l n="9">Essendo Gano e Marsilio a sedere,</l>
     <l n="10">sì come io dissi nell'altro cantare,</l>
     <l n="11">su una sedia d'òr di gran valere,</l>
     <l n="12">che 'l tradimento volea ordinare,</l>
     <l n="13">Dio dimostrò allora suo potere,</l>
     <l n="14">che quella sedia si vide fiaccare,</l>
     <l n="15">e Gano e 'l re caddon di botto a terra:</l>
     <l n="16">el mal pensiero Gano non diserra.</l>
    </lg>
    <lg n="3">
     <l n="17">Gran maraviglia si fe' allora Gano,</l>
     <l n="18">vedendo che la sedia era caduta:</l>
     <l n="19">del tradimento pessimo e villano</l>
     <l n="20">per quel miracol già non si rimuta.</l>
     <l n="21">Marsilio allora il prese per la mano</l>
     <l n="22">dicendo: — Molto ho caro tua venuta. —</l>
     <l n="23">Così insieme in un giardino andaro</l>
     <l n="24">ed altri gran baron gli seguitaro.</l>
    </lg>
    <lg n="4">
     <l n="25">Entraron nel giardino tutti quanti,</l>
     <l n="26">che fur ventotto de' migliori eletti,</l>
     <l n="27">tra re, principi, duchi ed amiranti,</l>
     <l n="28">di Marsilion tutti amici perfetti.</l>
     <l n="29">Ancora venne a Marsilio davanti</l>
     <l n="30">la bella donna sua sanza difetti.</l>
     <l n="31">Per quello che l'autor per vero spanda,</l>
     <l n="32">apellata era la reina Branda.</l>
    </lg>
    <lg n="5">
     <l n="33">Aveva in quel giardino una fontana</l>
     <l n="34">con cento pomi dintorno adornata,</l>
     <l n="35">che al mondo non v'è una più sovrana,</l>
     <l n="36">d'un bello prato tutta circumdata.</l>
     <l n="37">Marsilio e tutta sua compagnia vana</l>
     <l n="38">in quel pratel sedieno quella fiata</l>
     <l n="39">in su un drappo lavorato ad oro;</l>
     <l n="40">e Gano insieme sedette con loro.</l>
    </lg>
    <lg n="6">
     <l n="41">Fece Marsilio un gran libro recare,</l>
     <l n="42">dove la storia era di Macometto,</l>
     <l n="43">dicendo a Gano: — E' ti convien giurare</l>
     <l n="44">per osservare, sanza alcun difetto,</l>
     <l n="45">sì come Orlando morir possiam fare,</l>
     <l n="46">anzi ti parta d'in sul mio distretto. —</l>
     <l n="47">E Gano in su quel libro la man pose</l>
     <l n="48">e d'osservarlo l'animo dispose</l>
    </lg>
    <lg n="7">
     <l n="49">dicendo: — Il modo ch'abiate a tenere</l>
     <l n="50">si è che 'l gran tributo, ch'è promesso</l>
     <l n="51">di dare a Carlo, dobbiate attenere</l>
     <l n="52">ed io tantosto portarollo ad esso.</l>
     <l n="53">Carlo, vegendo tanto vostro avere,</l>
     <l n="54">di vostro regno si partirà esso</l>
     <l n="55">con tutta sua grande oste e lasceravvi:</l>
     <l n="56">Orlando a Roncisvalle attenderavvi.</l>
    </lg>
    <lg n="8">
     <l n="57">Dirò a lui che voi verrete in Francia</l>
     <l n="58">per san Michele, quando è la gran festa;</l>
     <l n="59">poi lascerà Orlando, franca lancia,</l>
     <l n="60">con ventimila che ha a sua richiesta;</l>
     <l n="61">e voi verrete poi per dargli mancia</l>
     <l n="62">con tutto vostro sforzo e gran podesta.</l>
     <l n="63">Di vostra gente tre schiere farete:</l>
     <l n="64">una di centomila manderete.</l>
    </lg>
    <lg n="9">
     <l n="65">I centomila fien tutti tagliati;</l>
     <l n="66">poi la seconda abiate aparecchiata.</l>
     <l n="67">Costor saranno a mal fine recati</l>
     <l n="68">e la gente cristiana fia alassata</l>
     <l n="69">e di lor morti assai e 'nnaverati.</l>
     <l n="70">Non aspettar ch'ella sia riposata:</l>
     <l n="71">la terza schiera venga avanti poscia</l>
     <l n="72">sì che a' Cristiani dia pena ed angoscia,</l>
    </lg>
    <lg n="10">
     <l n="73">perché gli troveranno lassi e stanchi,</l>
     <l n="74">gran parte morti ed ancora feruti,</l>
     <l n="75">e lor cavagli feriti pei fianchi,</l>
     <l n="76">sicché assai ne saranno caduti,</l>
     <l n="77">e fieno vostri baron freschi e franchi.</l>
     <l n="78">Vostri voler saran tutti compiuti:</l>
     <l n="79">nessun Cristian farà di morte scampo,</l>
     <l n="80">salvo che Orlando che rimarrà al campo.</l>
    </lg>
    <lg n="11">
     <l n="81">Quale non puote per forza esser morto,</l>
     <l n="82">ma arà gran dolor della sua gente.</l>
     <l n="83">Vegendoli condotti a cotal porto,</l>
     <l n="84">per gran dolore morrà certamente.</l>
     <l n="85">Perduto arà Carlo allor suo conforto,</l>
     <l n="86">che per lui solo si tien sì possente.</l>
     <l n="87">Sarai signore di Cristianitade,</l>
     <l n="88">d'ogni provincia, castella e cittade. —</l>
    </lg>
    <lg n="12">
     <l n="89">Marsilio allora fu molto gioioso,</l>
     <l n="90">facendo a Gano feste ed allegrezza,</l>
     <l n="91">e sì dicea: — Dimmi, baron grazioso,</l>
     <l n="92">come mi posso fidar per certezza</l>
     <l n="93">che 'l tradimento facci ben nascoso,</l>
     <l n="94">se io ti do il tesoro e la ricchezza. —</l>
     <l n="95">Disse allor Gano: — Io l'ho giurato e giuro,</l>
     <l n="96">ch'io faccia tal trattato sta sicuro. —</l>
    </lg>
    <lg n="13">
     <l n="97">— Possomi io attenere a te per certo, —</l>
     <l n="98">— disse Marsilio — dandoti il tributo? —</l>
     <l n="99">Rispose Gano: — Sì, chiaro ed aperto,</l>
     <l n="100">atterrò ben ciò che t'ho promettuto. —</l>
     <l n="101">Allor Gesù pel tradimento sperto</l>
     <l n="102">volle mostrar miracolo compiuto,</l>
     <l n="103">che quella fonte, d'acqua tanto chiara,</l>
     <l n="104">diventò rossa come sangue e amara.</l>
    </lg>
    <lg n="14">
     <l n="105">E gli albor del giardino si seccaro:</l>
     <l n="106">la gente allor maravigliossi molto.</l>
     <l n="107">Un re allora, valoroso e chiaro,</l>
     <l n="108">donò a Gano un elmo bello molto.</l>
     <l n="109">Un altro re non fu nïente avaro;</l>
     <l n="110">un brando gli donò dicendo in volto:</l>
     <l n="111">— Questo è il brando miglior che sia al mondo,</l>
     <l n="112">da Durlindana in fuori, io ti rispondo. —</l>
    </lg>
    <lg n="15">
     <l n="113">Di tali doni Gan gli ringraziava.</l>
     <l n="114">Allor si levò ritta la reina</l>
     <l n="115">ed una bella borsa a Gan donava</l>
     <l n="116">con cinque pietre, ognuna molto fina.</l>
     <l n="117">— Questa vi dono — la dama parlava —</l>
     <l n="118">— solo perché la diate a tal dottrina</l>
     <l n="119">alla vostra mogliera da mia parte. —</l>
     <l n="120">Ed allor la reina si diparte.</l>
    </lg>
    <lg n="16">
     <l n="121">Non vi fu duca, principe o barone,</l>
     <l n="122">che del tesoro a Gano non donasse.</l>
     <l n="123">Parlando disse Gano a Marsilione</l>
     <l n="124">che 'l gran tributo allora aparecchiasse:</l>
     <l n="125">— Ch'io non vorrei che monsignor Carlone</l>
     <l n="126">per la mia stanza fellonia pensasse. —</l>
     <l n="127">Marsilio disse: — Egli è aparechiato.</l>
     <l n="128">Quando vuoi gire, ti sarà recato. —</l>
    </lg>
    <lg n="17">
     <l n="129">Gli statichi con quel magno tesoro</l>
     <l n="130">mandò Marsilio a Carlo imperadore</l>
     <l n="131">e dieci muli caricati d'oro</l>
     <l n="132">donò a Gano fellon traditore.</l>
     <l n="133">Ed ei si dipartì sanza dimoro</l>
     <l n="134">per tosto ritornare a suo signore,</l>
     <l n="135">e per più giorni tanto ha cavalcato,</l>
     <l n="136">che nella Stella a Carlo fu arivato.</l>
    </lg>
    <lg n="18">
     <l n="137">Quando l'oste di Carlo grazïosa</l>
     <l n="138">vide venir que' muli caricati,</l>
     <l n="139">tutta la gente paria vittoriosa.</l>
     <l n="140">Assai baroni incontra fur andati</l>
     <l n="141">a Gano e all'imbasciata maliziosa,</l>
     <l n="142">non credendo esser traditi e ingannati.</l>
     <l n="143">E Gano col tributo inanzi a Carlo</l>
     <l n="144">andò sol per volere apresentarlo.</l>
    </lg>
    <lg n="19">
     <l n="145">Grande festa fe' Carlo allora a Gano</l>
     <l n="146">dicendo: — Tu se' quel che per tuo ardire</l>
     <l n="147">acresci sempre il populo cristiano.</l>
     <l n="148">Or voglio, Gano, le novelle odire. —</l>
     <l n="149">Nel padiglione allor di Carlo Mano</l>
     <l n="150">si raunaro i baron per sentire</l>
     <l n="151">quel che Marsilio avea in cuor di fare;</l>
     <l n="152">e Gano falso cominciò a parlare:</l>
    </lg>
    <lg n="20">
     <l n="153">— Monsignor Carlo, Marsilio ha mandato</l>
     <l n="154">questo tributo e vuolsi battezare.</l>
     <l n="155">Per la festa di san Michel beato</l>
     <l n="156">verrà in Francia a tua lege osservare;</l>
     <l n="157">ma vuol che 'l campo e l'oste sia levato</l>
     <l n="158">ed in Cristianità debbi tornare;</l>
     <l n="159">e l'Argaliffo di Baldracca, suo zio,</l>
     <l n="160">non può mandare, che intrar lo vid'io</l>
    </lg>
    <lg n="21">
     <l n="161">in una nave e partirsi. Dal porto</l>
     <l n="162">forse a tre miglia una gran tempesta</l>
     <l n="163">per il mar si levò e io vidi scorto</l>
     <l n="164">che la nave afondò sanza far resta.</l>
     <l n="165">Io ti so dir per certo ch'egli è morto,</l>
     <l n="166">sì che di ciò si può far gioia e festa.</l>
     <l n="167">È questa l'ambasciata mi fu data</l>
     <l n="168">dal re Marsilio e così l'ho contata.</l>
    </lg>
    <lg n="22">
     <l n="169">Onde parrebbe a me per lo migliore</l>
     <l n="170">di levar quinci logge e padiglioni,</l>
     <l n="171">perché Marsilio ti vuol per signore</l>
     <l n="172">ed hatti fatto così magni doni,</l>
     <l n="173">e lasciare alla guardia di valore</l>
     <l n="174">un caporal con alquanti baroni,</l>
     <l n="175">che aspetino Marsilio infino a tanto</l>
     <l n="176">che a prendere verrà il battesmo santo.</l>
    </lg>
    <lg n="23">
     <l n="177">A me parrebbe di lasciare Orlando</l>
     <l n="178">e in compagnia il marchese Ulivieri,</l>
     <l n="179">e Marsilione in tal modo aspettando,</l>
     <l n="180">con esso lor ventimila guerrieri. —</l>
     <l n="181">Orlando gli rispose allor ghignando:</l>
     <l n="182">— Dolce patrigno, pro' Gan da Pontieri,</l>
     <l n="183">io vegio ben che di buon cor m'amate</l>
     <l n="184">poi che di tale onor capo mi fate. —</l>
    </lg>
    <lg n="24">
     <l n="185">Carlo rispose: — Nïente mi piace</l>
     <l n="186">che Orlando rimanga a guardia fare.</l>
     <l n="187">Un altro de li miei baron verace</l>
     <l n="188">voglio che stia a Marsilio aspettare. —</l>
     <l n="189">Orlando disse: — Non arò mai pace</l>
     <l n="190">se mi volete questo contradiare. —</l>
     <l n="191">Carlo, vegendo pure il suo volere,</l>
     <l n="192">aconsentì dovesse rimanere</l>
    </lg>
    <lg n="25">
     <l n="193">con sessanta migliaia di buona gente,</l>
     <l n="194">acciò che fusse in cotal luogo forte.</l>
     <l n="195">Orlando disse: — Non torrò nïente</l>
     <l n="196">cotanta gente meco a tale sorte.</l>
     <l n="197">Mille a cavallo voglio solamente</l>
     <l n="198">che già non aggio paura di morte. —</l>
     <l n="199">Disse Ulivieri allora e suo' compagni:</l>
     <l n="200">— Qui sanza noi non vogliam che rimagni.</l>
    </lg>
    <lg n="26">
     <l n="201">E qui vogliam ventimila secento</l>
     <l n="202">con teco rimanere in compagnia. —</l>
     <l n="203">Orlando gli rispose: — Io son contento</l>
     <l n="204">rimanghin qui e gli altri vadin via. —</l>
     <l n="205">Allora Carlo fe' comandamento</l>
     <l n="206">a tutta sua grande oste e baronia</l>
     <l n="207">che logge e padiglioni ognun levasse</l>
     <l n="208">e per partir sue some caricasse.</l>
    </lg>
    <lg n="27">
     <l n="209">Allor fuor logge e trabacche levate,</l>
     <l n="210">che ognuno parea pien d'allegrezza:</l>
     <l n="211">tutte lor some avevan caricate</l>
     <l n="212">di panni e d'armadure e gran ricchezza.</l>
     <l n="213">Furono le bandiere rasegnate</l>
     <l n="214">di quella gente di tanta fierezza.</l>
     <l n="215">Ed ordinò e diede l'antiguarda</l>
     <l n="216">a Salamon con sua gente gagliarda.</l>
    </lg>
    <lg n="28">
     <l n="217">Così partendo Carlo parlò allora</l>
     <l n="218">al conte Orlando dicendo: — Qui aspetta</l>
     <l n="219">il re Marsilio ed io farò dimora</l>
     <l n="220">con tutta questa gente mia perfetta</l>
     <l n="221">a san Giovanni Piè di Porto ancora,</l>
     <l n="222">perché l'animo mio molto sospetta. —</l>
     <l n="223">E così Carlo partissi ed Orlando</l>
     <l n="224">a Roncisvalle rimase aspettando.</l>
    </lg>
    <lg n="29">
     <l n="225">Tanto cavalcò Carlo e suo seguìto,</l>
     <l n="226">che a Porto san Giovanni fu arivato.</l>
     <l n="227">Non credendosi già esser tradito,</l>
     <l n="228">fu con sua oste in tal luogo attendato.</l>
     <l n="229">Or qui lasciamo Carlo a tal partito</l>
     <l n="230">e direm di Marsilio c'ha spïato</l>
     <l n="231">che levata è la grande oste di Carlo</l>
     <l n="232">e come Orlando è rimaso aspettarlo.</l>
    </lg>
    <lg n="30">
     <l n="233">Subito fece un magno parlamento</l>
     <l n="234">di tutti e suoi re, principi e baroni</l>
     <l n="235">per consigliarsi dell'avisamento</l>
     <l n="236">che far dovien co' cristiani campioni.</l>
     <l n="237">Ed allora un baron di valimento,</l>
     <l n="238">nepote di Marsilio a tal sermoni,</l>
     <l n="239">ch'Ardalotto per nome era chiamato,</l>
     <l n="240">si leva ritto, acceso ed infiammato.</l>
    </lg>
    <lg n="31">
     <l n="241">Nanzi a Marsilio parla arditamente:</l>
     <l n="242">— Signor possente, un dono v'adimando,</l>
     <l n="243">ch'a Roncisvalle alla cristiana gente</l>
     <l n="244">el primo feritor voglio esser quando</l>
     <l n="245">cavalcaremo, a non fallir nïente.</l>
     <l n="246">Orlando occiderò là col mio brando:</l>
     <l n="247">a Ulivieri farò il somigliante</l>
     <l n="248">per nostro dio Macone e Trevigante.</l>
    </lg>
    <lg n="32">
     <l n="249">Dammi dei vostri baroni sovrani</l>
     <l n="250">undeci, i quali sien miei compagnoni,</l>
     <l n="251">sì ch'arem paladin com'e Cristiani.—</l>
     <l n="252">Allora Falserone a tal sermoni</l>
     <l n="253">disse: — Ucciderò Orlando con mie mani,</l>
     <l n="254">se nostro dio Macone mi perdoni. —</l>
     <l n="255">Allor si levò ritto il re Malprimo</l>
     <l n="256">e disse: — Occidere Orlando mi stimo. —</l>
    </lg>
    <lg n="33">
     <l n="257">Poi si levò Turchion di Tortolosa,</l>
     <l n="258">Folgore re e poi il re Franchino</l>
     <l n="259">ed altra gran baronia valorosa</l>
     <l n="260">di quel malvagio popul saracino:</l>
     <l n="261">col cuore e colla mente velenosa</l>
     <l n="262">minacciavano Orlando paladino</l>
     <l n="263">ed Ulivieri e la sua compagnia</l>
     <l n="264">e di metterli tutti in mala via.</l>
    </lg>
    <lg n="34">
     <l n="265">Marsilio apellò il re Falserone</l>
     <l n="266">dicendo: — Io vo' che tu la prima schiera</l>
     <l n="267">guidi con centomilia di persone</l>
     <l n="268">ed Ardalotto con teco a bandiera.</l>
     <l n="269">Insieme sia con voi el re Turchione</l>
     <l n="270">a ferir sopra quella gente fiera. —</l>
     <l n="271">Poi apellò re Grandonio di vaglia:</l>
     <l n="272">— Concedo a te la seconda battaglia.</l>
    </lg>
    <lg n="35">
     <l n="273">Con teco Chïarello e Fieramonte</l>
     <l n="274">e re Margaritone pro' e ardito;</l>
     <l n="275">el re Cornuto vo' con forze pronte,</l>
     <l n="276">Folgore e Fïoretto al mio seguìto.</l>
     <l n="277">Questi sien paladini contra 'l conte,</l>
     <l n="278">il qual per noi sarà a morte finito.</l>
     <l n="279">Ora ciascun d'armare si procacci</l>
     <l n="280">e poi per cavalcar tosto si spacci. —</l>
    </lg>
    <lg n="36">
     <l n="281">Allor mandò il bando per la terra</l>
     <l n="282">ch'ognun s'armasse e montasse a cavallo</l>
     <l n="283">con tutte buone armadure di guerra.</l>
     <l n="284">Allora ciascheduno sanza fallo,</l>
     <l n="285">d'arme coverto, suo cavallo aferra</l>
     <l n="286">e dipartironsi di quello stallo.</l>
     <l n="287">E come fu la gente aparecchiata,</l>
     <l n="288">di Seragoza uscì così schierata.</l>
    </lg>
    <lg n="37">
     <l n="289">Chiamò Marsilio allora Bianciardino</l>
     <l n="290">dicendo: — I' vo' che guidi mille some</l>
     <l n="291">di robba da mangiare, pane e vino</l>
     <l n="292">a Roncisvalle e dalle, da mio nome,</l>
     <l n="293">al conte Orlando, il qual farem tapino,</l>
     <l n="294">che non gl'incresca l'aspettar: di' come</l>
     <l n="295">non posso ancor venir, sì che perdoni</l>
     <l n="296">a me e pigli di queste imbandigioni</l>
    </lg>
    <lg n="38">
     <l n="297">sì ch'egli e la sua gente se rinfreschi.</l>
     <l n="298">Se così fai non aranno temenza;</l>
     <l n="299">e suoi baroni brettoni e franceschi</l>
     <l n="300">mangeran tanto e non aràn potenza.</l>
     <l n="301">Noi giugneremo adosso a loro freschi</l>
     <l n="302">e darem loro mala penitenza,</l>
     <l n="303">e come aràn la vettovaglia tolta,</l>
     <l n="304">di ritornare dà tosto la volta. —</l>
    </lg>
    <lg n="39">
     <l n="305">Allora Bianciardino se diparte</l>
     <l n="306">con mille some de rinfrescamento</l>
     <l n="307">e cavalcando giunse in quelle parte</l>
     <l n="308">dov'erano e Cristian pien d'ardimento.</l>
     <l n="309">Così le some che portava ad arte</l>
     <l n="310">diede ad Orlando che di buon talento</l>
     <l n="311">le ricevette e poi Bianciardin disse</l>
     <l n="312">la sua imbasciata e da lui dipartisse.</l>
    </lg>
    <lg n="40">
     <l n="313">Tutti e Cristiani allor se rinfrescarono</l>
     <l n="314">di ciò che a loro faceva mestieri:</l>
     <l n="315">molti la sera quivi s'inebriarono,</l>
     <l n="316">laonde Orlando insieme a Ulivieri</l>
     <l n="317">di buona guardia far si consigliarono</l>
     <l n="318">tutta la notte sanz'altri pensieri.</l>
     <l n="319">In su un poggio fino a mezanotte</l>
     <l n="320">deliberaron di far guardia ad otte.</l>
    </lg>
    <lg n="41">
     <l n="321">Disse Orlando: — Ulivier, guarderò io</l>
     <l n="322">infino a mezanotte in su quel monte</l>
     <l n="323">e tu la farai poi per nostro Dio. —</l>
     <l n="324">— Io son contento — rispose egli al conte.</l>
     <l n="325">Così Orlando in sun quel poggio gio</l>
     <l n="326">con mille cavalieri alla sua fronte</l>
     <l n="327">per far del campo la guardia e la scorta,</l>
     <l n="328">acciò che gente sua non fosse morta.</l>
    </lg>
    <lg n="42">
     <l n="329">Ulivier se rimase alla pianura</l>
     <l n="330">con l'altra gente ed andossi a dormire.</l>
     <l n="331">Non avea già dottanza né paura</l>
     <l n="332">il forte conte di dover morire.</l>
     <l n="333">Lasciamo qui finir la notte scura</l>
     <l n="334">e poi raconterò nell'altro dire</l>
     <l n="335">sì come si schierò la gente ardita.</l>
     <l n="336">Cristo vi guardi e sua madre fiorita.</l>
    </lg>
   </lg>
  </body>
 </text>
</TEI>