<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE VENTESIMOQUARTO</title>
    <author>LA SPAGNA</author>
   </titleStmt>
   <extent>
    <measure unit="stanza">44</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-ventesimoqua</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE VENTESIMOQUARTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE VENTESIMOQUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Virtù superna da cui tutto muove,</l>
     <l n="2">celestïale e divina potenza,</l>
     <l n="3">altissimo Signor, superno Giove,</l>
     <l n="4">misericordia, giustizia e clemenza,</l>
     <l n="5">a te ricorro sempre, e non altrove,</l>
     <l n="6">e priegoti con magna reverenza</l>
     <l n="7">che concedi a mio cor tanta memoria,</l>
     <l n="8">ch'io sappia e possa seguir questa storia.</l>
    </lg>
    <lg n="2">
     <l n="9">L'altro cantar, signor, vi fu finito,</l>
     <l n="10">come Isolier, sì valorosa lancia,</l>
     <l n="11">dentro da Pampalona era redito,</l>
     <l n="12">quando il Danese partì per tal mancia.</l>
     <l n="13">Torniamo a Carlo, imperador gradito,</l>
     <l n="14">ch'era ben otto giorni stato in Francia,</l>
     <l n="15">per ritornare a Pampalona magna</l>
     <l n="16">chiamò Ghïon, fil del re di Brettagna.</l>
    </lg>
    <lg n="3">
     <l n="17">— La signoria ti do come vicaro,</l>
     <l n="18">ch'a tutta gente mantenghi ragione,</l>
     <l n="19">sia che si vuole, cortese o avaro,</l>
     <l n="20">povero o ricco, mercante o barone;</l>
     <l n="21">chi ha ragion, fagliela aperto e chiaro,</l>
     <l n="22">e sì punisci chi fa falligione. —</l>
     <l n="23">Ghïon rispose: — A voi grazia ne rende:</l>
     <l n="24">accetto sempre, a voi onor crescendo. —</l>
    </lg>
    <lg n="4">
     <l n="25">Poi mandò Carlo un suo fino messaggio</l>
     <l n="26">a Desider, ch'era re di Pavia,</l>
     <l n="27">che a Pampalona con suo baronaggio</l>
     <l n="28">di qui a sei mesi apresentato sia.</l>
     <l n="29">Poi Carlo Mano con séguito maggio</l>
     <l n="30">con vettoria di Francia si partia</l>
     <l n="31">e cavalcando giunse in pochi giorni</l>
     <l n="32">dov'era l'oste e suoi baroni adorni.</l>
    </lg>
    <lg n="5">
     <l n="33">Fe' tutto il campo di Carlo gran festa:</l>
     <l n="34">piccoli e grandi hanno molta allegrezza.</l>
     <l n="35">Ghion, che ha la signoria a sua podesta,</l>
     <l n="36">per dimostrare altrove sua franchezza</l>
     <l n="37">si assembrò di valorosa gesta,</l>
     <l n="38">giovani adatti di molta prodezza,</l>
     <l n="39">diecimila a cavallo arditi e franchi,</l>
     <l n="40">che a far battaglia non erano stanchi.</l>
    </lg>
    <lg n="6">
     <l n="41">Radunata la gente sì gagliarda,</l>
     <l n="42">fece un vicario in suo simile stallo:</l>
     <l n="43">un gentiluomo di possa gagliarda;</l>
     <l n="44">e comandogli, e dovesse osservallo,</l>
     <l n="45">di fare nella terra buona guarda</l>
     <l n="46">a gente a piè e a quella da cavallo,</l>
     <l n="47">ed a ogni uomo ragion mantenesse,</l>
     <l n="48">sia chi si vuole o che stato tenesse.</l>
    </lg>
    <lg n="7">
     <l n="49">Ghïon fe' far bandiere e gonfaloni</l>
     <l n="50">a nuove insegne e nuove sopraveste</l>
     <l n="51">ad aquile e liopardi ed a leoni,</l>
     <l n="52">di cinghiali e cavalli busti e teste,</l>
     <l n="53">draghi, serpenti ed ucelli grifoni,</l>
     <l n="54">pavoni e galli e molti ucei con creste,</l>
     <l n="55">e pesci ed orsi e più diverse fiere</l>
     <l n="56">fe' fare a sopraveste ed a bandiere.</l>
    </lg>
    <lg n="8">
     <l n="57">Tutte arme, che non furon mai vedute,</l>
     <l n="58">fe' far Ghïone a tutta la sua gente,</l>
     <l n="59">per che non fosser da niun cognosciute,</l>
     <l n="60">né chi fusse si sapesse nïente.</l>
     <l n="61">Come tutte l'arnese fur compiute,</l>
     <l n="62">con diecimila partì tostamente,</l>
     <l n="63">passando Francia, Guascogna e Brettagna,</l>
     <l n="64">Navarra tutta ed arivò in Spagna.</l>
    </lg>
    <lg n="9">
     <l n="65">Un dì, sull'ora che 'l sole tramonta,</l>
     <l n="66">e lascia l'universo intenebrato,</l>
     <l n="67">secondamente che l'autor mi conta,</l>
     <l n="68">Ghïone a Pampalona fu arivato.</l>
     <l n="69">Da l'una parte della terra smonta:</l>
     <l n="70">l'oste di Carlo era da l'altro lato.</l>
     <l n="71">Trabacche e padiglioni fe' rizare</l>
     <l n="72">e gonfaloni e bandiere spiegare.</l>
    </lg>
    <lg n="10">
     <l n="73">Tutta la notte vi si riposaro,</l>
     <l n="74">facendo festa e stormenti sonando.</l>
     <l n="75">Quando aparve al mattino il giorno chiaro,</l>
     <l n="76">verso di loro guardò il conte Orlando</l>
     <l n="77">dicendo: — Questi donde ce arivaro? —</l>
     <l n="78">E sopra ciò forte viene pensando.</l>
     <l n="79">A suo compagni la gente mostrava:</l>
     <l n="80">per l'oste ognuno si maravigliava.</l>
    </lg>
    <lg n="11">
     <l n="81">Diceva Orlando: — Io so bene che io</l>
     <l n="82">nella mia zambra ho tutte disegnate</l>
     <l n="83">quante arme son di sotto al nostro Dio</l>
     <l n="84">di tutte le persone nominate.</l>
     <l n="85">Niuna di quelle vi conosco io:</l>
     <l n="86">mai non vidi arme tanto travisate.</l>
     <l n="87">Idio potrebbe far, ma non Macone,</l>
     <l n="88">che quelle fossin per vero persone. —</l>
    </lg>
    <lg n="12">
     <l n="89">Que' della terra avieno gran paura</l>
     <l n="90">vegendo quella gente così fresca,</l>
     <l n="91">bene a caval, coperti d'armadura:</l>
     <l n="92">credean che fossino gente francesca.</l>
     <l n="93">Da quel lato montâr su per le mura</l>
     <l n="94">e raconciavano alcuna bertesca.</l>
     <l n="95">Diceva l'uno all'altro de' Pagani:</l>
     <l n="96">— Non paion quelle insegne de' Cristiani. —</l>
    </lg>
    <lg n="13">
     <l n="97">Re Isolier per saper certamente</l>
     <l n="98">che gente era e di qual condizïoni,</l>
     <l n="99">fuor della terra uscì subitamente</l>
     <l n="100">e seco in compagnia trenta baroni.</l>
     <l n="101">Nel campo della cristïana gente</l>
     <l n="102">entrò gridando a sì fatti sermoni:</l>
     <l n="103">— Per vostro Dio, cavalier, dite a noi</l>
     <l n="104">qual'è il maggior capitano di voi? —</l>
    </lg>
    <lg n="14">
     <l n="105">Isolier fu menato al padiglione</l>
     <l n="106">dov'era il capitan di quella schiera.</l>
     <l n="107">Isolier salutòl con bel sermone</l>
     <l n="108">dicendo: — Dimmi, sir, di che riviera</l>
     <l n="109">sète voi o di qual condizïone?</l>
     <l n="110">Di che paese o di che manïera?</l>
     <l n="111">Credi tu in Gesù Cristo o in Macometto?</l>
     <l n="112">Dimmi la verità, baron perfetto. —</l>
    </lg>
    <lg n="15">
     <l n="113">Ghïon rispose: — Io non credo in Gesùe,</l>
     <l n="114">né in Macometto non ho mia speranza.</l>
     <l n="115">Negl'idoli ho messa mia virtùe</l>
     <l n="116">e così credo che abbino possanza.</l>
     <l n="117">Dapoi che vuoi sapere donde io fue,</l>
     <l n="118">del regno Feminoro per certanza,</l>
     <l n="119">io confino con l'India magïore,</l>
     <l n="120">dall'altra parte con l'India minore.</l>
    </lg>
    <lg n="16">
     <l n="121">Mio padre è un richissimo almansoro,</l>
     <l n="122">sir di paesi non potrei dir tanti:</l>
     <l n="123">di persone e di terre e di tesoro.</l>
     <l n="124">è più ricco che Carlo tre cotanti.</l>
     <l n="125">Gran tempo fa mi parti' con costoro,</l>
     <l n="126">cercando il mondo di dietro e davante:</l>
     <l n="127">soldo vorrei, però che m'è mancato</l>
     <l n="128">l'oro e l'argento, ch'io avea recato.</l>
    </lg>
    <lg n="17">
     <l n="129">I' ho qui con meco diecimila armati,</l>
     <l n="130">ch'uomini sono di grande potere:</l>
     <l n="131">si son con sette cotanti avisati</l>
     <l n="132">e perdenti gli han fatti rimanere.</l>
     <l n="133">Con que' Cristian, che son colà atendati,</l>
     <l n="134">con questa gente non credo temere.</l>
     <l n="135">se come Orlando fussin forti tutti,</l>
     <l n="136">per la mia gente fien tutti destrutti.</l>
    </lg>
    <lg n="18">
     <l n="137">Ancor te dico: se questa cittade</l>
     <l n="138">fusse di gente ben piena e calcata,</l>
     <l n="139">avesson quanto potesson bontade,</l>
     <l n="140">per noi sarebbe a mal fine recata.</l>
     <l n="141">Sia chi si vuole o di quali contrade,</l>
     <l n="142">el qual soldo mi dia a questa fiata,</l>
     <l n="143">o que' del campo o vuo' que' della terra,</l>
     <l n="144">gl'imprometto di dar vinta la guerra. —</l>
    </lg>
    <lg n="19">
     <l n="145">Quando Isolieri udì così parlare,</l>
     <l n="146">disse: — Dimmi, baron, s'io ti soldassi,</l>
     <l n="147">come mi poteria di te fidare?</l>
     <l n="148">Non ti conosco: se tu m'ingannassi? —</l>
     <l n="149">Disse Ghïone: — Ed io ti voglio dare,</l>
     <l n="150">se hai paura che io ti fallassi,</l>
     <l n="151">cavalier cinquecento per istagi</l>
     <l n="152">de' migliori ch'io abbi e de' più sagi. —</l>
    </lg>
    <lg n="20">
     <l n="153">Disse il re Isolier: — Io son contento.</l>
     <l n="154">Giamo a mio padre: accordati con ello. —</l>
     <l n="155">Ghïone tolse de' suoi cinquecento:</l>
     <l n="156">nella città andò col Pagan fello.</l>
     <l n="157">I Pagan fecer gran bisbigliamento</l>
     <l n="158">dicendo l'uno all'altro: — Vedi quello?</l>
     <l n="159">Vedi quell'altro come sono armati,</l>
     <l n="160">bene a cavallo e di persona ornati? —</l>
    </lg>
    <lg n="21">
     <l n="161">A vedere corrieno e cittadini</l>
     <l n="162">quella gente cristiana tanto bella:</l>
     <l n="163">uomini e donne, grandi e piccolini,</l>
     <l n="164">di lor bellezze ciascuno favella.</l>
     <l n="165">Al palazzo del re, que' guerrier fini,</l>
     <l n="166">la magior parte dismontò di sella.</l>
     <l n="167">Ghïone con alquanti cavalieri</l>
     <l n="168">sul palagio montò con Isolieri.</l>
    </lg>
    <lg n="22">
     <l n="169">Dinanzi a Mazarigi inginocchiato</l>
     <l n="170">si fu Ghïone in tal modo parlando:</l>
     <l n="171">— Quel vero Dio, che fu in croce chiavato,</l>
     <l n="172">salvi e mantenga Carlo a suo comando;</l>
     <l n="173">e Macometto, ch'è dal vostro lato,</l>
     <l n="174">salvi e mantenga voi sempre inalzando;</l>
     <l n="175">e gl'idoli, ne' quali io ho speranza,</l>
     <l n="176">salvi e mantenga me con gran possanza.</l>
    </lg>
    <lg n="23">
     <l n="177">Come io ho detto già al vostro figliuolo,</l>
     <l n="178">ch'è qui presente, il qual venne per me,</l>
     <l n="179">io tolgo a far dipartir quello stuolo,</l>
     <l n="180">che intorno c'è della cristiana fé,</l>
     <l n="181">morti e tagliati con gravoso duolo,</l>
     <l n="182">e Carlo non fia più di Francia re.</l>
     <l n="183">E se non mi dai soldo, io ti prometto</l>
     <l n="184">dì destruger la fé di Macometto. —</l>
    </lg>
    <lg n="24">
     <l n="185">Re Mazarigi, udendo quel garzone</l>
     <l n="186">che prometteva così fatta cosa,</l>
     <l n="187">con lui il patto allor tutto fermòne</l>
     <l n="188">e della gente tanto valorosa</l>
     <l n="189">cinquecento con seco ne menòne;</l>
     <l n="190">per istagi gli diè sanza far posa</l>
     <l n="191">e disse: — Io vo' che noi facciam tre schiere;</l>
     <l n="192">io dinanzi e di dietro Isolïere.</l>
    </lg>
    <lg n="25">
     <l n="193">Voi verrete di dietro alla riscossa</l>
     <l n="194">con quella gente vorrete menare.</l>
     <l n="195">Io andrò oltre alla prima percossa:</l>
     <l n="196">tutti e Cristiani farò rinculare.</l>
     <l n="197">Come io percuoto, vostra schiera grossa</l>
     <l n="198">movete e fate le porte serrare,</l>
     <l n="199">acciò nessuno, sergente o scudiere,</l>
     <l n="200">di fugir dentro non abbia potere. —</l>
    </lg>
    <lg n="26">
     <l n="201">Poscia disse Ghïone alla sua gente:</l>
     <l n="202">— Istate sempre armati in ogni fiata,</l>
     <l n="203">e come voi sentite certamente</l>
     <l n="204">che la battaglia sia incominciata,</l>
     <l n="205">levate dentro il romor di presente.</l>
     <l n="206">Gente pagana sia tutta tagliata. —</l>
     <l n="207">Detto allor questo, uscì della cittade,</l>
     <l n="208">tutto soletto sanz'altre masnade.</l>
    </lg>
    <lg n="27">
     <l n="209">Giunse a stia gente e félla ben armare</l>
     <l n="210">per cominciar co' Cristian la battaglia.</l>
     <l n="211">Fece sue insegne tutte dispiegare</l>
     <l n="212">e levò il campo con la vettovaglia.</l>
     <l n="213">E Mazarigi fe' dentro assembrare</l>
     <l n="214">cinquanta mila cavalier di vaglia.</l>
     <l n="215">Per la città gridavan più e piùe:</l>
     <l n="216">— Or fie destrutta la fé di Gesùe. —</l>
    </lg>
    <lg n="28">
     <l n="217">Per la città si faceva gran festa,</l>
     <l n="218">sonando trombe, naccari e tamburi:</l>
     <l n="219">gli stormenti facien sì gran tempesta,</l>
     <l n="220">che smemorar facien vili e sicuri.</l>
     <l n="221">Nostri Cristian ch'erano alla foresta,</l>
     <l n="222">sentendo quel gridar dentro da' muri,</l>
     <l n="223">maravigliarsi molto e lo 'mperieri</l>
     <l n="224">apellò Namo e 'l buon Danese Ugieri,</l>
    </lg>
    <lg n="29">
     <l n="225">Salamon di Brettagna e 'l conte Gano,</l>
     <l n="226">e più nomati baron ch'egli avea.</l>
     <l n="227">— Quel gran romor che fa il popul pagano,</l>
     <l n="228">che vorrà dir? — Carlo Mano dicea.</l>
     <l n="229">Il duca Namo di virtù sovrano</l>
     <l n="230">si levò ritto e così rispondea:</l>
     <l n="231">— Io credo che i Pagan verranno ancoi</l>
     <l n="232">con questa gente avisarsi con noi.</l>
    </lg>
    <lg n="30">
     <l n="233">Quella gente che fuori è assembrata,</l>
     <l n="234">saran con loro a metterci in impacci,</l>
     <l n="235">onde mi par che, sanza più restata,</l>
     <l n="236">la nostra gente schierare si facci.</l>
     <l n="237">Se vien vêr noi la gente disperata,</l>
     <l n="238">ciascuno di defendersi procacci. —</l>
     <l n="239">Allor rispose ognuno in tal maniera:</l>
     <l n="240">— Seguasi il dir del duca di Baviera. —</l>
    </lg>
    <lg n="31">
     <l n="241">Allora fu di botto comandato</l>
     <l n="242">a tutti i banderai e guidatori</l>
     <l n="243">ch'ognuno fusse a suo gente assembrato</l>
     <l n="244">a seguitare i capitan magiori.</l>
     <l n="245">Il campo fu subitamente armato,</l>
     <l n="246">e montâr a caval grandi e minori</l>
     <l n="247">e tre schiere si fecero, e la prima</l>
     <l n="248">guidò colui ch'era di tutti cima,</l>
    </lg>
    <lg n="32">
     <l n="249">ciò fu Orlando, e la seconda schiera</l>
     <l n="250">ebbe il re Salamone in sua podesta</l>
     <l n="251">con ottomila di sua gente altera.</l>
     <l n="252">Carlo fu nella terza grande gesta:</l>
     <l n="253">Ugier con lui, con la ricca bandiera</l>
     <l n="254">sempre portando a lui sopra la testa.</l>
     <l n="255">Fatte le schiere, i Pagan poco stando,</l>
     <l n="256">uscîr della città tutti gridando.</l>
    </lg>
    <lg n="33">
     <l n="257">Ghione, vegendo la gente africante,</l>
     <l n="258">mosse sua schiera verso il conte Orlando.</l>
     <l n="259">A tutta la sua gente gia davante,</l>
     <l n="260">la lancia in mano e 'l cavallo spronando:</l>
     <l n="261">Orlando verso lui fe' il simigliante.</l>
     <l n="262">Quando fur presso, Ghïone gridando</l>
     <l n="263">levò su l'elmo e gettò via la lancia:</l>
     <l n="264">— Mongioia san Dionigi! Viva Francia! —</l>
    </lg>
    <lg n="34">
     <l n="265">Orlando alzò le ciglia e sì gridòne:</l>
     <l n="266">— Chi se', baron, con sì bella compagna? —</l>
     <l n="267">Disse Ghïon: — Fi del re Salamone,</l>
     <l n="268">che t'è dietro, sire della Brettagna. —</l>
     <l n="269">Allor l'un l'altro stretto s'abracciòne.</l>
     <l n="270">Or lasciam qui costoro alla campagna</l>
     <l n="271">e direm de' Cristian che in Pampalona</l>
     <l n="272">rimaser, come il libro inanzi suona.</l>
    </lg>
    <lg n="35">
     <l n="273">Inanzi che Pagan fussero usciti</l>
     <l n="274">fuor della terra migliaia cinquanta,</l>
     <l n="275">nostri Cristian furo a caval salliti.</l>
     <l n="276">— Viva Carlo e la Chiesa nostra santa! —</l>
     <l n="277">gridavan tutti di valor fioriti.</l>
     <l n="278">— Muoia gente affricante tutta quanta! —</l>
     <l n="279">Van per la terra in qua e in là spandendo:</l>
     <l n="280">quanti trovavan Pagani occidendo.</l>
    </lg>
    <lg n="36">
     <l n="281">Sentendo que' Pagan, ch'eran di fuora,</l>
     <l n="282">il gran romor che dentro si levava,</l>
     <l n="283">ciascuno indietro sanza far dimora,</l>
     <l n="284">chi me' poteva, ratto si tornava.</l>
     <l n="285">Ghïone e'l conte Orlando in su quell'ora</l>
     <l n="286">colla lor gente Pagan seguitava,</l>
     <l n="287">dando la morte a quanti ne giugneano</l>
     <l n="288">e con gran danno dentro gli metteano.</l>
    </lg>
    <lg n="37">
     <l n="289">Come e Pagan fur nella terra entrati,</l>
     <l n="290">serrâr le porte e andâr sopra le mura</l>
     <l n="291">con archi sorïan que' rinegati,</l>
     <l n="292">e tutti covertati d'armadura:</l>
     <l n="293">— Fatevi inanzi, Cristian battezati,</l>
     <l n="294">noi non abbiam di voi nulla paura. —</l>
     <l n="295">Nostri Cristian gli lasciavan pur dire</l>
     <l n="296">e cominciarono al campo a redire.</l>
    </lg>
    <lg n="38">
     <l n="297">Que' Cristian, ch'eran dentro combattendo,</l>
     <l n="298">furono allor tutti a pezzi tagliati.</l>
     <l n="299">Re Salamone di Brettagna audendo</l>
     <l n="300">che 'l figliuol suo ve li aveva lasciati,</l>
     <l n="301">di botto l'apellò così dicendo:</l>
     <l n="302">— Perc'hai tu questi gioveni menati</l>
     <l n="303">di Cristianità qui a far morire,</l>
     <l n="304">che per Gesù te ne farò pentire? —</l>
    </lg>
    <lg n="39">
     <l n="305">E trasse fuor sua spada e disse: — Pònti</l>
     <l n="306">giù in terra ch'io ti torrò la persona,</l>
     <l n="307">sicché male a tuo prò passasti i monti</l>
     <l n="308">dalla Cristianità a Pampalona. —</l>
     <l n="309">Allora si levâr principi e conti</l>
     <l n="310">dicendogli: — Non far, santa corona;</l>
     <l n="311">perdonagli, perché per giovinezza</l>
     <l n="312">ha fatto cotal fallo e per mattezza. —</l>
    </lg>
    <lg n="40">
     <l n="313">Tanta fu la preghiera de' baroni</l>
     <l n="314">che Salamon gli perdonò tal fallo;</l>
     <l n="315">poi tornâr tutta gente a' padiglioni</l>
     <l n="316">e disarmarsi e smontâr da cavallo.</l>
     <l n="317">Orlando, il fiore di tutti e campioni,</l>
     <l n="318">armato sanza scudieri o vasallo</l>
     <l n="319">dintorno Pampalona gia vedere</l>
     <l n="320">dove le mura avessin men potere.</l>
    </lg>
    <lg n="41">
     <l n="321">Andando intorno alle mura guardando,</l>
     <l n="322">inanzi gli aparia una feminella</l>
     <l n="323">dicendogli: — Baron, che vai cercando? —</l>
     <l n="324">Orlando per grand'ira non favella.</l>
     <l n="325">Disse la donna: — Ora m'intendi, Orlando.</l>
     <l n="326">Se non m'ascolti, arài mala novella. —</l>
     <l n="327">Orlando del parlar maravigliossi</l>
     <l n="328">e per la donna odir tosto fermossi.</l>
    </lg>
    <lg n="42">
     <l n="329">Disse la donna: — Intendi, baron dotto.</l>
     <l n="330">Mazarigi in Pamplona ha raunata,</l>
     <l n="331">già fa sei mesi, acqua assai per condotto;</l>
     <l n="332">e quando questa notte sia scurata,</l>
     <l n="333">per metter tutti e Cristiani al di sotto,</l>
     <l n="334">dov'è la gente tua tutta assembrata,</l>
     <l n="335">farà per arte quell'acqua gettare</l>
     <l n="336">per farvi tutti stanotte anegare.</l>
    </lg>
    <lg n="43">
     <l n="337">Acciò che tu mi creda sanza errore,</l>
     <l n="338">sappi ch'io son la Vergine Maria. —</l>
     <l n="339">E subito gettò uno splendore</l>
     <l n="340">e, sanza più parlare, sparì via.</l>
     <l n="341">Orlando alzò le man con grande amore</l>
     <l n="342">dicendo: — Sempre rengraziata sia. —</l>
     <l n="343">Ritornò a sua gente e per iscampo</l>
     <l n="344">in sulla sera fe' levare il campo.</l>
    </lg>
    <lg n="44">
     <l n="345">In su un alto poggio la grande oste</l>
     <l n="346">subitamente allora se ricolse,</l>
     <l n="347">e padiglioni e trabacche fur poste,</l>
     <l n="348">però c'ognun campar volontier volse.</l>
     <l n="349">Nell'altro canto con rime disposte</l>
     <l n="350">dirò dell'acqua, se ben loro colse.</l>
     <l n="351">Io priego quello Dio, che tutti sazia,</l>
     <l n="352">che vi conceda a tutti la sua grazia.</l>
    </lg>
   </lg>
  </body>
 </text>
</TEI>