<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOPRIMO</title>
    <author>LA SPAGNA</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimoprimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOPRIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOPRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io prego Dio, che tutto il mondo tene,</l>
     <l n="2">e che di cielo in terra mandò il figlio,</l>
     <l n="3">quel ver Gesù, che 'n santa Maria venne,</l>
     <l n="4">il qual per torci dal mortal periglio</l>
     <l n="5">sulla croce per noi morte sostenne,</l>
     <l n="6">che tanto aiuto mi dia e consiglio,</l>
     <l n="7">la storia ch'a rimare io ho commossa,</l>
     <l n="8">la possa seguitar colla sua possa.</l>
    </lg>
    <lg n="2">
     <l n="9">Essendo nostri Cristiani schierati,</l>
     <l n="10">sì come io dissi nell'altro cantare,</l>
     <l n="11">e com'egli eran sul castel montati</l>
     <l n="12">per voler la crudel battaglia dare,</l>
     <l n="13">Pagan sopra le mura erano andati</l>
     <l n="14">e ciascun cominciò sassi a gettare</l>
     <l n="15">e lance e dardi, e i lor archi aprendo,</l>
     <l n="16">e molte freccie in qua e in là traendo,</l>
    </lg>
    <lg n="3">
     <l n="17">gridando: — Fatevi inanzi, Cristiani, —</l>
     <l n="18">— se sète gente di tanta potenza;</l>
     <l n="19">già di venire con voi alle mani</l>
     <l n="20">non abiamo dottanza né temenza.</l>
     <l n="21">Non tornerete in Bretagna Britani</l>
     <l n="22">né 'n Francia né 'n Borgogna né 'n Provenza;</l>
     <l n="23">la Magna, Italia, Ungheria e Sansogna,</l>
     <l n="24">Bramante non vedrete né Guascogna.</l>
    </lg>
    <lg n="4">
     <l n="25">Mal pensamento fece Carlo Mano</l>
     <l n="26">a volere a Marsilio guerregiare,</l>
     <l n="27">che 'l pensamento suo tornerà vano:</l>
     <l n="28">mai non potrete la Spagna aquistare.</l>
     <l n="29">Se fusse qui tutto il popul cristiano,</l>
     <l n="30">questa città non potrebbe pigliare.</l>
     <l n="31">Ben che siate dell'arme pro' e dotti,</l>
     <l n="32">tutti da noi sarete morti e rotti. —</l>
    </lg>
    <lg n="5">
     <l n="33">Orlando con ventimila secento</l>
     <l n="34">cominciò la battaglia da l'un lato:</l>
     <l n="35">Brettoni e Salamon, pien d'ardimento,</l>
     <l n="36">da l'altra parte avea già cominciato;</l>
     <l n="37">que' del castello, ch'eran cinquecento,</l>
     <l n="38">s'erano a la città aprossimato,</l>
     <l n="39">che sogiogava merli, torri e mura,</l>
     <l n="40">onde e Pagani avieno gran paura.</l>
    </lg>
    <lg n="6">
     <l n="41">A gettar cominciâr que' del castello</l>
     <l n="42">de lance e sassi e dardi in quantitade</l>
     <l n="43">su per le mura di quel popul fello,</l>
     <l n="44">gridando: — Viva la Cristianitade!</l>
     <l n="45">Viva lo 'mperador di Roma bello</l>
     <l n="46">e santa Chiesa e santa Trinitade!</l>
     <l n="47">Muoia Marsilio e chi adora e crede</l>
     <l n="48">in Macometto e 'n la sua falsa fede! —</l>
    </lg>
    <lg n="7">
     <l n="49">Dentro e di fuori stormenti sonava:</l>
     <l n="50">e non s'udia il sonar di stormenti</l>
     <l n="51">per l'una parte e l'altra che gridava</l>
     <l n="52">e l'anitrir de' buon destrier correnti.</l>
     <l n="53">Di sopra tutti lor suoni intronava:</l>
     <l n="54">lor grida era magior che de le genti.</l>
     <l n="55">Saette, sassi, dardi e lance molte</l>
     <l n="56">cadevan come piogia, spesse e folte.</l>
    </lg>
    <lg n="8">
     <l n="57">I ventimila secento guerrieri,</l>
     <l n="58">ch'eran da l'una parte della terra,</l>
     <l n="59">combattien come draghi asperi e fieri,</l>
     <l n="60">e sopra de' Pagan facien gran guerra;</l>
     <l n="61">ma tanto fu l'abondar degli arcieri,</l>
     <l n="62">che molti Cristïan la morte afferra.</l>
     <l n="63">Lance con dardi sanza alcun ristare</l>
     <l n="64">a que' Pagani si vedien gettare.</l>
    </lg>
    <lg n="9">
     <l n="65">Il conte Orlando coi suoi paladini,</l>
     <l n="66">ventimila secento combattanti,</l>
     <l n="67">per quel forte gettar de' Saracini</l>
     <l n="68">non si facieno per temenza avanti,</l>
     <l n="69">perché molti ne fur fatti tapini</l>
     <l n="70">con frecce e sassi da quelli Affricanti.</l>
     <l n="71">Di lungi stavan forse meza arcata</l>
     <l n="72">el conte Orlando e suo magna brigata.</l>
    </lg>
    <lg n="10">
     <l n="73">Il franco Salamon, re di Brettagna,</l>
     <l n="74">da l'altro lato combatteva forte</l>
     <l n="75">con ottomila, ch'ave' a suo compagna,</l>
     <l n="76">tutti dicendo: — Alla morte! alla morte!</l>
     <l n="77">Qui sarete conquisi, can di Spagna,</l>
     <l n="78">e messi tutti quanti a mala sorte. —</l>
     <l n="79">Pagan facien di loro beffe e strazio,</l>
     <l n="80">però che del gettare aveano spazio.</l>
    </lg>
    <lg n="11">
     <l n="81">Nostri Cristiani combattien di sotto</l>
     <l n="82">con que' ch'eran di sopra più altieri,</l>
     <l n="83">dando e togliendo a così fatto scotto,</l>
     <l n="84">gettando lance e dardi voluntieri;</l>
     <l n="85">e que' di sopra contra lor di botto</l>
     <l n="86">gettavan frecce, li soriani arcieri,</l>
     <l n="87">lance con dardi e poi di molti sassi,</l>
     <l n="88">facendo assai di vita tristi e lassi.</l>
    </lg>
    <lg n="12">
     <l n="89">Da ogni parte avea assai che fare;</l>
     <l n="90">ma que' Pagani avien miglior partito</l>
     <l n="91">per che stavan di sopra a guerregiare;</l>
     <l n="92">e qual cogliea, che non fusse guernito,</l>
     <l n="93">di questa vita convenia passare</l>
     <l n="94">e render l'anima al padre gradito.</l>
     <l n="95">Ed era de' Pagani il simigliante:</l>
     <l n="96">chi moriva si dava a Trevigante.</l>
    </lg>
    <lg n="13">
     <l n="97">Nostri Cristian parean draghi infiammati,</l>
     <l n="98">tanto mostrava ciascuno sue posse</l>
     <l n="99">verso que' Saracini renegati,</l>
     <l n="100">presso alle mura, intorno a quelle fosse.</l>
     <l n="101">Combattean quelli ch'eran bene armati:</l>
     <l n="102">gli altri stavan di dietro alle riscosse.</l>
     <l n="103">Lasciam combatter Salamone bello</l>
     <l n="104">e ritorniamo a que' de sul castello,</l>
    </lg>
    <lg n="14">
     <l n="105">che sopra de' Pagan forte ferieno</l>
     <l n="106">con lance e dardi molto francamente.</l>
     <l n="107">Molti di questa vita andar facieno:</l>
     <l n="108">durare non potia pagana gente</l>
     <l n="109">perché que' del castel sopragiugnieno</l>
     <l n="110">bertesche, merli e torri certamente.</l>
     <l n="111">Pagani allor non potien far difesa,</l>
     <l n="112">tanto facien que' del castello offesa.</l>
    </lg>
    <lg n="15">
     <l n="113">Re Isolieri giva confortando</l>
     <l n="114">la gente sulle mura in ogni lato.</l>
     <l n="115">— Deh, non vi sgomentate, — gia gridando —</l>
     <l n="116">— e faccia ognun come baron pregiato.</l>
     <l n="117">In questo giorno aremo il conte Orlando</l>
     <l n="118">e Carlo imperador preso e legato.</l>
     <l n="119">Ben combattete, che Macon v'aiuti,</l>
     <l n="120">sopra Cristian, che son cotanto arguti. —</l>
    </lg>
    <lg n="16">
     <l n="121">Pagan se difendien me' che potieno</l>
     <l n="122">da quel castello, ch'era sopra loro.</l>
     <l n="123">Tanto è il gettare, che Cristian facieno,</l>
     <l n="124">ch'a molti dier quel dì crudel martoro.</l>
     <l n="125">Gridando forte vêr di lor dicieno:</l>
     <l n="126">— Arendetevi, sanza far dimoro.</l>
     <l n="127">Se non rendete tosto la cittade,</l>
     <l n="128">mercé di voi non s'avrà né pietade. —</l>
    </lg>
    <lg n="17">
     <l n="129">Grande fu la battaglia e smisurata</l>
     <l n="130">intorno a Pampalona da tre parti.</l>
     <l n="131">Cristian da quella gente dispietata</l>
     <l n="132">più e più morti fur per terra sparti.</l>
     <l n="133">Que' del castel, come gente pregiata,</l>
     <l n="134">i Pagan fecero stare in disparti.</l>
     <l n="135">Per lor gettar Pagani avien paura</l>
     <l n="136">e da quel lato abandonar le mura.</l>
    </lg>
    <lg n="18">
     <l n="137">Ben dice l'aütore e 'l libro conta</l>
     <l n="138">ch'a quel punto Cristian avrebbon presa</l>
     <l n="139">Pampalona a dispetto e lor mal onta</l>
     <l n="140">di que' Pagani che facean contesa.</l>
     <l n="141">La gente del castello era sì pronta</l>
     <l n="142">che i Pagan non potieno far difesa.</l>
     <l n="143">Un Pagan, di legname mastro sodo,</l>
     <l n="144">a Mazarigi parlò in cotal modo:</l>
    </lg>
    <lg n="19">
     <l n="145">— Questa città, monsignore, è perduta</l>
     <l n="146">per quel castello che fa sì gran danno.</l>
     <l n="147">Se Apollino o Macone non ci aiuta,</l>
     <l n="148">Cristian per forza la città aranno.</l>
     <l n="149">Se il castel non si parte o non si muta,</l>
     <l n="150">anzi che nona sia, signor saranno.</l>
     <l n="151">Se mi vuoi ben pagar, di tale assedio</l>
     <l n="152">con uno ingegno troverò rimedio.</l>
    </lg>
    <lg n="20">
     <l n="153">Io farò un trabocco qui di botto</l>
     <l n="154">rizzar, dinanzi al castel de rimpetto,</l>
     <l n="155">e due botte di pece a tal condotto</l>
     <l n="156">col fuoco dentro, e tu vedrai schietto</l>
     <l n="157">che il castello sarà subito rotto,</l>
     <l n="158">in via men tempo ch'io non te l'ho detto. —</l>
     <l n="159">Disse il re Mazarigi: — Fallo tosto;</l>
     <l n="160">non guardar per fatiga né per costo.</l>
    </lg>
    <lg n="21">
     <l n="161">Io ti farò più ricco di tesoro</l>
     <l n="162">che nessun baron ch'abbia seco Carlo,</l>
     <l n="163">di città, di castella, argento ed oro,</l>
     <l n="164">se 'l castel puoi per tuo forza disfarlo. —</l>
     <l n="165">Il mastro, sanza fare più dimoro,</l>
     <l n="166">incominciò il trabocco a rizarlo:</l>
     <l n="167">inanzi mezogiorno l'ebbe ritto,</l>
     <l n="168">secondo che nel libro truovo scritto.</l>
    </lg>
    <lg n="22">
     <l n="169">Ritto che l'ebbe, una botte di pece</l>
     <l n="170">accesa la gittò sopra il castello.</l>
     <l n="171">La prima botte poco danno fece;</l>
     <l n="172">ma l'altra che gittò quel Pagan fello</l>
     <l n="173">il castello arse e tutto lo disfece;</l>
     <l n="174">e cinquecento, ch'eran sopra d'ello,</l>
     <l n="175">caddono in terra, qual ferito e quale</l>
     <l n="176">cadde giù morto e qual non si fe' male.</l>
    </lg>
    <lg n="23">
     <l n="177">Pagan, vedendo il castello caduto,</l>
     <l n="178">feron gran festa Macon rengraziando.</l>
     <l n="179">Re Isolier, come baron saputo,</l>
     <l n="180">con ventimila guerrier a comando</l>
     <l n="181">da Pampalona si fu dipartuto,</l>
     <l n="182">tutti: — Alla morte! alla morte! — gridando.</l>
     <l n="183">Nella schiera dov'era Carlo Mano</l>
     <l n="184">entraron tutti colle lance in mano.</l>
    </lg>
    <lg n="24">
     <l n="185">Re Isolier davanti a tutta gente</l>
     <l n="186">coll'aste in mano gridava: — Mongioia!</l>
     <l n="187">Viva Marsilio e chi è credente</l>
     <l n="188">in Macometto! — e la lancia palmoia.</l>
     <l n="189">Degli speron ferì il destrier corrente</l>
     <l n="190">ed un Cristian ferì con tanta noia</l>
     <l n="191">sopra lo scudo, e tutto trapassollo,</l>
     <l n="192">e morto a terra del destrier gettollo.</l>
    </lg>
    <lg n="25">
     <l n="193">E poi un altro ferì con gran voglia,</l>
     <l n="194">che lo scudo per mezo gli divise:</l>
     <l n="195">tutte sue armadure parvon foglia;</l>
     <l n="196">ferro, fusto e pennone anco gli mise,</l>
     <l n="197">e morto giù l'abatte con gran doglia.</l>
     <l n="198">E poi un altro in tal modo conquise:</l>
     <l n="199">l'un doppo l'altro a così fatta serra,</l>
     <l n="200">qual morto e qual ferito misse a terra.</l>
    </lg>
    <lg n="26">
     <l n="201">Nessun poteva contro lui durare,</l>
     <l n="202">tant'era oltra misura atante e forte.</l>
     <l n="203">Nostri Cristiani facea impaurare:</l>
     <l n="204">egli e sua gente a molti diede morte.</l>
     <l n="205">Uno scudieri andò a significare</l>
     <l n="206">sì come re Carlo era a mala sorte:</l>
     <l n="207">al conte Orlando ed al re Salamone</l>
     <l n="208">significato fu tal condizione.</l>
    </lg>
    <lg n="27">
     <l n="209">Ciascun si mosse tosto dal suo lato</l>
     <l n="210">e cavalcaron verso lo 'mperiere</l>
     <l n="211">Orlando e ventimila, ognun pregiato,</l>
     <l n="212">speronando ciascuno il buon destriere.</l>
     <l n="213">Re Isolier come drago infiammato</l>
     <l n="214">gia combattendo e rompendo le schiere:</l>
     <l n="215">vegendo Orlando e suo gente venire,</l>
     <l n="216">ìnvêr la terra cominciò a fugire.</l>
    </lg>
    <lg n="28">
     <l n="217">Subito fece sonare a racolta</l>
     <l n="218">e comandar ch'ognun dentro tornasse.</l>
     <l n="219">Gente pagana si fu messa in volta.</l>
     <l n="220">Tristo colui ch'Orlando riscontrasse!</l>
     <l n="221">Di subito la vita gli era tolta.</l>
     <l n="222">Per gran romore parea che tonasse,</l>
     <l n="223">per l'anitrir de' buon destrier sovrani</l>
     <l n="224">e 'l gridar de' Cristiani e de' Pagani.</l>
    </lg>
    <lg n="29">
     <l n="225">Orlando giunse a sì fatto romore</l>
     <l n="226">a quella gente, ch'è tanto rubesta,</l>
     <l n="227">ferendo sopra lor con gran valore,</l>
     <l n="228">partendo scudi e gli elmi della testa.</l>
     <l n="229">Nulla armadura a lui valea un fiore,</l>
     <l n="230">tanto feriva con magna podesta;</l>
     <l n="231">e gli altri suoi compagni il simigliante</l>
     <l n="232">per lo campo facien dietro e davante.</l>
    </lg>
    <lg n="30">
     <l n="233">Isolier fece allora simiglianza</l>
     <l n="234">del pastor vuole suo bestie guardare</l>
     <l n="235">dal lupo o d'altra bestia per dottanza.</l>
     <l n="236">Fuor della porta se misse arostare</l>
     <l n="237">davanti a tutti con magna possanza</l>
     <l n="238">e la gente faceva dentro entrare.</l>
     <l n="239">Nostri Cristiani, a così fatto schermo,</l>
     <l n="240">facevan de' Pagan crudel governo.</l>
    </lg>
    <lg n="31">
     <l n="241">Astolfo d'Inghilterra, fi d'Ottone,</l>
     <l n="242">il quale signoreggia l'Inghilterra,</l>
     <l n="243">verso Isolieri n'andò di rondone,</l>
     <l n="244">e giunto a lui cotai sermon disserra:</l>
     <l n="245">— Arenditi prigion, falso ghiottone;</l>
     <l n="246">contra l'imperador non far più guerra.</l>
     <l n="247">O tu t'arendi o tu del campo prendi:</l>
     <l n="248">se tu se' forte, da me ti difendi. —</l>
    </lg>
    <lg n="32">
     <l n="249">Re Isolier prese una lancia in mano</l>
     <l n="250">e sotto il forte scudo si coperse.</l>
     <l n="251">Il duca Astolfo prese allor del piano:</l>
     <l n="252">coll'aste in mano in sul destrier si erse</l>
     <l n="253">e forte speronò contro il Pagano.</l>
     <l n="254">El forte scudo per forza s'aperse:</l>
     <l n="255">l'aste si ruppe in più di sei brandella;</l>
     <l n="256">re Isolier non si mutò di sella,</l>
    </lg>
    <lg n="33">
     <l n="257">ma ferì lui per sì gran vigoria</l>
     <l n="258">che quanto l'aste col ferro fu lunga</l>
     <l n="259">l'abattè giù in sulla prateria.</l>
     <l n="260">Disse: — Guerrieri, hai perduta la punga;</l>
     <l n="261">vuo'ti tu rendere a me in pregionia,</l>
     <l n="262">anzi che morte col brando ti giunga? —</l>
     <l n="263">— Oïl, bel sir; poi che m'hai abattuto,</l>
     <l n="264">pregion sò tuo, che niente ti rifiuto. —</l>
    </lg>
    <lg n="34">
     <l n="265">Astolfo gia nella terra prigione</l>
     <l n="266">per lo comandamento d'Isolieri.</l>
     <l n="267">El valoroso duca borgognone,</l>
     <l n="268">fi di Ranieri, apellato Ulivieri,</l>
     <l n="269">vedendo Astolfo, nïente tardòne:</l>
     <l n="270">verso il Pagan n'andò con ma' pensieri.</l>
     <l n="271">L'aste palmoia e 'l forte scudo imbraccia</l>
     <l n="272">ed a fedire il buon destrieri avaccia.</l>
    </lg>
    <lg n="35">
     <l n="273">Correndo forte il possente marchese,</l>
     <l n="274">per vendicare Astolfo di tale onta,</l>
     <l n="275">sopra di quel Pagan sua lancia stese</l>
     <l n="276">e 'n sullo scudo el ferì della ponta.</l>
     <l n="277">Dell'arme e dello scudo, quanto prese,</l>
     <l n="278">ne menò via, secondo il libro conta.</l>
     <l n="279">Per lo gran colpo, che Ulivier gli diede,</l>
     <l n="280">del destrier cadde e fu rimasto a piede.</l>
    </lg>
    <lg n="36">
     <l n="281">Ulivier dismontò giù del cavallo</l>
     <l n="282">e disse: — Tu sarai mio pregioniero.</l>
     <l n="283">Renditi a me tapin come vassallo:</l>
     <l n="284">credi a Gesù ed al baron san Piero. —</l>
     <l n="285">Disse Isolieri: — E' t'è venuto fallo.</l>
     <l n="286">Mai non mi arenderò a niun guerriero,</l>
     <l n="287">se non al nievo dell'imperadore,</l>
     <l n="288">colui che sopra tutti ha più valore. —</l>
    </lg>
    <lg n="37">
     <l n="289">Disse Ulivieri: — Se io ti fo venire,</l>
     <l n="290">subitamente qui a te davante,</l>
     <l n="291">quel valoroso baron pien d'ardire,</l>
     <l n="292">Orlando, figlio di Milon d'Anglante,</l>
     <l n="293">arendera'ti tu sanza fallire? —</l>
     <l n="294">— Oïl, — disse Isolier — per Trevigante,</l>
     <l n="295">fallo venire ch'è questo m'è dono:</l>
     <l n="296">d'esser suo prigionieri io m'abandono. —</l>
    </lg>
    <lg n="38">
     <l n="297">Ulivier fe' venire il conte Orlando,</l>
     <l n="298">che giva per lo campo combattendo:</l>
     <l n="299">Orlando venne, il destrieri spronando.</l>
     <l n="300">Re Isolier, l'arme a quartier vegendo,</l>
     <l n="301">di suo fiereza smemorò guardando.</l>
     <l n="302">Invêr lui Ulivier così dicendo:</l>
     <l n="303">— Costui tien per prigione a tuo dimino,</l>
     <l n="304">scambio d'Astolfo tuo carnal cugino. —</l>
    </lg>
    <lg n="39">
     <l n="305">Orlando, odendo ch'Astolfo era preso,</l>
     <l n="306">ebbe di ciò grandissima gramezza;</l>
     <l n="307">ma vegendo il baron di possa acceso,</l>
     <l n="308">di tale scambio gli venne alegrezza.</l>
     <l n="309">Di torlo per prigion non fu difeso,</l>
     <l n="310">sentendo ch'era di tanta fierezza.</l>
     <l n="311">Infra suo cor pensò di farlo fare</l>
     <l n="312">cristiano e Macometto rinegare.</l>
    </lg>
    <lg n="40">
     <l n="313">Gente pagana, a così fatta scorta,</l>
     <l n="314">vegendo preso lor guida e signore,</l>
     <l n="315">come potean, s'accogliean alla porta.</l>
     <l n="316">Entraron tutti dentro a gran furore:</l>
     <l n="317">molta ne fu in su quel punto morta</l>
     <l n="318">da gente franca piena di valore.</l>
     <l n="319">In men d'un'ora fu la gente entrata</l>
     <l n="320">dentro alla porta e subito serrata.</l>
    </lg>
    <lg n="41">
     <l n="321">Partiti che si furon gli Africanti</l>
     <l n="322">e della terra la porta serrata,</l>
     <l n="323">nostri Cristian tornavan tutti quanti</l>
     <l n="324">al campo, ov'era tutta l'oste armata.</l>
     <l n="325">El conte Orlando con compagni alquanti</l>
     <l n="326">pregion menò Isolier quella fiata.</l>
     <l n="327">Al padiglione di Carlo el menava;</l>
     <l n="328">Carlo vegendo, così domandava:</l>
    </lg>
    <lg n="42">
     <l n="329">— Chi è questo baron, che m'hai menato,</l>
     <l n="330">che mi pare un della gente pagana? —</l>
     <l n="331">Orlando disse: — Monsignor pregiato,</l>
     <l n="332">costui è di virtù somma fontana</l>
     <l n="333">ed Isolieri per nome è chiamato,</l>
     <l n="334">signor della città qui prossimana.</l>
     <l n="335">In tutto Paganesmo non ha piùe</l>
     <l n="336">cavalier ch'abbia cotanta virtùe. —</l>
    </lg>
    <lg n="43">
     <l n="337">Disse l'imperadore: — Sia apenduto</l>
     <l n="338">subitamente sì come ladrone.</l>
     <l n="339">Di scampar già non abbia nullo adiuto,</l>
     <l n="340">che dei Pagani non vo' remissione. —</l>
     <l n="341">Orlando disse: — Non hai tu saputo</l>
     <l n="342">com'egli è preso il fil del re Ottone,</l>
     <l n="343">Astolfo, dico, mio cugin carnale,</l>
     <l n="344">ch'è miglior di costui o altretale?</l>
    </lg>
    <lg n="44">
     <l n="345">Se voi facesse apendere costui,</l>
     <l n="346">il padre suo, ch'Astolfo ha in pregionia,</l>
     <l n="347">farebbe tosto il simigliante a lui,</l>
     <l n="348">che più cortese di voi non seria.</l>
     <l n="349">Se morisse, mai più gramo non fui,</l>
     <l n="350">e tu non de' voler che così sia. —</l>
     <l n="351">Carlo rispose sanza far dimoro:</l>
     <l n="352">— Astolfo rïaremo per tesoro.</l>
    </lg>
    <lg n="45">
     <l n="353">Costui vo' pur che moia ad ogni patto,</l>
     <l n="354">che Astolfo per tesor si rïaràe. —</l>
     <l n="355">Orlando fra suo cor disse di quatto:</l>
     <l n="356">— O sì o no questo baron morràe,</l>
     <l n="357">Astolfo ed io siamo d'un sangue fatto;</l>
     <l n="358">che moia lo mio cor non sosterràe. —</l>
     <l n="359">E sanza dir più nulla si partie:</l>
     <l n="360">con Isolieri al padiglione gie.</l>
    </lg>
    <lg n="46">
     <l n="361">Subito furon dintorno e sergenti:</l>
     <l n="362">presero e duo baroni a disarmare;</l>
     <l n="363">e disarmati che fur quei possenti,</l>
     <l n="364">in su un letto s'andaro a posare.</l>
     <l n="365">Or udirete, che Dio vi contenti,</l>
     <l n="366">sì come Orlando nell'altro cantare</l>
     <l n="367">rïebbe Astolfo e rendette il Pagano.</l>
     <l n="368">Cristo vi guardi per monte e per piano.</l>
    </lg>
   </lg>
  </body>
 </text>
</TEI>