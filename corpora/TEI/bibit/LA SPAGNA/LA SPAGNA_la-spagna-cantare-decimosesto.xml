<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOSESTO</title>
    <author>LA SPAGNA</author>
   </titleStmt>
   <extent>
    <measure unit="stanza">48</measure>
    <measure unit="line">384</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimosesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOSESTO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOSESTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Vergine Maria dei gratia plena,</l>
     <l n="2">o giusto specchio, o sempiterna luce,</l>
     <l n="3">o divina virtù, stella serena,</l>
     <l n="4">misericordia che sempre riluce,</l>
     <l n="5">consolatrice d'ogni alma terrena,</l>
     <l n="6">eterna gloria ch'ogni ben conduce;</l>
     <l n="7">per tua santa piatà che ciascun sazia,</l>
     <l n="8">concedi alquanto a me della tua grazia,</l>
    </lg>
    <lg n="2">
     <l n="9">sì che con dilettose rime adorni</l>
     <l n="10">la bella storia, sicché chi l'ascolta</l>
     <l n="11">diletti tanto ch'audirmi poi torni,</l>
     <l n="12">più la seconda che la prima volta.</l>
     <l n="13">Voi che a odire mettete e vostri giorni,</l>
     <l n="14">sedete in pace qui, gente raccolta;</l>
     <l n="15">ed io vi conterò la gran prodezza</l>
     <l n="16">che fe' Orlando per la sua fierezza.</l>
    </lg>
    <lg n="3">
     <l n="17">Nell'altro canto vi lasciai sospeso</l>
     <l n="18">sì come Orlando, di Carlo nepote,</l>
     <l n="19">era per gire al Soldano atteso</l>
     <l n="20">per la gran fame che dentro il percuote.</l>
     <l n="21">Con Sansonetto al palagio disteso</l>
     <l n="22">fu 'l conte Orlando, quel che tanto puote.</l>
     <l n="23">Il cavallo alla stalla fu menato;</l>
     <l n="24">com'è usanza, fu tosto disellato.</l>
    </lg>
    <lg n="4">
     <l n="25">Orlando quando vide el caval messo</l>
     <l n="26">dentro alla stalla, a Sansonetto parla:</l>
     <l n="27">— Il mio caval vo' governare io stesso</l>
     <l n="28">e vo' la biada con mie mano darla,</l>
     <l n="29">e tanto, a quattro braccia, stargli apresso</l>
     <l n="30">che con miei occhi veggia consumarla. —</l>
     <l n="31">Tosto gli fu recata, come disse;</l>
     <l n="32">e viddela mangiar pria che partisse.</l>
    </lg>
    <lg n="5">
     <l n="33">E Sansonetto, pregiato donzello,</l>
     <l n="34">vegendo il conte tal modo tenere,</l>
     <l n="35">fra suo cuor disse il giovinetto snello:</l>
     <l n="36">— Costui dee esser uom di gran potere. —</l>
     <l n="37">Sallîr le scale del palazzo bello,</l>
     <l n="38">colà dove il Soldano era a sedere</l>
     <l n="39">su una sedia, in una sala grande,</l>
     <l n="40">dipinta ed istoriata a tutte bande.</l>
    </lg>
    <lg n="6">
     <l n="41">El conte Orlando ginocchion se misse</l>
     <l n="42">davanti a quel Soldan, parlando umile.</l>
     <l n="43">In lingua saracina il conte disse:</l>
     <l n="44">— Salvi Macon tua possa signorile,</l>
     <l n="45">e chi contrario a te, signor, venisse,</l>
     <l n="46">abatta e disconfonda e faccia vile.</l>
     <l n="47">Se v'è in piacere, soldo v'adimando</l>
     <l n="48">e prometto servir vostro comando. —</l>
    </lg>
    <lg n="7">
     <l n="49">E quel Soldano, pien di mal talento,</l>
     <l n="50">malinconoso e con superbia assai,</l>
     <l n="51">gli disse: — Non mi dar combattimento,</l>
     <l n="52">parteti via: non vo' soldati mai. —</l>
     <l n="53">Fu Sansonetto allor presto ed attento.</l>
     <l n="54">Disse al baron: — Vien qua, che mangerai. —</l>
     <l n="55">A suo sergenti quel Pagan comanda</l>
     <l n="56">che portato gli sia d'ogni vivanda.</l>
    </lg>
    <lg n="8">
     <l n="57">Mangiava il conte per riempier suo casso</l>
     <l n="58">come un villano, sanza alcun costume:</l>
     <l n="59">di bere e di mangiar fa tal fracasso</l>
     <l n="60">che parea la sua gola pure un fiume.</l>
     <l n="61">A più vivande avea dato lo scasso:</l>
     <l n="62">ancor per fame non vedeva lume.</l>
     <l n="63">Guarda suo manicar quella famiglia</l>
     <l n="64">e di ciò forte ognun si maraviglia.</l>
    </lg>
    <lg n="9">
     <l n="65">E così stando al Soldan venne un messo,</l>
     <l n="66">dicendoli: — A caval, signor, montate,</l>
     <l n="67">che Machidante sarà qui adesso;</l>
     <l n="68">a lui incontra alquanto cavalcate.</l>
     <l n="69">Per sposar vostra figlia egli è già presso,</l>
     <l n="70">egli è già dentro: più non aspettate. —</l>
     <l n="71">Quando il Soldano tal novella intese,</l>
     <l n="72">dolore ed onta grande al cor li prese.</l>
    </lg>
    <lg n="10">
     <l n="73">Montò a cavallo con sua baronia</l>
     <l n="74">per gir contro a colui che a suo dispetto</l>
     <l n="75">vuole la figlia per moglie in balia,</l>
     <l n="76">che era sorella di quel Sansonetto,</l>
     <l n="77">e nella terra lo scontrò per via</l>
     <l n="78">quel Machidante, vecchio maladetto.</l>
     <l n="79">Con riverenza insieme salutarsi:</l>
     <l n="80">con false risa per le man pigliarsi.</l>
    </lg>
    <lg n="11">
     <l n="81">Poi dismontaro al nobile palazzo:</l>
     <l n="82">su per le scale subito salieno.</l>
     <l n="83">Buffoni e sonator con gran sollazzo</l>
     <l n="84">con altra gente e signori seguieno</l>
     <l n="85">in sulla sala a veder tal mogliazzo.</l>
     <l n="86">De' cittadin gran quantità vi gieno;</l>
     <l n="87">e nella sala la gente più ricca</l>
     <l n="88">tutti a seder su le sedie si ficca.</l>
    </lg>
    <lg n="12">
     <l n="89">Sendo la gente lì tutta asettata,</l>
     <l n="90">la damigella venne da l'un canto.</l>
     <l n="91">Vegendo a cui ella era maritata,</l>
     <l n="92">che già era canuto tutto quanto,</l>
     <l n="93">con gran sospir, con la testa chinata,</l>
     <l n="94">incominciò a far dirotto pianto,</l>
     <l n="95">dicendo: — Omè, tapina dolorosa!</l>
     <l n="96">a cui mi dà mio padre per isposa.</l>
    </lg>
    <lg n="13">
     <l n="97">Anzi annegata m'avesse mie madre</l>
     <l n="98">quando mi partorì con tanta doglia,</l>
     <l n="99">o d'un coltel m'occidesse mio padre,</l>
     <l n="100">che più contenta sarebbe mia voglia.</l>
     <l n="101">I drappi e l'adornezze mie legiadre</l>
     <l n="102">non curo più il valer d'una foglia.</l>
     <l n="103">Omè, Macone dïo, dammi morte,</l>
     <l n="104">prima che mi conduchi a cotal sorte. —</l>
    </lg>
    <lg n="14">
     <l n="105">Standosi Orlando tra quella compagna,</l>
     <l n="106">dall'una parte Sansonetto chiama,</l>
     <l n="107">dicendo: — Damigel di virtù magna,</l>
     <l n="108">dimmi, se t'è in piacer, perché la dama</l>
     <l n="109">sì fortemente al presente si lagna?</l>
     <l n="110">Perché ella si mostra così grama? —</l>
     <l n="111">Allor con doglia Sansonetto parla:</l>
     <l n="112">— La cagion perché langue vo' contarla.</l>
    </lg>
    <lg n="15">
     <l n="113">Egli è più tempo che fu dimandata</l>
     <l n="114">da Machidante costei per mogliera</l>
     <l n="115">ed ella mai non se n'è contentata,</l>
     <l n="116">né 'l padre ancora in nessuna maniera.</l>
     <l n="117">Or, come vedi, ci ha l'oste fermata,</l>
     <l n="118">guastando tutta la nostra riviera.</l>
     <l n="119">Per aver pace mio padre con lui,</l>
     <l n="120">gliela dà, che più gramo mai non fui.</l>
    </lg>
    <lg n="16">
     <l n="121">Onde perciò la dama si lamenta,</l>
     <l n="122">come tu vedi, per cosa sì fatta.</l>
     <l n="123">Perch'egli è vecchio, non se ne contenta,</l>
     <l n="124">ch'esser vorrebbe della vita tratta.</l>
     <l n="125">Rispose Orlando: — Se non gli talenta,</l>
     <l n="126">un qui si trovi che per lei combatta.</l>
     <l n="127">Tra tanti cavalieri buoni e rei</l>
     <l n="128">non ce n'ha un che combatta per lei? —</l>
    </lg>
    <lg n="17">
     <l n="129">Rispose Sansonetto: — Amico mio,</l>
     <l n="130">e' non ci ha luogo qui questa novella;</l>
     <l n="131">è Machidante d'Amostante zio,</l>
     <l n="132">ch'è 'l più prod'uomo, ch'ogi monti in sella.</l>
     <l n="133">Qui tra mia gente nïun conosco io</l>
     <l n="134">che contra lui combattesse per ella. —</l>
     <l n="135">Orlando disse: — Se t'è in piacimento,</l>
     <l n="136">per lei combatter son molto contento. —</l>
    </lg>
    <lg n="18">
     <l n="137">Contra di lui non potresti durare —</l>
     <l n="138">rispose Sansonetto al conte Orlando.</l>
     <l n="139">— In tutto 'l Paganesmo non ha pare,</l>
     <l n="140">che sì ben fèra di lancia e di brando.</l>
     <l n="141">Con lui potresti la morte acquistare;</l>
     <l n="142">poi nostre terre verrie consumando. —</l>
     <l n="143">Disse Orlando: — Non vo' che ti sconforti,</l>
     <l n="144">che combattuto ho già con vie più forti.</l>
    </lg>
    <lg n="19">
     <l n="145">Perch'io combatterò giusta ragione,</l>
     <l n="146">ci darà la vittoria Macometto.</l>
     <l n="147">Esser per certo voglio suo campione:</l>
     <l n="148">non vo' ch'abbia marito a suo dispetto. —</l>
     <l n="149">— Fa, cavalier, con Dio benedizione,</l>
     <l n="150">se t'è in piacere, — disse Sansonetto.</l>
     <l n="151">Ma lasciam qui il parlar di tal sembiante</l>
     <l n="152">e conteremo di quell'Amostante.</l>
    </lg>
    <lg n="20">
     <l n="153">Vide la dama ch'a tal cagion piagne;</l>
     <l n="154">contra di lei parlò irosamente:</l>
     <l n="155">—Puttana che somigli all'altre cagne,</l>
     <l n="156">che mio zio schifi, troia fraudulente,</l>
     <l n="157">come se avesse in sé assai magagne</l>
     <l n="158">e fusse povero sanza aver niente,</l>
     <l n="159">io giuro a nostro Dio di te pagarne</l>
     <l n="160">e di far strazio di tuo vane carne. —</l>
    </lg>
    <lg n="21">
     <l n="161">Orlando allora non può più soffrire,</l>
     <l n="162">vegendo quel che la dama minaccia.</l>
     <l n="163">Verso di lui ne va con molto ardire</l>
     <l n="164">e parlò presto con gioiosa faccia:</l>
     <l n="165">— Io dico chi volesse contradire,</l>
     <l n="166">o pur pensare che niente gli spiaccia</l>
     <l n="167">che questa dama sia di Machidante,</l>
     <l n="168">a contastar per lui venga davante.</l>
    </lg>
    <lg n="22">
     <l n="169">Per la persona mia solo mi vanto</l>
     <l n="170">combatter per la dama il suo diritto.</l>
     <l n="171">Chi la vuol contastar da nessun canto,</l>
     <l n="172">ora al presente qui si levi ritto,</l>
     <l n="173">ed io della battaglia ingaggio il guanto</l>
     <l n="174">con chi volesse contradir mio ditto. —</l>
     <l n="175">Rispose l'Amostante non umìle:</l>
     <l n="176">— Non vo' combatter con uom tanto vile. —</l>
    </lg>
    <lg n="23">
     <l n="177">Disse Orlando: — Né vile né codardo</l>
     <l n="178">non fu giamai nïuno di mia gesta.</l>
     <l n="179">El padre mio fu gentile e gagliardo,</l>
     <l n="180">come nissun che portasse elmo in testa.</l>
     <l n="181">Prendi battaglia per tuo zio vegliardo,</l>
     <l n="182">poi che per parte della dama è chiesta:</l>
     <l n="183">non voler saper più mia gentilezza,</l>
     <l n="184">che alla pruova vedrem chi ha più prodezza. —</l>
    </lg>
    <lg n="24">
     <l n="185">Udendo l'Amostante racontarlo</l>
     <l n="186">sì com'egli era di gentile stato,</l>
     <l n="187">disse: — Baron, chiaramente ti parlo</l>
     <l n="188">che alla battaglia sono aparecchiato. —</l>
     <l n="189">Allora disse el nepote di Carlo:</l>
     <l n="190">— Di qui a tre giorni, ch'io sia riposato,</l>
     <l n="191">vo' che m'aspetti e da tre giorni poi</l>
     <l n="192">sì fatta guerra diffinirem noi. —</l>
    </lg>
    <lg n="25">
     <l n="193">— Io son contento — l'Amostante disse;</l>
     <l n="194">e così insieme a battaglia ingagiarsi.</l>
     <l n="195">Anzi che l'Amostante si partisse,</l>
     <l n="196">i patti insieme scrissonsi e fermarsi:</l>
     <l n="197">ch'ognuno al campo el terzo dì venisse.</l>
     <l n="198">Poi Machidante e' suoi acomiatarsi.</l>
     <l n="199">Tornarsi al campo e rimase il Soldano</l>
     <l n="200">con Sansonetto e col baron cristiano.</l>
    </lg>
    <lg n="26">
     <l n="201">Sansonetto e 'l Soldano e la suo figlia</l>
     <l n="202">fanno col conte perfetta allegrezza.</l>
     <l n="203">Insieme a lor ciascun si maraviglia</l>
     <l n="204">come in lui regna cotanta franchezza.</l>
     <l n="205">Era onorato da ogni famiglia,</l>
     <l n="206">come se richiedea a sua prodezza;</l>
     <l n="207">e quella dama gli rendeva onore</l>
     <l n="208">assai perché gli avea già posto amore,</l>
    </lg>
    <lg n="27">
     <l n="209">Più che signore il conte era servito</l>
     <l n="210">da bere e da mangiare e di buon letto:</l>
     <l n="211">ciò che chieder sapea, era fornito,</l>
     <l n="212">che de nïuna cosa avea difetto.</l>
     <l n="213">Dal Soldano era molto reverito</l>
     <l n="214">e grande onor gli facea Sansonetto,</l>
     <l n="215">tanto ch'a racontar saria fatica;</l>
     <l n="216">però mi par che basti e più non dica.</l>
    </lg>
    <lg n="28">
     <l n="217">Or quando fu venuto il terzo giorno,</l>
     <l n="218">che si dovea provare alla battaglia,</l>
     <l n="219">Orlando punto non vuol far sogiorno:</l>
     <l n="220">veste suo sbergo de minuta maglia;</l>
     <l n="221">poi Durlindana, suo buon brando adorno,</l>
     <l n="222">ch'ogni armadura per sua virtù taglia,</l>
     <l n="223">sotto lo sbergo ben la nascondea;</l>
     <l n="224">poi sopra ciò due sberghi si mettea.</l>
    </lg>
    <lg n="29">
     <l n="225">Guanti, bracciali, gambieri e cosciali</l>
     <l n="226">se misse e poi s'allacciò l'elmo in testa.</l>
     <l n="227">Tutte sue arme forte e naturali</l>
     <l n="228">si vestì il cavalier di gran podesta;</l>
     <l n="229">e la donzella per cui son ta' mali</l>
     <l n="230">a la zambra d'Orlando n'andò presta</l>
     <l n="231">con armadure forte e ricche assai,</l>
     <l n="232">dicendo al conte: — Queste porterai. —</l>
    </lg>
    <lg n="30">
     <l n="233">Il conte disse: — Dama, el non m'agrada:</l>
     <l n="234">altro non voglio che mia armadura.</l>
     <l n="235">Fa pur ch'io abbia una tagliente spada,</l>
     <l n="236">e ciò avendo, mia mente non cura. —</l>
     <l n="237">La donna non istette punto a bada:</l>
     <l n="238">recogli un brando di buona misura,</l>
     <l n="239">tagliente, forte e bello e d'ogni pruova.</l>
     <l n="240">Miglior di quello pochi se ne truova.</l>
    </lg>
    <lg n="31">
     <l n="241">Ed una sopravesta anco recogli,</l>
     <l n="242">ad oro e perle tutta lavorata.</l>
     <l n="243">Con lieto viso tal gioia donogli,</l>
     <l n="244">che in paradiso parea lavorata.</l>
     <l n="245">Indosso gliel vestì dicendo: — Togli:</l>
     <l n="246">portala per mio amore questa fiata. —</l>
     <l n="247">In questa sopravesta, vago e snello,</l>
     <l n="248">nel mezo, d'oro v'era un leoncello.</l>
    </lg>
    <lg n="32">
     <l n="249">Armato il conte dimandò il destriere:</l>
     <l n="250">fugli menato poderoso e franco,</l>
     <l n="251">più bel che allora avesse cavalieri,</l>
     <l n="252">tutto d'un pelo come neve bianco,</l>
     <l n="253">coperto come a guerra fa mestiere,</l>
     <l n="254">che de nïuna cosa aveva manco.</l>
     <l n="255">El conte vi montò su destro e drudo:</l>
     <l n="256">fêssi dar l'aste ed imbracciò lo scudo.</l>
    </lg>
    <lg n="33">
     <l n="257">Prende comiato dalla gente e sprona,</l>
     <l n="258">e fuor della cittade subito esce,</l>
     <l n="259">apresso l'oste, la franca persona:</l>
     <l n="260">più snello andava che non nata pesce.</l>
     <l n="261">Il corno piglia, che più non tenzona,</l>
     <l n="262">e suona forte che già non gl'incresce.</l>
     <l n="263">Nel suo sonare l'Amostante chiama:</l>
     <l n="264">— Vieni in sul campo aquistare la dama. —</l>
    </lg>
    <lg n="34">
     <l n="265">Quell'Amostante, come intese il suono:</l>
     <l n="266">— Vengan mie armi — gridò già non piano.</l>
     <l n="267">Armossi in meno che non resta un tuono</l>
     <l n="268">per andar a combatter col Cristiano;</l>
     <l n="269">poi montò sul destrier corrente e buono.</l>
     <l n="270">Uscì del padiglione e andò al piano,</l>
     <l n="271">avanti al conte, con turbata faccia:</l>
     <l n="272">villanamente il biastema e minaccia,</l>
    </lg>
    <lg n="35">
     <l n="273">dicendo: — Poltronier, com'hai tu avuto</l>
     <l n="274">tanto ardimento in tuo persona fella</l>
     <l n="275">d'esser al campo contra me venuto</l>
     <l n="276">e contra mio voler montato in sella?</l>
     <l n="277">Tòrnati indietro e di ciò sia pentuto,</l>
     <l n="278">e non voler morir per la donzella,</l>
     <l n="279">che occider te a me sarie vergogna,</l>
     <l n="280">e meco contrastar non ti bisogna. —</l>
    </lg>
    <lg n="36">
     <l n="281">— Prendi del campo, — il conte disse allotta,</l>
     <l n="282">— ch'io te disfido, traditor malvagio. —</l>
     <l n="283">Quell'Amostante allora niente dotta,</l>
     <l n="284">prende del campo per sua parte ad agio.</l>
     <l n="285">Dall'altra parte di subito trotta</l>
     <l n="286">quel che chiamare si fa Leonagio.</l>
     <l n="287">Que' della terra son fuori accampati,</l>
     <l n="288">sol per veder la battaglia avisati.</l>
    </lg>
    <lg n="37">
     <l n="289">Così sfidati i duo buon cavalieri</l>
     <l n="290">a ferir gìonsi cogli animi crudi.</l>
     <l n="291">Forte spronando e correnti destrieri,</l>
     <l n="292">ferirsi colle lance in sulli scudi</l>
     <l n="293">duo colpi di possanza tanto fieri:</l>
     <l n="294">fino agli sberghi giro i ferri ignudi.</l>
     <l n="295">L'aste de' cavalier nulla piegarsi;</l>
     <l n="296">ma e duo cavalli indietro rincularsi.</l>
    </lg>
    <lg n="38">
     <l n="297">Tirando e freni e battendo gli sproni,</l>
     <l n="298">le lance fitte per forza rompersi.</l>
     <l n="299">Missen mano alle spade i duo baroni</l>
     <l n="300">e molti colpi insieme percotersi.</l>
     <l n="301">Rizzarsi i cavalieri sugli arcioni:</l>
     <l n="302">l'un più dell'altro ognun credea potersi.</l>
     <l n="303">E la donzella prega suo Idio:</l>
     <l n="304">—Ogi dona vittoria al campion mio. —</l>
    </lg>
    <lg n="39">
     <l n="305">L'Amostante ferì in sull'elmo Orlando:</l>
     <l n="306">in sullo scudo quel colpo discese.</l>
     <l n="307">Quanto ne prese, menò via col brando:</l>
     <l n="308">lo sbergo allora forte lo difese.</l>
     <l n="309">Il conte Orlando, a lui inanimando,</l>
     <l n="310">sopra de l'elmo un colpo gli distese.</l>
     <l n="311">Dell'elmo e dello scudo un pezzo leva,</l>
     <l n="312">tant'è quel colpo di possanza grieva.</l>
    </lg>
    <lg n="40">
     <l n="313">Insieme assai forti colpi si diero,</l>
     <l n="314">sicchè l'un l'altro l'armadura trincia:</l>
     <l n="315">come lïone ognuno, ardito e fiero,</l>
     <l n="316">quella battaglia rinforza e comincia.</l>
     <l n="317">Orlando chiama in sua mente san Piero</l>
     <l n="318">che 'l guardi e salvi per ogni provincia;</l>
     <l n="319">e l'Amostante s'accomanda forte</l>
     <l n="320">a Macometto che 'l guardi da morte.</l>
    </lg>
    <lg n="41">
     <l n="321">A racontar e colpi aspri e perversi,</l>
     <l n="322">che si menavan co' taglienti brandi,</l>
     <l n="323">converrebbemi scrivere più versi,</l>
     <l n="324">tanto insieme si davan forti e grandi.</l>
     <l n="325">Non che nessuno ancor suo sangue versi,</l>
     <l n="326">ma mestier fa che a Dïo s'accomandi.</l>
     <l n="327">L'arme tagliate di maglie e di piastre</l>
     <l n="328">eran sul prato e sulle strade mastre.</l>
    </lg>
    <lg n="42">
     <l n="329">Ed avendo un gran pezzo combattuto,</l>
     <l n="330">nessuno ancora si chiamava vinto.</l>
     <l n="331">Orlando conte, ch'è mastro saputo,</l>
     <l n="332">tutto adirato e di superbia tinto,</l>
     <l n="333">verso il Pagan ha suo camin tenuto:</l>
     <l n="334">col brando in man a ferir non s'è infinto.</l>
     <l n="335">Sul capo el fiere e tal colpo gli attacca,</l>
     <l n="336">che 'l brando un palmo presso all'elsa fiacca.</l>
    </lg>
    <lg n="43">
     <l n="337">Poi col troncone un pezzo se difende;</l>
     <l n="338">ma l'Amostante forte allor l'avanza.</l>
     <l n="339">Verso la terra il conte a fugir prende:</l>
     <l n="340">il Pagan dietro gli segue la danza.</l>
     <l n="341">Tanto il caval d'Orlando se distende,</l>
     <l n="342">che quel dell'Amostante il disavanza.</l>
     <l n="343">La dama Sansonetto apella e dice:</l>
     <l n="344">— Morto è nostro campion tanto felice. —</l>
    </lg>
    <lg n="44">
     <l n="345">Serrâr le porte e giron sulle mura</l>
     <l n="346">per lor difesa e sì per ben guardarle.</l>
     <l n="347">Il conte Orlando fuor della pianura</l>
     <l n="348">uscito fu e giunto in una valle,</l>
     <l n="349">sicché veder nol potia creatura,</l>
     <l n="350">allor il viso volse e non le spalle.</l>
     <l n="351">Per dare all'Amostante malo albergo,</l>
     <l n="352">fuor trasse Durlindana dello sbergo.</l>
    </lg>
    <lg n="45">
     <l n="353">Quando il Pagan gli vide il brando in mano,</l>
     <l n="354">sì bello che nessun ne fu mai piùe,</l>
     <l n="355">disse: — Per cortesia, fammi certano</l>
     <l n="356">del nome proprio e donde se' tue. —</l>
     <l n="357">Rispuose Orlando: — I' non sarò villano;</l>
     <l n="358">son battezato alla fé di Gesùe,</l>
     <l n="359">Orlando, d'Ulivier caro compagno,</l>
     <l n="360">e son nepote del re Carlo Magno. —</l>
    </lg>
    <lg n="46">
     <l n="361">Udendo le parole il Saracino,</l>
     <l n="362">com'era Orlando, nepote di Carlo,</l>
     <l n="363">per fugir via dirizza il suo camino</l>
     <l n="364">per voler chi egli era racontarlo.</l>
     <l n="365">Allora il valoroso paladino</l>
     <l n="366">fugli dinanzi e non lassò andarlo:</l>
     <l n="367">col brando in sulla testa un colpo stende</l>
     <l n="368">per tal virtù che fino al petto il fende.</l>
    </lg>
    <lg n="47">
     <l n="369">Morto che l'ha, se rimisse sua spada</l>
     <l n="370">tra l'uno sbergo e l'altro, come suole.</l>
     <l n="371">Per gire alla città piglia la strada</l>
     <l n="372">con allegrezza che nulla si duole.</l>
     <l n="373">La gente, ch'alla guardia stava a bada,</l>
     <l n="374">vede il barone che dentro entrar vuole:</l>
     <l n="375">la porta gli fu aperta ed egli ardito</l>
     <l n="376">fu al palagio del signor sallito.</l>
    </lg>
    <lg n="48">
     <l n="377">Quando contò che l'Amostante è morto,</l>
     <l n="378">fu allegrezza grande per la terra:</l>
     <l n="379">prendieno e Saracin di ciò conforto,</l>
     <l n="380">ch'esser parea lor prima a mala serra.</l>
     <l n="381">Signor, nell'altro canto dirò scorto</l>
     <l n="382">sì come Orlando fece poi gran guerra</l>
     <l n="383">e Machidante uccise e Polinoro.</l>
     <l n="384">Guardeci il padre del regno celoro.</l>
    </lg>
   </lg>
  </body>
 </text>
</TEI>