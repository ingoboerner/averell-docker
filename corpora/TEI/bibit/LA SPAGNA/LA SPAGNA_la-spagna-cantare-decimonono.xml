<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMONONO</title>
    <author>LA SPAGNA</author>
   </titleStmt>
   <extent>
    <measure unit="stanza">45</measure>
    <measure unit="line">360</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimonono</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMONONO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMONONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O sommo Creator, che concedesti</l>
     <l n="2">essere ognun formato in tuo figura,</l>
     <l n="3">e li pianeti e gli elementi festi</l>
     <l n="4">per governar ciascuna creatura,</l>
     <l n="5">in su la croce, ove morte prendesti,</l>
     <l n="6">ricomperasti l'umana natura.</l>
     <l n="7">Per tua misericordia, padre santo,</l>
     <l n="8">allumina il mio cuor di vigor tanto</l>
    </lg>
    <lg n="2">
     <l n="9">che seguir possa la storia presente,</l>
     <l n="10">ch'io dica tanto ben che 'l mio dir piaccia</l>
     <l n="11">e sia diletto a tutta questa gente</l>
     <l n="12">ed io per me alcun valere faccia.</l>
     <l n="13">Voi dintorno, signor, comunalmente</l>
     <l n="14">ognun m'ascolti con allegra faccia;</l>
     <l n="15">ed io vi conterò come il Soldano</l>
     <l n="16">con Sansonetto si fece cristiano.</l>
    </lg>
    <lg n="3">
     <l n="17">Signori, io feci all'altro canto punto</l>
     <l n="18">sì come Ugon con sua franca compagna</l>
     <l n="19">nella Soria era arivato e giunto</l>
     <l n="20">nella città che si chiama Betània;</l>
     <l n="21">e come, inanzi che ristesse punto,</l>
     <l n="22">al Patrïarca venne sanza lagna</l>
     <l n="23">di Machidante suo figlio Pilagi,</l>
     <l n="24">qual era della fé di que' malvagi.</l>
    </lg>
    <lg n="4">
     <l n="25">Subito quel valletto saracino</l>
     <l n="26">al Patrïarca con degno saluto</l>
     <l n="27">dicendo andò per sì fatto latino:</l>
     <l n="28">— Da parte di mio padre son venuto.</l>
     <l n="29">Dintorno a nostra terra ogni camino</l>
     <l n="30">è dal Soldano e sua gente tenuto;</l>
     <l n="31">e noi sappiamo (e questo c'è palese)</l>
     <l n="32">che gente assai avete per difese.</l>
    </lg>
    <lg n="5">
     <l n="33">Se ci volete della gente vostra</l>
     <l n="34">prestar che ci sfinisca questa guerra,</l>
     <l n="35">io vi prometto per la fede nostra</l>
     <l n="36">in prima darvi meza la mie terra,</l>
     <l n="37">Gerusalem: mio dire ve dimostra</l>
     <l n="38">per ch'io son giunto a così fatta serra. —</l>
     <l n="39">Il Patrïarca, udendol sì parlare,</l>
     <l n="40">rispose: — Aspetta, che a ciò vo' pensare. —</l>
    </lg>
    <lg n="6">
     <l n="41">Chiamò Ugone e disse: — Giovinetto,</l>
     <l n="42">noi possiam guadagnar quella cittade,</l>
     <l n="43">sì come questo Saracino ha detto.</l>
     <l n="44">Noi 'l possiam fare, se t'è in voluntade:</l>
     <l n="45">andar vi puoi, se ti fusse in diletto,</l>
     <l n="46">e con tua gente provar tua bontade.</l>
     <l n="47">Mezza la terra nel principio arài;</l>
     <l n="48">poi forse l'altra parte aquisterai. —</l>
    </lg>
    <lg n="7">
     <l n="49">Rispose Ugone: — Padre giusto e santo,</l>
     <l n="50">aparechiato a tal cosa sono io</l>
     <l n="51">e di finir quella guerra mi vanto. —</l>
     <l n="52">Allora, al nome dell'eterno Dio,</l>
     <l n="53">pigliò contra il Soldano Ugone il guanto</l>
     <l n="54">e con Pilagi e sua gente partio,</l>
     <l n="55">ed in Gerusalem per tal rimedio</l>
     <l n="56">entrò dal lato ove non era assedio.</l>
    </lg>
    <lg n="8">
     <l n="57">Allor Gerusalem si fu divisa</l>
     <l n="58">ed a Ugon fu l'una parte data.</l>
     <l n="59">E sappiate, signor, che 'n cotal guisa</l>
     <l n="60">meza fu la città asserragliata.</l>
     <l n="61">Ciascuno di guardar sua parte avisa,</l>
     <l n="62">così da ogni parte è ben guardata.</l>
     <l n="63">In capo di tre dì il forte Ugone</l>
     <l n="64">per uscir fuori assembra sue persone.</l>
    </lg>
    <lg n="9">
     <l n="65">De venti milia fece mezi armare</l>
     <l n="66">per uscir col Soldano alla battaglia</l>
     <l n="67">e così fece sua gente schierare,</l>
     <l n="68">armata ch'a nessuno manca maglia.</l>
     <l n="69">Ansuïgi lassò dentro a guardare</l>
     <l n="70">con l'altra sua brigata di gran vaglia.</l>
     <l n="71">Inanzi che di fuori sia uscito,</l>
     <l n="72">Ansuïgi parlò per tal partito:</l>
    </lg>
    <lg n="10">
     <l n="73">— Tu sai, fratello, che tu se' venuto</l>
     <l n="74">per liberar da guerra Machidante;</l>
     <l n="75">fa sì che vile mai tu sia tenuto</l>
     <l n="76">né traditore per nessun sembiante.</l>
     <l n="77">Alla battaglia sia ben proveduto</l>
     <l n="78">incontra la malvagia fé affricante.</l>
     <l n="79">Deh! fa, caro fratel, ch'ogi dimostri</l>
     <l n="80">che sia disceso degli antichi nostri.</l>
    </lg>
    <lg n="11">
     <l n="81">Ricordeti del giusto Costantino,</l>
     <l n="82">il qual fu primo imperador cristiano,</l>
     <l n="83">e come sai, in volgare e latino,</l>
     <l n="84">che tutti noi di lui discesi siano.</l>
     <l n="85">Ricordeti del forte re Pipino</l>
     <l n="86">e del suo figlio, nostro Carlo Mano,</l>
     <l n="87">e di Gilberto pro' del Fier Visaggio</l>
     <l n="88">e di Buovo d'Antona, baron saggio.</l>
    </lg>
    <lg n="12">
     <l n="89">Or ti ricorda del prence Rinaldo</l>
     <l n="90">e del suo vecchio padre duca Amone</l>
     <l n="91">e di Berlanda nostro zio Arnaldo,</l>
     <l n="92">d'Astolfo e di Gualtieri da Monlione,</l>
     <l n="93">d'Ulivieri di Vienna, il guerrier baldo,</l>
     <l n="94">de l'inghilese forte re Ottone:</l>
     <l n="95">d'Orlando paladino similmente</l>
     <l n="96">suo gran prodezza fa te stia a mente.</l>
    </lg>
    <lg n="13">
     <l n="97">Ricordeti del prode Fioravante,</l>
     <l n="98">che fu gagliardo e della nostra schiatta,</l>
     <l n="99">e del buon conte Milon, sir d'Anglante,</l>
     <l n="100">per cui fu già molta prodezza fatta,</l>
     <l n="101">e di don Chiaro, ch'occise Agolante,</l>
     <l n="102">e del buon duca Gerardo da Fratta.</l>
     <l n="103">Se costoro son stati arditi e franchi,</l>
     <l n="104">fa che oggi virtù in te non manchi.—</l>
    </lg>
    <lg n="14">
     <l n="105">Così parlando l'accomanda a Cristo.</l>
     <l n="106">Il forte Ugon della città si parte</l>
     <l n="107">con diecimila, ognun gagliardo e visto,</l>
     <l n="108">per operare la virtù di Marte</l>
     <l n="109">e per far sopra lor nimici aquisto;</l>
     <l n="110">e va presso del campo da una parte.</l>
     <l n="111">Quando il Soldano vide fuor tal gente,</l>
     <l n="112">Orlando fa chiamar subitamente.</l>
    </lg>
    <lg n="15">
     <l n="113">E fegli dir che subito s'armasse</l>
     <l n="114">e co' nimici a combatter venisse</l>
     <l n="115">sanza dimora e più non aspettasse.</l>
     <l n="116">Il conte Orlando a quel messaggio disse</l>
     <l n="117">che per suo amore allor gli perdonasse</l>
     <l n="118">e nol gravasse ch'allo stormo gisse,</l>
     <l n="119">però che alquanto male si sentia,</l>
     <l n="120">sicché di prendere arme non ardia.</l>
    </lg>
    <lg n="16">
     <l n="121">E di botto il Soldano, odendo questo,</l>
     <l n="122">ebbe nella suo mente assai gran duolo,</l>
     <l n="123">vegendo il capitano a tal molesto.</l>
     <l n="124">Mal volentieri vi manda il figliuolo</l>
     <l n="125">e volse che gli fusse manifesto</l>
     <l n="126">se rimaner dovea in quello stuolo;</l>
     <l n="127">e per diabolica arte gli parea</l>
     <l n="128">che 'l suo figlio del sangue vi perdea.</l>
    </lg>
    <lg n="17">
     <l n="129">Allora comandò a Sansonetto</l>
     <l n="130">con ventimila fusse aparecchiato;</l>
     <l n="131">e sì fu fatto com'egli ebbe detto.</l>
     <l n="132">Con quella gente il figlio s'è assembrato:</l>
     <l n="133">verso e nimici se n'andava stretto,</l>
     <l n="134">come uom di guerra forte amaestrato.</l>
     <l n="135">Ugone verso lui colla sua schiera</l>
     <l n="136">arditamente spiega sua bandiera.</l>
    </lg>
    <lg n="18">
     <l n="137">Incominciâr i stormenti a sonare</l>
     <l n="138">e la gente a gridar con gran tempesta:</l>
     <l n="139">vediensi le bandiere dispiegare</l>
     <l n="140">ed alacciarsi i buoni elmetti in testa.</l>
     <l n="141">Le gente cominciaro ad apressare</l>
     <l n="142">per dimostrare ognuno sua podesta:</l>
     <l n="143">con l'aste in mano e li scudi imbracciati</l>
     <l n="144">vansi a ferir e cavalier pregiati.</l>
    </lg>
    <lg n="19">
     <l n="145">Incominciossi la spietata mischia</l>
     <l n="146">da ogni parte con lance e con brandi:</l>
     <l n="147">nella battaglia la gente s'arischia,</l>
     <l n="148">dandosi insieme colpi grossi e grandi.</l>
     <l n="149">L'arme e la carne si taglia e cincischia:</l>
     <l n="150">ognun convien ch'a suo dio s'acomandi.</l>
     <l n="151">Chi fugge via e chi la sella vota</l>
     <l n="152">or morto, che parola mai più nota.</l>
    </lg>
    <lg n="20">
     <l n="153">Così si fu la gente mescolata</l>
     <l n="154">per far di lor persone ognuno prove.</l>
     <l n="155">Ciascuna schiera a ferir era andata</l>
     <l n="156">come bisogna bene quando e dove:</l>
     <l n="157">coi brandi lor facean crudel tagliata;</l>
     <l n="158">e lance e dardi d'ogni parte piove.</l>
     <l n="159">Così per quello stormo tanto amaro</l>
     <l n="160">Ugone e Sansonetto si trovaro.</l>
    </lg>
    <lg n="21">
     <l n="161">A ferir giensi colle lance basse</l>
     <l n="162">sopra gli scudi con molta rapina:</l>
     <l n="163">convenne ch'ogni lancia si fiaccasse;</l>
     <l n="164">ma della sella già nessun si china.</l>
     <l n="165">Ciascun suo brando dal fodaro trasse</l>
     <l n="166">e vannosi a ferir con gran rovina.</l>
     <l n="167">Ugon d'un colpo Sansonetto fiere</l>
     <l n="168">ch'una gran parte taglia del cimiere.</l>
    </lg>
    <lg n="22">
     <l n="169">Sansonetto non fu contra lui lento:</l>
     <l n="170">in su l'elmo il ferì con tutta possa;</l>
     <l n="171">ma era l'elmo di tal valimento</l>
     <l n="172">che non cura nïente la percossa.</l>
     <l n="173">Ugone allora, pien di mal talento,</l>
     <l n="174">vêr di lui corre con sua spada grossa:</l>
     <l n="175">in sullo scudo il ferì di tal vaglia</l>
     <l n="176">che tutto il parte e dello sbergo taglia.</l>
    </lg>
    <lg n="23">
     <l n="177">A Sansonetto pare aver mal fatto</l>
     <l n="178">esser con lui a battaglia condotto.</l>
     <l n="179">Il capitano chiama a cotal tratto</l>
     <l n="180">a magior voce che può, sanza motto:</l>
     <l n="181">— Se per soccorrer ti muovi, vien ratto,</l>
     <l n="182">per questo cavalier sono al disotto. —</l>
     <l n="183">Orlando capitan, quale e' chiamava,</l>
     <l n="184">a tal romor nello stormo guardava.</l>
    </lg>
    <lg n="24">
     <l n="185">Vegendo Sansonetto a mal partito,</l>
     <l n="186">armar si fece, che niun più aspetta:</l>
     <l n="187">en su Bucifalasso fu sallito,</l>
     <l n="188">ch'a correr presto sembrava saetta.</l>
     <l n="189">Nella battaglia quel barone ardito</l>
     <l n="190">a cotal punto convien che si metta:</l>
     <l n="191">la spada sua, che Durlindana ha nome,</l>
     <l n="192">piglia con ambo man fra l'elsa e 'l pome.</l>
    </lg>
    <lg n="25">
     <l n="193">Per la battaglia truovò Sansonetto</l>
     <l n="194">che per paura d'Ugon si fuggiva.</l>
     <l n="195">Dice il Pagano: — Un Cristian giovinetto</l>
     <l n="196">è qua che di sua forza ciascun priva. —</l>
     <l n="197">Orlando lasciò lui, poich'egli ha detto,</l>
     <l n="198">e 'nverso Ugone fortemente giva.</l>
     <l n="199">Giugnendo a lui gli disse: — Cavaliere,</l>
     <l n="200">chi se' che porti quest'arme a quartiere? —</l>
    </lg>
    <lg n="26">
     <l n="201">Rispose Ugone: — Io son cugin carnale</l>
     <l n="202">d'Orlando conte, nipote di Carlo;</l>
     <l n="203">vollo cercando per modo cotale,</l>
     <l n="204">che molto volentier vorrei trovarlo. —</l>
     <l n="205">Allora Orlando, guerrier naturale,</l>
     <l n="206">parlò con lui alquanto per provarlo,</l>
     <l n="207">dicendo: — A dire il ver, sanza menzogna,</l>
     <l n="208">cercar Orlando più non ti bisogna.</l>
    </lg>
    <lg n="27">
     <l n="209">È più d'un anno ch'io lo fe' morire</l>
     <l n="210">e se tu non mi credi, ecco 'l suo brando.</l>
     <l n="211">Di che, se vuoi alla mie fé redire,</l>
     <l n="212">sarà il tuo prò, poi ch'egli è morto Orlando. —</l>
     <l n="213">Ugone, udendo tal novella dire,</l>
     <l n="214">con gran veleno vêr lui va spronando;</l>
     <l n="215">col brando in mano disse con gran doglio:</l>
     <l n="216">— Orlando, mio cugin, vendicar voglio. —</l>
    </lg>
    <lg n="28">
     <l n="217">El conte Orlando ferì sulla guarda,</l>
     <l n="218">ma non che punto ne levi e dismagli:</l>
     <l n="219">Orlando ferì lui con Durlindarda</l>
     <l n="220">di piatto che non vuol che punto tagli.</l>
     <l n="221">Dandoli piano, molto lo riguarda;</l>
     <l n="222">ma in su l'arcion chinar la testa fagli.</l>
     <l n="223">Ugon si rizza molto velenoso:</l>
     <l n="224">ferì in su l'elmo il conte valoroso.</l>
    </lg>
    <lg n="29">
     <l n="225">Assai colpi gli diè in sul cimieri:</l>
     <l n="226">non che nïente ne possi smagliare.</l>
     <l n="227">Orlando ferì lui molto legieri</l>
     <l n="228">per non volergli sue carni tagliare.</l>
     <l n="229">E così stando gli mosse pensieri</l>
     <l n="230">di volersi ad Ugone apalesare;</l>
     <l n="231">ma per non esser da sua gente udito,</l>
     <l n="232">del campo innanzi ad Ugone è fugito.</l>
    </lg>
    <lg n="30">
     <l n="233">Ugone il seguitava di vantaggio,</l>
     <l n="234">che per temenza nollo abandonava;</l>
     <l n="235">e quando Orlando, valoroso e saggio,</l>
     <l n="236">solo con lui al campo si trovava;</l>
     <l n="237">allor, più fresco che rosa di maggio,</l>
     <l n="238">alto la guardia de l'elmo levava,</l>
     <l n="239">dicendo: — Combattuto abbiamo assai;</l>
     <l n="240">io sono Orlando che cercando vai. —</l>
    </lg>
    <lg n="31">
     <l n="241">Di ciò Ugon si fa gran maraviglia</l>
     <l n="242">e creder non potea che fusse desso.</l>
     <l n="243">Levossi l'elmo e scuoprissi le ciglia</l>
     <l n="244">e per lo viso lo guardava spesso,</l>
     <l n="245">e poi per abracciarlo stretto il piglia.</l>
     <l n="246">Orlando grida: —Via, non mi star presso.</l>
     <l n="247">Se questa gente di ciò s'avedesse,</l>
     <l n="248">mal fatto aremo se ciò conoscesse. —</l>
    </lg>
    <lg n="32">
     <l n="249">Contogli allora Ugone tutto il fatto:</l>
     <l n="250">perché partisse di Cristianitade</l>
     <l n="251">e come fe' con Machidante patto,</l>
     <l n="252">che gli avea data meza la cittade;</l>
     <l n="253">perché facesse la guardia a quel tratto</l>
     <l n="254">contra il Soldano e sue franche masnade.</l>
     <l n="255">Orlando disse: — Cugino, ora intendi;</l>
     <l n="256">il mio consiglio per lo meglio prendi.</l>
    </lg>
    <lg n="33">
     <l n="257">Se per mio senno tu ti porterai,</l>
     <l n="258">tutta la terra arài in tuo balia.</l>
     <l n="259">Colla tuo gente dentro tornerai</l>
     <l n="260">e indietro tornerò io colla mia.</l>
     <l n="261">Per cotal modo dentro tu starai,</l>
     <l n="262">armato tutto con tua compagnia,</l>
     <l n="263">però ch'io temo ch'a cotal partito</l>
     <l n="264">da Machidante tu non sia tradito.</l>
    </lg>
    <lg n="34">
     <l n="265">Se caso avvien che Machidante faccia</l>
     <l n="266">o faccia far contro te tradimento,</l>
     <l n="267">contra di lui con tuo gente ti caccia,</l>
     <l n="268">e a tutti lor dà morte con tormento.</l>
     <l n="269">Ma tuttavia ti priego che ti piaccia</l>
     <l n="270">che non venga da te il cominciamento,</l>
     <l n="271">acciò che traditor non sia chiamato;</l>
     <l n="272">ma se comincia, fa sia avisato.</l>
    </lg>
    <lg n="35">
     <l n="273">Come la zuffa è dentro cominciata,</l>
     <l n="274">in sulla torre porrai tuo bandiera,</l>
     <l n="275">ed io arò mia gente aparechiata</l>
     <l n="276">e verrò dentro con mia grossa schiera.</l>
     <l n="277">La gente del Soldan sarà tagliata,</l>
     <l n="278">se non vorrà seguire mia bandiera. —</l>
     <l n="279">Così parlando, partirsi e baroni</l>
     <l n="280">della battaglia con gli altri campioni.</l>
    </lg>
    <lg n="36">
     <l n="281">E poco stante Orlando fe' sonare</l>
     <l n="282">dalla sua parte le trombe a racolta.</l>
     <l n="283">La gente, udendo ciò, sanza aspettare,</l>
     <l n="284">inverso i padiglion si fu rivolta;</l>
     <l n="285">ed Ugon fece similmente fare</l>
     <l n="286">dentro alla terra con sua gente folta,</l>
     <l n="287">e come Orlando gli avea prima detto,</l>
     <l n="288">sua gente fece armar sanza difetto.</l>
    </lg>
    <lg n="37">
     <l n="289">Fe' covertare e sellare e cavagli</l>
     <l n="290">ed a suo gente fece andare il bando,</l>
     <l n="291">che radopiasson le guardie a' serragli,</l>
     <l n="292">e che la notte ognun gisse guardando</l>
     <l n="293">per la città che nessuno si smagli</l>
     <l n="294">dalla sua posta, e ciò la vita a bando.</l>
     <l n="295">E così fur le guardie radoppiate</l>
     <l n="296">e ad ora ad ora tutte rasegnate.</l>
    </lg>
    <lg n="38">
     <l n="297">E così stando Ugon la sera a cena</l>
     <l n="298">con Ansuïgi, suo caro fratello,</l>
     <l n="299">Pilagi venne a lui, che nessun mena,</l>
     <l n="300">e salutollo l'ardito donzello</l>
     <l n="301">dicendo: — Ben ch'al cor me sia gran pena,</l>
     <l n="302">palesar voglio il tradimento fello</l>
     <l n="303">che 'l padre mio ha pensato di farti;</l>
     <l n="304">per mia scusa ho voluto palesarti.</l>
    </lg>
    <lg n="39">
     <l n="305">Perché tu non mi chiami traditore,</l>
     <l n="306">vo' ti manifestar che 'l padre mio</l>
     <l n="307">in questa notte con suo disonore</l>
     <l n="308">ti caccerà di questa terra, onde io</l>
     <l n="309">sì me ne scuso per cotal tenore</l>
     <l n="310">e scusa faccio a Macone mio dio.</l>
     <l n="311">Omai, pro' cavalier, per ver ti dico</l>
     <l n="312">che ti guardi da me come nimico. —</l>
    </lg>
    <lg n="40">
     <l n="313">E quando Ugone suo parlare ha inteso,</l>
     <l n="314">fra sé diceva: — Di te già non dotto. —</l>
     <l n="315">Subito comandò che fusse preso</l>
     <l n="316">e fatto fu il suo comando di botto.</l>
     <l n="317">Non per che voglia che già sia offeso,</l>
     <l n="318">il fece Ugon pigliare a cotal motto;</l>
     <l n="319">ma solo a sostenerlo si condusse,</l>
     <l n="320">per che la notte contra lui non fusse.</l>
    </lg>
    <lg n="41">
     <l n="321">Avendo il conte Ugone già cenato,</l>
     <l n="322">pur sanza disarmarsi andò a dormire;</l>
     <l n="323">ed Ansuïgi, tuttavia avisato,</l>
     <l n="324">le guardie fece a tre doppi fornire.</l>
     <l n="325">E quando il primo sonno fu passato,</l>
     <l n="326">le guardie a grido cominciaro a dire:</l>
     <l n="327">— Alarme! alarme! Su, Cristiani arditi,</l>
     <l n="328">che Pagani hanno le guardie assalliti. —</l>
    </lg>
    <lg n="42">
     <l n="329">E non gridâr le guardie per cagione</l>
     <l n="330">che già nessuna gente l'assalisse,</l>
     <l n="331">anzi lo fêr per cominciar quistione</l>
     <l n="332">e che la gente alla zuffa venisse.</l>
     <l n="333">Allor montò molta gente in arcione,</l>
     <l n="334">secondo che l'autor per vero scrisse.</l>
     <l n="335">La gente della guardia, che dormia,</l>
     <l n="336">a quel rumore subito venia.</l>
    </lg>
    <lg n="43">
     <l n="337">Suona Ansuïgi allor suo forte corno</l>
     <l n="338">acciò che tutta sua gente s'armasse.</l>
     <l n="339">La gente allora sanza far sogiorno</l>
     <l n="340">a difender le strade ciascun trasse;</l>
     <l n="341">e non guardâr perché non fusse giorno,</l>
     <l n="342">perché la luna punto illuminasse.</l>
     <l n="343">Le sbarre de' nimici trapassaro</l>
     <l n="344">in molti luoghi sanza alcun riparo.</l>
    </lg>
    <lg n="44">
     <l n="345">Così la zuffa pessima e villana</l>
     <l n="346">incominciossi dentro della terra</l>
     <l n="347">tra Saracini e la gente cristiana,</l>
     <l n="348">che ciascheduno a battaglia si serra.</l>
     <l n="349">Armavasi la gente sorïana</l>
     <l n="350">e uscivano a' Cristian, facendo guerra;</l>
     <l n="351">ma nostra gente, lor curando poco,</l>
     <l n="352">in molti luoghi fecion metter fuoco.</l>
    </lg>
    <lg n="45">
     <l n="353">Rinforza da ogni lato quella zuffa,</l>
     <l n="354">le grida e l'anitrir de' buon cavagli:</l>
     <l n="355">l'un l'altro allor per tal modo rabuffa</l>
     <l n="356">con lance e brandi ch'avevan buon tagli.</l>
     <l n="357">Nell'altro canto dirò sanza buffa</l>
     <l n="358">come i Cristian passâr tutti i serragli</l>
     <l n="359">e presero la terra in lor balia.</l>
     <l n="360">Cristo vi guardi e sua madre Maria.</l>
    </lg>
   </lg>
  </body>
 </text>
</TEI>