<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOTTAVO</title>
    <author>LA SPAGNA</author>
   </titleStmt>
   <extent>
    <measure unit="stanza">47</measure>
    <measure unit="line">376</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimottavo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOTTAVO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Purissima fontana di pietade,</l>
     <l n="2">madre del Padre del regno sereno,</l>
     <l n="3">somma colonna di virginitade,</l>
     <l n="4">principio e mezo d'ogni ben terreno,</l>
     <l n="5">etterna luce, via di veritade,</l>
     <l n="6">la cui potenzia mai non verrà meno,</l>
     <l n="7">per tua pietà, vera madre de Dio,</l>
     <l n="8">di tua virtù illumina il cor mio,</l>
    </lg>
    <lg n="2">
     <l n="9">tanto ch'io possa dimostrar per certo</l>
     <l n="10">sì come Machidante e Polinoro</l>
     <l n="11">fu ciaschedun per Orlando diserto</l>
     <l n="12">della persona e di lor tenitoro;</l>
     <l n="13">e come il conte poi, di virtù sperto,</l>
     <l n="14">signoreggiò tutto il paese loro.</l>
     <l n="15">Or ascoltate, gente, ed udirete</l>
     <l n="16">dir cosa che di me vi loderete.</l>
    </lg>
    <lg n="3">
     <l n="17">Io vi lassai nel dir dinanzi a questo</l>
     <l n="18">sì come Orlando e Sansonetto il prode</l>
     <l n="19">per la battaglia combatteva presto,</l>
     <l n="20">tagliando carne ed armadure sode.</l>
     <l n="21">Quanto pel campo egli era manifesto</l>
     <l n="22">del conte a cui si dava tante lode!</l>
     <l n="23">Ciascuno Saracin davanti ad esso</l>
     <l n="24">giva fugendo per lo stormo spesso.</l>
    </lg>
    <lg n="4">
     <l n="25">Andava per lo campo combattendo,</l>
     <l n="26">ardito più che velenoso drago,</l>
     <l n="27">elmi, lamieri e sberghi dipartendo,</l>
     <l n="28">e pur del ben ferir si mostra vago.</l>
     <l n="29">Giva cavagli ed uomini abattendo</l>
     <l n="30">e per lo campo fa di sangue lago:</l>
     <l n="31">chiunque suo colpo della spada pruova,</l>
     <l n="32">lieto giamai nel mondo si ritruova.</l>
    </lg>
    <lg n="5">
     <l n="33">La prima, la seconda e terza schiera</l>
     <l n="34">passò sì come prima aveva fatto:</l>
     <l n="35">non lassò ritto pennon né bandiera;</l>
     <l n="36">la schiera ruppe il giovinetto adatto.</l>
     <l n="37">E Polinor vegendo tal maniera,</l>
     <l n="38">fra suo cuor disse: — Saria costui matto,</l>
     <l n="39">el qual nella battaglia sì profonda</l>
     <l n="40">mette la sua persona sì gioconda? —</l>
    </lg>
    <lg n="6">
     <l n="41">Invêr di lui sperona suo cavallo</l>
     <l n="42">e ferì Sansonetto sul cimiere.</l>
     <l n="43">Quel colpo diede Polinoro in fallo:</l>
     <l n="44">descese il colpo in sul collo al destriere,</l>
     <l n="45">sicché morto rimase in quello stallo.</l>
     <l n="46">E Sansonetto a piè rimase e fiere:</l>
     <l n="47">sì come lïoncello se difende</l>
     <l n="48">da molti ch'a pigliarlo ognun contende.</l>
    </lg>
    <lg n="7">
     <l n="49">Polinoro non fa dimoramento:</l>
     <l n="50">brocca il destriere fra la gente molta;</l>
     <l n="51">tutto adirato e pien di mal talento,</l>
     <l n="52">ferendo va tra la battaglia folta.</l>
     <l n="53">Ave la gente di lui gran pavento</l>
     <l n="54">e per fugire si mettiono in volta;</l>
     <l n="55">e 'n quella parte, dove cavalcava,</l>
     <l n="56">nessuno de' nimici l'aspettava.</l>
    </lg>
    <lg n="8">
     <l n="57">Fuor della terra avea un bel palazzo</l>
     <l n="58">nel quale era il Soldano e la suo figlia,</l>
     <l n="59">che per vedere stavano a solazzo</l>
     <l n="60">con donne e con donzelle e più famiglia.</l>
     <l n="61">Presso a quella battaglia e gran tramazzo</l>
     <l n="62">era il palazzo a due piccole miglia,</l>
     <l n="63">bene aforzato di fossi e steccati,</l>
     <l n="64">e per difesa molti uomeni armati.</l>
    </lg>
    <lg n="9">
     <l n="65">Cavalca Polinoro a quel palagio</l>
     <l n="66">forse con quattro mila apresso ad ello,</l>
     <l n="67">giurando a Macometto che disagio</l>
     <l n="68">farà a colei per cui morì il fratello,</l>
     <l n="69">e quel Soldano, traditor malvagio,</l>
     <l n="70">farà impiccare a' merli del castello.</l>
     <l n="71">E giunto con sua gente alla fortezza,</l>
     <l n="72">que' del castel dimostrâr lor prodezza.</l>
    </lg>
    <lg n="10">
     <l n="73">E Polinoro con suo compagnia</l>
     <l n="74">incominciò dintorno la battaglia:</l>
     <l n="75">que' dentro dimostrâr lor vigoria,</l>
     <l n="76">non curando e nemici un fil di paglia.</l>
     <l n="77">La dama, piena di malinconia,</l>
     <l n="78">figliuola del Soldano, a tal travaglia,</l>
     <l n="79">un suo messaggio chiamò e disse: — Muovi;</l>
     <l n="80">el nostro capitan fa che ritruovi.</l>
    </lg>
    <lg n="11">
     <l n="81">Di' come io sò nel palagio assediata</l>
     <l n="82">da Polinoro e dentro è 'l padre mio;</l>
     <l n="83">ed ha già la battaglia incominciata</l>
     <l n="84">intorno intorno quel traditor rio.</l>
     <l n="85">Se non soccorre me a questa fiata,</l>
     <l n="86">omè tapina! morta sarò io. —</l>
     <l n="87">Allora quel messaggio si fu mosso</l>
     <l n="88">e giunse al conte nello stormo grosso,</l>
    </lg>
    <lg n="12">
     <l n="89">dicendo: — Capitan, tosto movete,</l>
     <l n="90">che 'l Soldano è assediato in cotal loco:</l>
     <l n="91">lui e sua figlia tosto soccorrete,</l>
     <l n="92">che già tener si posson molto poco.</l>
     <l n="93">Quel Polinoro, che non conoscete,</l>
     <l n="94">intorno del palagio ha messo foco:</l>
     <l n="95">con lance e con saette e spade tante</l>
     <l n="96">il palagio combatte pur davante. —</l>
    </lg>
    <lg n="13">
     <l n="97">A mano a mano un altro messagiere</l>
     <l n="98">venne dicendo: — Capitan, che fate?</l>
     <l n="99">Sansonetto è abattuto del destriere</l>
     <l n="100">e sarà preso se nollo aiutate.</l>
     <l n="101">È attorniato da parecchie schiere</l>
     <l n="102">e chiama voi ch'a soccorrer l'andiate. —</l>
     <l n="103">Orlando, udendo in tal modo parlare,</l>
     <l n="104">broccò il cavallo sanza dimorare.</l>
    </lg>
    <lg n="14">
     <l n="105">Mettesi nello stormo inanimato</l>
     <l n="106">col brando in mano e va ferendo forte.</l>
     <l n="107">Quanti ne giugne e davanti e dallato</l>
     <l n="108">ciascun mettea a pericol di morte;</l>
     <l n="109">e combattendo si fu arivato</l>
     <l n="110">dov'era Sansonetto a male sorte,</l>
     <l n="111">e ferì tra color che 'l combattieno.</l>
     <l n="112">Quanti ne giugne, morir convenieno.</l>
    </lg>
    <lg n="15">
     <l n="113">In men che non si andrebbe cento braccia,</l>
     <l n="114">tutta la gente facea dipartire;</l>
     <l n="115">poi Sansonetto con allegra faccia</l>
     <l n="116">su un cavallo fece risallire</l>
     <l n="117">e nello stormo subito si caccia,</l>
     <l n="118">ingegnandosi pur di ben ferire.</l>
     <l n="119">Dov'era Polinor per gran virtùe</l>
     <l n="120">fur arrivati i baroni ambedue.</l>
    </lg>
    <lg n="16">
     <l n="121">Diceva Sansonetto: — O compagnone,</l>
     <l n="122">o capitano, o sir di gentil gesta,</l>
     <l n="123">quel cavalier, che vedi col lïone</l>
     <l n="124">d'oro nel mezo della sopravesta,</l>
     <l n="125">colui è Polinoro, lor campione,</l>
     <l n="126">che l'elmo ha tanto rilucente in testa;</l>
     <l n="127">quello è il più pro' barone mai nascesse,</l>
     <l n="128">che in questo mondo nostra fé avesse. —</l>
    </lg>
    <lg n="17">
     <l n="129">Rispose Orlando: — Se egli è sì possente,</l>
     <l n="130">per vera pruova lo 'ntendo vedere. —</l>
     <l n="131">Vêr Polinoro n'andò francamente,</l>
     <l n="132">giurando a Dio di farlo rimanere.</l>
     <l n="133">E Polinoro non dottò nïente;</l>
     <l n="134">venne vêr lui per mostrar suo podere</l>
     <l n="135">e disse: — Dimmi, se' tu il paesante,</l>
     <l n="136">che occidesti il mio frate Amostante? —</l>
    </lg>
    <lg n="18">
     <l n="137">— Io son quel paesante — disse Orlando —</l>
     <l n="138">— che occisi l'Amostante tuo fratello,</l>
     <l n="139">e credo ancor col mio tagliente brando</l>
     <l n="140">far di te simigliante, o tapinello. —</l>
     <l n="141">E Polinoro, nïente parlando,</l>
     <l n="142">alzò suo brando rilucente e bello</l>
     <l n="143">e ferì il conte in sul forte cimiero</l>
     <l n="144">d'un grieve colpo dispietato e fiero.</l>
    </lg>
    <lg n="19">
     <l n="145">Quanto dell'elmo prese menò via;</l>
     <l n="146">il brando poi sullo scudo discende:</l>
     <l n="147">nulla riguarda per cosa che sia</l>
     <l n="148">e scudo e sbergo taglia quanto prende.</l>
     <l n="149">Del colpo Orlando ha gran malinconia,</l>
     <l n="150">vegendo Polinor, che sì l'offende,</l>
     <l n="151">e fra suo cor diceva cotal verso:</l>
     <l n="152">— Questo è il meglior baron dell'universo. —</l>
    </lg>
    <lg n="20">
     <l n="153">Per vendicare il colpo ricevuto</l>
     <l n="154">alzò suo brando allor con gran furore:</l>
     <l n="155">su l'elmo Polinoro ebbe feruto,</l>
     <l n="156">ma di tagliarne non ebbe valore.</l>
     <l n="157">E Polinoro in niquità venuto,</l>
     <l n="158">alzò suo brando allor con gran vigore.</l>
     <l n="159">Su l'elmo il fiere, come 'l libro stima:</l>
     <l n="160">andò quel colpo come quel di prima.</l>
    </lg>
    <lg n="21">
     <l n="161">Orlando contra lui inanimato</l>
     <l n="162">il ferì con sua spada e ben toccollo</l>
     <l n="163">sopra de l'elmo, quale era fatato:</l>
     <l n="164">di tagliarne quel brando riguardollo.</l>
     <l n="165">Il colpo scese tutto da l'un lato</l>
     <l n="166">al caval del Pagano sopra al collo;</l>
     <l n="167">e di quel colpo il caval cadde morto:</l>
     <l n="168">tosto rizzossi Polinoro accorto.</l>
    </lg>
    <lg n="22">
     <l n="169">Il forte conte, quando il vide a piede,</l>
     <l n="170">di suo cavallo smontò prestamente</l>
     <l n="171">e sopra lui arditamente fiede</l>
     <l n="172">in sul buono elmo, ma non leva niente.</l>
     <l n="173">E Polinoro a lui un colpo diede:</l>
     <l n="174">gran pezzo taglia de l'elmo lucente.</l>
     <l n="175">Poi disse Polinoro: — O cavaliere,</l>
     <l n="176">perché smontato se' del tuo destriere? —</l>
    </lg>
    <lg n="23">
     <l n="177">Rispose il conte: — Certo io tel diraggio,</l>
     <l n="178">per ch'io son da cavallo a pié disceso.</l>
     <l n="179">Da te non voglio aver niuno vantaggio</l>
     <l n="180">e così vo' per vero m'abbi inteso. —</l>
     <l n="181">Allora Polinor con gran coraggio</l>
     <l n="182">ad ambo mani il forte brando ha preso</l>
     <l n="183">e sopra il conte un aspro colpo mena,</l>
     <l n="184">credendo dargli della morte pena.</l>
    </lg>
    <lg n="24">
     <l n="185">Orlando schifò il colpo e il Saracino</l>
     <l n="186">si chinò in terra al colpo che menava.</l>
     <l n="187">Quando ciò vide, il nobil paladino,</l>
     <l n="188">contra le reni col brando gli dava:</l>
     <l n="189">lamiere e sbergo non valse un lupino,</l>
     <l n="190">che l'uomo e l'arme a traverso tagliava.</l>
     <l n="191">E quando Sansonetto il colpo vide,</l>
     <l n="192">di gioia e d'allegrezza il cuor gli ride.</l>
    </lg>
    <lg n="25">
     <l n="193">E disse: — Omai non curo una medaglia</l>
     <l n="194">re Machidante e sua gente codarda. —</l>
     <l n="195">E mettesi a ferir nella battaglia,</l>
     <l n="196">che niuno de' nimici non riguarda.</l>
     <l n="197">Uomini e palafreni e destrier taglia;</l>
     <l n="198">e così fa la sua gente gagliarda.</l>
     <l n="199">Orlando non pensate stesse in pace,</l>
     <l n="200">ma per quaranta sua persona face.</l>
    </lg>
    <lg n="26">
     <l n="201">Sentendo Machidante ch'era morto</l>
     <l n="202">suo nievo Polinoro, ha gran gramezza:</l>
     <l n="203">si misse per fuggire in verso il porto</l>
     <l n="204">con alquanti baroni e gran ricchezza.</l>
     <l n="205">La gente sua, vedendosi a tal porto,</l>
     <l n="206">a seguitarlo mostrâr lor prodezza.</l>
     <l n="207">Orlando e Sansonetto gli seguieno</l>
     <l n="208">e con lor gente molti n'uccidieno.</l>
    </lg>
    <lg n="27">
     <l n="209">Cominciaro a sallire in sulle navi</l>
     <l n="210">chi me' potea e mettersi per mare;</l>
     <l n="211">e lor nemici ch'eran molto savi,</l>
     <l n="212">non gli lassavano alle navi andare.</l>
     <l n="213">Assai n'ucciser con lor colpi gravi,</l>
     <l n="214">che poca gente ne poté scampare.</l>
     <l n="215">Trecento milia erano sul campo:</l>
     <l n="216">ne fe' quaranta mila o meno scampo.</l>
    </lg>
    <lg n="28">
     <l n="217">Rimase con vittoria el conte Orlando</l>
     <l n="218">e poca fu della sua gente morta.</l>
     <l n="219">Ognun la robba del campo rubando,</l>
     <l n="220">chi me' poteva nella città porta.</l>
     <l n="221">Con allegrezza la gente cantando,</l>
     <l n="222">tornò quell'oste dentro dalla porta.</l>
     <l n="223">Il conte Orlando, ch'era, capitano,</l>
     <l n="224">parlò in quel giorno in tal modo al Soldano:</l>
    </lg>
    <lg n="29">
     <l n="225">— Da poi che noi vittorïosi siamo</l>
     <l n="226">della battaglia, sì come è palese,</l>
     <l n="227">sopra di Machidante cavalchiamo</l>
     <l n="228">e prenderemo tutto suo paese.</l>
     <l n="229">E sanza indugio tosto il seguitiamo:</l>
     <l n="230">e' non arà contra di noi difese. —</l>
     <l n="231">Disse il Soldan: — Barone, io son contento;</l>
     <l n="232">a questo non sia punto indugiamento. —</l>
    </lg>
    <lg n="30">
     <l n="233">Allora fece il buon conte bandire</l>
     <l n="234">per tutte terre che tenea il Soldano,</l>
     <l n="235">che tutta gente dovesse seguire</l>
     <l n="236">dove volesse andare il capitano.</l>
     <l n="237">Allor ciascun per suo bando obedire</l>
     <l n="238">venne a Lamecche, vicino e lontano:</l>
     <l n="239">ciascuno che al Soldan faceva omaggio,</l>
     <l n="240">vi venne aparechiato di vantaggio.</l>
    </lg>
    <lg n="31">
     <l n="241">Non vo' però, signor, che voi pensiate</l>
     <l n="242">che del paese ogni gente traesse;</l>
     <l n="243">ma tutte le persone nominate</l>
     <l n="244">suo comando convien ch'ognun facesse.</l>
     <l n="245">Forse a tre mesi vo' che voi sappiate</l>
     <l n="246">a saper venne ognun quel che volesse;</l>
     <l n="247">e furono a caval tutti assembrati</l>
     <l n="248">sessanta mila cavalieri armati.</l>
    </lg>
    <lg n="32">
     <l n="249">Quando la gente fu tutta assembrata</l>
     <l n="250">in sulle navi s'ordinò ch'entrasse;</l>
     <l n="251">poi fu la vettovaglia caricata</l>
     <l n="252">perché nïente a veruno mancasse.</l>
     <l n="253">Il conte volse che 'n su quella armata</l>
     <l n="254">Sansonetto e 'l Soldan l'acompagnasse;</l>
     <l n="255">e la figliuola ancor con lui andonne</l>
     <l n="256">in compagnia di damigelle e donne.</l>
    </lg>
    <lg n="33">
     <l n="257">E così caricati que' navili</l>
     <l n="258">di gente armata e di cavalli assai</l>
     <l n="259">e di baron coragiosi e gentili,</l>
     <l n="260">come a quel tempo si trovasse mai,</l>
     <l n="261">nelle navi padron mastri e sottili</l>
     <l n="262">comandamento fero a' marinai</l>
     <l n="263">che ciascun vela subito facesse</l>
     <l n="264">quando fusse buon tempo si movesse.</l>
    </lg>
    <lg n="34">
     <l n="265">Una mattina il vento a lor vïaggio</l>
     <l n="266">traeva buono e il mare era in bonaccia,</l>
     <l n="267">ciascuno marinaio mastro e saggio</l>
     <l n="268">di far vela a suo nave si procaccia.</l>
     <l n="269">La bella armata allor di gran vantaggio</l>
     <l n="270">verso Gerusalem in mar si caccia:</l>
     <l n="271">en pochi giorni al porto furon scesi</l>
     <l n="272">e scaricati cavagli ed arnesi.</l>
    </lg>
    <lg n="35">
     <l n="273">Fussi la gente tutta quanta armata:</l>
     <l n="274">di mare in terra ciascuno dismonta.</l>
     <l n="275">Gerusalem ebber tutta assediata</l>
     <l n="276">dalle due parti, come il libro conta.</l>
     <l n="277">Vegendo Machidante tal brigata,</l>
     <l n="278">par ch'egli scoppi di grand'ira ed onta;</l>
     <l n="279">ma lasciam lui con velenoso duolo</l>
     <l n="280">e diciam come s'accampò lo stuolo.</l>
    </lg>
    <lg n="36">
     <l n="281">Il primo campo più presso alla terra</l>
     <l n="282">fu quel del conte, cavalier perfetto:</l>
     <l n="283">da l'altra parte, se 'l libro non erra,</l>
     <l n="284">s'acampò con suo gente Sansonetto;</l>
     <l n="285">e 'l Soldan dietro a lui suo campo aserra</l>
     <l n="286">e suo figlia con lui, come v'ho detto;</l>
     <l n="287">ed ogni campo fu bene aforzato,</l>
     <l n="288">sì come è usanza, di fossi e steccato.</l>
    </lg>
    <lg n="37">
     <l n="289">Lasciamo Orlando qui, la franca lancia,</l>
     <l n="290">che la guardia facea sera e mattina,</l>
     <l n="291">e ritorniamo a Carlo, re di Francia,</l>
     <l n="292">ed a sua donna, la gentil reina,</l>
     <l n="293">che seppe come ha dato nella guancia</l>
     <l n="294">al conte Orlando per cotal dottrina,</l>
     <l n="295">e come egli era dell'oste partito,</l>
     <l n="296">e non sapieno in che parte sia gito.</l>
    </lg>
    <lg n="38">
     <l n="297">Ond'ella stava di ciò trista e grama,</l>
     <l n="298">e cento volte il dì biastema Carlo.</l>
     <l n="299">Di saper dov'è il conte molto brama</l>
     <l n="300">e molto spender vuole per trovarlo.</l>
     <l n="301">Ugon di Brava una mattina chiama,</l>
     <l n="302">ch'era cugin del conte (il ver vi parlo),</l>
     <l n="303">e disse: — Vuoi tu metterti in camino</l>
     <l n="304">per ritrovare Orlando tuo cugino?</l>
    </lg>
    <lg n="39">
     <l n="305">Darotti ventimila cavalieri,</l>
     <l n="306">i qua' saran sotto tuo signoria. —</l>
     <l n="307">Rispose il conte: — Molto volentieri;</l>
     <l n="308">tal cosa fate pur che tosto sia.</l>
     <l n="309">Trovato lui, non arò più pensieri:</l>
     <l n="310">tanto ricordo suo gran vigoria. —</l>
     <l n="311">A ciò non par che la reina dorma</l>
     <l n="312">e per fornir tal modo ben s'informa.</l>
    </lg>
    <lg n="40">
     <l n="313">Nel paese di Francia e di Borgogna,</l>
     <l n="314">nell'isola di Scozia e d'Inghilterra</l>
     <l n="315">molta gente soldò a sua bisogna,</l>
     <l n="316">giovani arditi da far ogni guerra,</l>
     <l n="317">tutti gentili da temer vergogna</l>
     <l n="318">e ventimila fur, se 'l dir non erra,</l>
     <l n="319">ciascuno armato a lancia, scudo e brando</l>
     <l n="320">e sopravesta coll'arme d'Orlando.</l>
    </lg>
    <lg n="41">
     <l n="321">Sendo assembrata a Parigi la gente,</l>
     <l n="322">la dama disse a Ugone: — Ora ti muovi,</l>
     <l n="323">cercando va da levante a ponente,</l>
     <l n="324">tanto ch'Orlando il paladin ritruovi;</l>
     <l n="325">e di tesoro non ti curar niente,</l>
     <l n="326">che tu ha' spendere, purché tu il truovi. —</l>
     <l n="327">E diegli di tesoro some assai</l>
     <l n="328">dicendo: — Va e questo spenderai. —</l>
    </lg>
    <lg n="42">
     <l n="329">Con quella gente partì di Parigi</l>
     <l n="330">il valoroso giovinetto Ugone.</l>
     <l n="331">Con lui menò suo fratello Ansuïgi</l>
     <l n="332">e via cavalca sanza restagione.</l>
     <l n="333">Pregando vanno Dio e san Dionigi</l>
     <l n="334">che trovar possino il fi di Milone;</l>
     <l n="335">e così cavalcando, preson via</l>
     <l n="336">per più presto camin vêr la Soria.</l>
    </lg>
    <lg n="43">
     <l n="337">In men d'un mese i giovani sovrani</l>
     <l n="338">fur in Soria con sua gente arivati</l>
     <l n="339">ad una terra ch'era di Cristiani;</l>
     <l n="340">e così intorno furono acampati.</l>
     <l n="341">Que' della terra, piccoli e mezani,</l>
     <l n="342">con gran romore si furono armati</l>
     <l n="343">e girono al Patriarca, lor signore,</l>
     <l n="344">di quella gente contando il tenore.</l>
    </lg>
    <lg n="44">
     <l n="345">Il Patrïarca fuor nel campo manda</l>
     <l n="346">a dire al capitan ch'a lui venisse.</l>
     <l n="347">Ugon, che vuol che suo nome si spanda,</l>
     <l n="348">andò a lui sì come al messo disse.</l>
     <l n="349">Il Patriarca di botto gli dimanda</l>
     <l n="350">se era di quelli che Cristo obedisse</l>
     <l n="351">e perché venuto era e donde e come,</l>
     <l n="352">di che paese egli era e di suo nome.</l>
    </lg>
    <lg n="45">
     <l n="353">Ugon rispose: — Borgognon son io</l>
     <l n="354">della gentile gesta di Chiarmonte</l>
     <l n="355">e credo al sommo onnipotente Dio,</l>
     <l n="356">che di misericordia è somma fonte;</l>
     <l n="357">e cercando vo' il franco cugin mio,</l>
     <l n="358">fi di Milon d'Anglante, Orlando conte,</l>
     <l n="359">che ben due anni partì sua persona</l>
     <l n="360">da Carlo ch'era ad oste a Pampalona. —</l>
    </lg>
    <lg n="46">
     <l n="361">Rispose il Patrïarca: — In nessun lato</l>
     <l n="362">non fu veduto per queste contrade.</l>
     <l n="363">Presso c'è un Pagan, ch'è assediato</l>
     <l n="364">dentro a Gerusalem, la gran cittade;</l>
     <l n="365">e sta di fuori un molto nominato;</l>
     <l n="366">e d'arme in lui si truova gran bontade. —</l>
     <l n="367">Così parlando il Patrïarca ad ello,</l>
     <l n="368">venne a lui dei Pagani un damigello.</l>
    </lg>
    <lg n="47">
     <l n="369">Costui era figliuol di Machidante,</l>
     <l n="370">il qual Pilagi si facea chiamare.</l>
     <l n="371">Al Patrïarca inginocchiossi avante</l>
     <l n="372">e salutollo, come solea fare.</l>
     <l n="373">Signor, dirovi bene ogni sembiante,</l>
     <l n="374">il perché venne nell'altro cantare,</l>
     <l n="375">e come Ugone trovò suo cugino.</l>
     <l n="376">Sempre vi guardi Dio sera e mattino.</l>
    </lg>
   </lg>
  </body>
 </text>
</TEI>