<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMOSETTIMO</title>
    <author>LA SPAGNA</author>
   </titleStmt>
   <extent>
    <measure unit="stanza">44</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimose</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMOSETTIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMOSETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Superno Dio, da cui formati furo</l>
     <l n="2">sette pianete e quattro elementi,</l>
     <l n="3">e liberasti dall'inferno scuro</l>
     <l n="4">e giusti, e peccatori e gl'innocenti,</l>
     <l n="5">concedi grazia al mio intelletto duro</l>
     <l n="6">e alla mia mente dà tanti argomenti</l>
     <l n="7">ch'io possa racontar del grave duolo</l>
     <l n="8">che Carlo fe' d'Orlando e del suo stuolo.</l>
    </lg>
    <lg n="2">
     <l n="9">Signori, io dissi nell'altro cantare</l>
     <l n="10">sì come Orlando, il conte virtudioso,</l>
     <l n="11">poi ch'ebbe fatto suo terzo sonare,</l>
     <l n="12">l'anima rende a Cristo glorïoso;</l>
     <l n="13">e disse come Carlo a cavalcare</l>
     <l n="14">s'era già messo assai malinconoso:</l>
     <l n="15">inverso Roncisvalle con pensieri</l>
     <l n="16">cavalca in mezo di Namo e d'Ugieri.</l>
    </lg>
    <lg n="3">
     <l n="17">Fu giunto Carlo in su quella montagna</l>
     <l n="18">dove el fior de' Cristiani era finito,</l>
     <l n="19">e cavalcando, che forte si lagna,</l>
     <l n="20">giugnendo al corpo, cadde tramortito.</l>
     <l n="21">Nessun barone della sua compagna,</l>
     <l n="22">di levar Carlo era punto ardito.</l>
     <l n="23">E così stando un pezo, risentissi</l>
     <l n="24">con gran sospiri, duoli e pianti fissi.</l>
    </lg>
    <lg n="4">
     <l n="25">Con gran lamento dice Carlo Magno:</l>
     <l n="26">— Cara mia speme, nepote e figliuolo,</l>
     <l n="27">che non avevi in prodezza compagno,</l>
     <l n="28">o campion sommo del cristiano stuolo,</l>
     <l n="29">per te con pena nel mondo rimagno</l>
     <l n="30">e sconsolato con gravoso duolo.</l>
     <l n="31">Oggi per la tua morte abassa e cade</l>
     <l n="32">tutta la speme di Cristianitade.</l>
    </lg>
    <lg n="5">
     <l n="33">Oggi l'argoglio de' Cristiani è morto:</l>
     <l n="34">andata è al fondo la magna speranza,</l>
     <l n="35">c'hanno perduto l'ardire e 'l conforto,</l>
     <l n="36">poi ch'è finita la tua gran possanza.</l>
     <l n="37">Omè tapino! condotto a mal porto</l>
     <l n="38">sol per lo traditor Gan di Maganza.</l>
     <l n="39">Omè, Gan da Pontier, quanto fallasti</l>
     <l n="40">quando sì gran tradimento ordinasti!</l>
    </lg>
    <lg n="6">
     <l n="41">Maladetta sia l'ora che tuo padre</l>
     <l n="42">t'ingenerò con giusto matrimonio</l>
     <l n="43">e maladetta l'ora che tua madre</l>
     <l n="44">partorì te, incarnato demonio!</l>
     <l n="45">Con tradimento e tue opere ladre</l>
     <l n="46">e con dispetto e chiaro testimonio</l>
     <l n="47">el fior de' Cristïan, ch'era mia speme,</l>
     <l n="48">per te è spento, il valoroso seme. —</l>
    </lg>
    <lg n="7">
     <l n="49">E così sopra il corpo del nepote</l>
     <l n="50">istrangosciato stava quel re Carlo</l>
     <l n="51">e spesso el viso con man si percuote</l>
     <l n="52">e nessuno il potea raconsolarlo.</l>
     <l n="53">E grida ad alta voce quanto puote:</l>
     <l n="54">— O doloroso, con che pena parlo!</l>
     <l n="55">Nepote caro, perché non ti lievi,</l>
     <l n="56">a togliere mie doglie e pianti grievi?</l>
    </lg>
    <lg n="8">
     <l n="57">Questo non è quel che mi promettesti</l>
     <l n="58">quando nel bel paese d'Aspramonte</l>
     <l n="59">per le mie man cavalier ti facesti</l>
     <l n="60">ed occidesti el valoroso Almonte,</l>
     <l n="61">e Durlindana, sua spada, cignesti,</l>
     <l n="62">e promettesti a me con lieta fronte</l>
     <l n="63">che quando rivolessi cotal brando,</l>
     <l n="64">ridendo mel daresti al mio comando.</l>
    </lg>
    <lg n="9">
     <l n="65">Tale impromessa mi debbi attenere,</l>
     <l n="66">sicché di ciò raconsolimi alquanto. —</l>
     <l n="67">Allora, come a Cristo fu in piacere,</l>
     <l n="68">nel conte Orlando entrò lo Spirto Santo:</l>
     <l n="69">levossi ritto, che stava a giacere,</l>
     <l n="70">verso di Carlo, che facea gran pianto,</l>
     <l n="71">e certo vivo quel corpo pareva</l>
     <l n="72">per la vertù de Dio che 'l conduceva.</l>
    </lg>
    <lg n="10">
     <l n="73">Così Orlando colla spada in mano</l>
     <l n="74">inverso Carlo si volse ridendo</l>
     <l n="75">e parlò umìle, come corpo umano:</l>
     <l n="76">— Re Carlo Mano, tua spada ti rendo. —</l>
     <l n="77">Carlo la prese e poi il corpo vano</l>
     <l n="78">rimase morto per terra cadendo:</l>
     <l n="79">lo spirto si partì e 'l corpo, privo</l>
     <l n="80">com'era, cadde morto e non già vivo.</l>
    </lg>
    <lg n="11">
     <l n="81">Se Carlo facea prima gran lamento,</l>
     <l n="82">signor, pensate che dovea far poscia:</l>
     <l n="83">el duol gli crebbe per ognuno cento,</l>
     <l n="84">el pianto grande e le stride e l'angoscia.</l>
     <l n="85">Battiesi Carlo a sì fatto tormento:</l>
     <l n="86">nel viso forte colle man si croscia.</l>
     <l n="87">Non fu mai duolo ch'a quel s'aguagliasse,</l>
     <l n="88">tanto parea che 'l re si consumasse.</l>
    </lg>
    <lg n="12">
     <l n="89">Io non vorrei, signor, che voi pensassi</l>
     <l n="90">che in su quel punto sol Carlo piangesse,</l>
     <l n="91">sì gran lamento lì dintorno fassi</l>
     <l n="92">che non saria persona che 'l credesse.</l>
     <l n="93">Dusnamo di Baviera tace e stassi</l>
     <l n="94">e non parea ch'a piangere atendesse,</l>
     <l n="95">e prende Carlo con ambo le braccia,</l>
     <l n="96">dicendo: — Più lamentar non vi piaccia. —</l>
    </lg>
    <lg n="13">
     <l n="97">Rispose Carlo: — Io ti prometto, Namo,</l>
     <l n="98">se non che sempre fedel mi se' stato</l>
     <l n="99">a questo punto dove giunti siamo,</l>
     <l n="100">al tradimento che fu ordinato</l>
     <l n="101">direi che ad ordinarlo fussi bramo,</l>
     <l n="102">che di ciò punto non se' travagliato.</l>
     <l n="103">Del danno grande, ch'abiam riceuto,</l>
     <l n="104">dolente punto non par che sia suto. —</l>
    </lg>
    <lg n="14">
     <l n="105">Diceva Namo: — Omè, Carlo, che giova</l>
     <l n="106">a lamentarsi di quei che son morti?</l>
     <l n="107">Perch'io a pianger cogli altri mi muova,</l>
     <l n="108">non riarei quattro mie' figliuoli acorti.</l>
     <l n="109">Tanto dolore in mia mente si truova,</l>
     <l n="110">che non c'è nulla che più mi conforti;</l>
     <l n="111">però vi piaccia più non lamentarvi:</l>
     <l n="112">brigate omai con noi a confortarvi. —</l>
    </lg>
    <lg n="15">
     <l n="113">E così Namo e 'l possente Danese</l>
     <l n="114">ebon lo 'mperadore a caval posto.</l>
     <l n="115">Orlando morto poi la gente prese:</l>
     <l n="116">su un caval lo traversaro tosto</l>
     <l n="117">e poi la gente, sanza più contese,</l>
     <l n="118">a seguir Carlo ciascun fu disposto,</l>
     <l n="119">e sceson nella valle dolorosa</l>
     <l n="120">dove morì la gente valorosa.</l>
    </lg>
    <lg n="16">
     <l n="121">Là dove la battaglia era già stata,</l>
     <l n="122">fermò suo padiglione Carlo allotta.</l>
     <l n="123">Era la terra di morti calcata,</l>
     <l n="124">che n'era pieno ogni fossato e grotta:</l>
     <l n="125">insieme quella gente è mescolata,</l>
     <l n="126">Cristiani e Saracin, così condotta.</l>
     <l n="127">E così i morti non si conoscieno,</l>
     <l n="128">quali Cristiani o Saracin si sieno.</l>
    </lg>
    <lg n="17">
     <l n="129">Gittossi Carlo Mano ginocchioni:</l>
     <l n="130">alzò le mani al ciel con riverenza,</l>
     <l n="131">Iddio pregando con divozïone</l>
     <l n="132">che dimostrasse vera sperïenza</l>
     <l n="133">de' morti tanti di quella legione,</l>
     <l n="134">qualunche in Giesù Cristo ave' credenza.</l>
     <l n="135">E così Carlo, quand'ebbe adorato,</l>
     <l n="136">fu per lui tal miracolo mostrato.</l>
    </lg>
    <lg n="18">
     <l n="137">Tutti i morti Cristian si fur voltati</l>
     <l n="138">col viso in suso e la croce sul petto,</l>
     <l n="139">e Carlo comandò che ragunati</l>
     <l n="140">fussino insieme e, com'egli ebbe detto,</l>
     <l n="141">tutti i Cristian per la valle trovati</l>
     <l n="142">fur ragunati con amor perfetto.</l>
     <l n="143">E così ragunati i Cristian tanti,</l>
     <l n="144">feciesi strida e dolorosi pianti.</l>
    </lg>
    <lg n="19">
     <l n="145">Chi piangeva il nipote e chi 'l cugino,</l>
     <l n="146">chi 'l padre, chi 'l fratello e chi suo zio,</l>
     <l n="147">chi del figliuol si chiamava tapino,</l>
     <l n="148">ch'era rimasto nello stormo rio.</l>
     <l n="149">Tanti piangeano allora a capo chino</l>
     <l n="150">che 'l quarto racontar non potre' io:</l>
     <l n="151">eran magior le strida e le travaglia</l>
     <l n="152">che non fu quando si fe' la battaglia.</l>
    </lg>
    <lg n="20">
     <l n="153">Nessun Cristiano arebbe il cor sì duro</l>
     <l n="154">che 'n su quel punto non avesse pianto,</l>
     <l n="155">udendo il lamentar cotanto scuro</l>
     <l n="156">del popol morto ed il dolore tanto;</l>
     <l n="157">e così tutti soppelliti furo</l>
     <l n="158">color ch'avevano il batesmo santo,</l>
     <l n="159">salvo che i paladini e i duo fratelli,</l>
     <l n="160">de qua' vi conterò i nomi belli.</l>
    </lg>
    <lg n="21">
     <l n="161">Poi disse Carlo con molta fatica:</l>
     <l n="162">— O Roncisvalle, doloroso piano,</l>
     <l n="163">Cristo per sua virtù ti maladica,</l>
     <l n="164">che 'n questo luogo non spighi mai grano</l>
     <l n="165">sì che a memoria sempre mai si dica:</l>
     <l n="166">fu sparto qui giusto sangue cristiano. —</l>
     <l n="167">Ed ancor oggi, dove fu tal briga,</l>
     <l n="168">nessuna biada vi grana né spiga.</l>
    </lg>
    <lg n="22">
     <l n="169">Ordinò Carlo allor che si facesse,</l>
     <l n="170">per far portare in Francia e paladini,</l>
     <l n="171">quattordici arche e che 'n ciascuna stesse</l>
     <l n="172">un corpo morto di quelli tapini.</l>
     <l n="173">Così fu fatto, prima che 'l dicesse,</l>
     <l n="174">da mastri ch'eran ingegnosi e fini,</l>
     <l n="175">e fatte l'arche in ciascuna fu messo</l>
     <l n="176">un corpo morto e poi rinchiuso apresso.</l>
    </lg>
    <lg n="23">
     <l n="177">Poi fu ciascuna arca covertata</l>
     <l n="178">di gentil panno, tutto a color bruno;</l>
     <l n="179">e poi di sopra il panno è disegnata</l>
     <l n="180">a punto l'arme e 'l cimier di ciascuno.</l>
     <l n="181">Facevasi già notte in quella fiata,</l>
     <l n="182">che 'l sol non si vedeva da nïuno,</l>
     <l n="183">sicché la gente allor per riposarsi,</l>
     <l n="184">que' che non facien guardia, disarmarsi.</l>
    </lg>
    <lg n="24">
     <l n="185">E così sendo la gente a posare,</l>
     <l n="186">chi a padiglioni e chi sotto capanna,</l>
     <l n="187">que' ch'eran diputati di guardare,</l>
     <l n="188">di guardar ben dintorno ognun s'afanna.</l>
     <l n="189">Tutta la notte, sanza posa fare,</l>
     <l n="190">gente francesca, tedesca e alamanna,</l>
     <l n="191">acciò che l'oste fusse ben sicura,</l>
     <l n="192">infin al dì guardâr la valle scura.</l>
    </lg>
    <lg n="25">
     <l n="193">Come fu mattutin, Carlo levossi</l>
     <l n="194">e fe' bandir che fanti e cavalieri</l>
     <l n="195">per dipartirsi tutti fussin mossi</l>
     <l n="196">vêr Cristianità prendere i sentieri.</l>
     <l n="197">Allor la gente tutta quanta armossi,</l>
     <l n="198">fecion far some e sellare i destrieri,</l>
     <l n="199">e levâr padiglion, trabache e tende,</l>
     <l n="200">nanzi che giorno sia ciascuno atende.</l>
    </lg>
    <lg n="26">
     <l n="201">Quando fu il sol per l'orïente mosso,</l>
     <l n="202">che risplendea per ciascuna montagna,</l>
     <l n="203">e lucean l'arme ch'avevano indosso</l>
     <l n="204">la baronia di Carlo ardita e magna,</l>
     <l n="205">e Carlo a riguardare l'occhio ha mosso,</l>
     <l n="206">alzò le ciglia verso della Spagna</l>
     <l n="207">e vide gente venir con bandiere</l>
     <l n="208">coll'arme proprio d'Orlando a quartiere.</l>
    </lg>
    <lg n="27">
     <l n="209">Vegendo Carlo tal gente venire</l>
     <l n="210">ed a quartier le bandiere che hanno,</l>
     <l n="211">fra sé medesimo cominciò a dire:</l>
     <l n="212">— Omè lasso! e' non bastami il gran danno</l>
     <l n="213">che 'l mio nepote m'han fatto morire.</l>
     <l n="214">Or con su' arme a schernire mi vanno. —</l>
     <l n="215">Certamente el re Carlo si credea</l>
     <l n="216">che Saracin fusser que' che vedea.</l>
    </lg>
    <lg n="28">
     <l n="217">El forte e pro' Salamon di Brettagna,</l>
     <l n="218">ch'era con ottomila già schierato,</l>
     <l n="219">alzando gli occhi per quella campagna,</l>
     <l n="220">vide la gente venir da l'un lato.</l>
     <l n="221">Tosto si mosse con sua gente magna:</l>
     <l n="222">verso di loro il camino ha pigliato,</l>
     <l n="223">tutta sua gente dietro in una schiera</l>
     <l n="224">sotto sua insegna a scacchi bianca e nera.</l>
    </lg>
    <lg n="29">
     <l n="225">El caval pugne e la lancia palmeggia:</l>
     <l n="226">ardito inanzi alla sua gente corre,</l>
     <l n="227">spronando sì ch'a pena ch'altri il veggia.</l>
     <l n="228">Ben si credea allor sua lancia porre.</l>
     <l n="229">El capitan della contraria greggia</l>
     <l n="230">vêr lui si ferma più forte ch'Ettorre.</l>
     <l n="231">Lo scudo in braccio e la lancia palmoia:</l>
     <l n="232">— Viva el re Carlo! — e' gridava — Mongioia! —</l>
    </lg>
    <lg n="30">
     <l n="233">Allora Salamone, udendo questo,</l>
     <l n="234">ferma il cavallo ed alza la visiera</l>
     <l n="235">e grida: — Cavalier, fa manifesto</l>
     <l n="236">del nome tuo il modo e la maniera. —</l>
     <l n="237">Allora il cavalier rispose presto:</l>
     <l n="238">— Cristiano sono e non d'esta riviera;</l>
     <l n="239">del paese gentil di Francia come</l>
     <l n="240">cugin d'Orlando ed Ansuïgi ho nome. —</l>
    </lg>
    <lg n="31">
     <l n="241">Re Salamone gettò via la lancia</l>
     <l n="242">e abraccia il cavalier con festa assai:</l>
     <l n="243">la bocca spesso gli bascia e la guancia</l>
     <l n="244">con più alegrezza, ch'egli avesse mai,</l>
     <l n="245">e dice: — Carlo, nostro re di Francia,</l>
     <l n="246">ben sarà lieto quando a lui sarai. —</l>
     <l n="247">Disse Ansuïgi, umilmente parlando,</l>
     <l n="248">— Deh, ditemi che è del conte Orlando? —</l>
    </lg>
    <lg n="32">
     <l n="249">Salamon, quando sue parole intese,</l>
     <l n="250">di pianger quasi non si può tenere;</l>
     <l n="251">poi disse: — Amico, damigel cortese,</l>
     <l n="252">Orlando è sano e briga di godere,</l>
     <l n="253">e va uccellando per questo paese</l>
     <l n="254">di qua e di là, come a lui è in piacere.</l>
     <l n="255">Andiamo a Carlo, ch'è al suo padiglione,</l>
     <l n="256">a farlo certo di tua condizione. —</l>
    </lg>
    <lg n="33">
     <l n="257">Così insieme al campo se n'andaro</l>
     <l n="258">e, quando giunti fuoro tra la gente,</l>
     <l n="259">assai baroni chi era domandaro.</l>
     <l n="260">Poi che si seppe il nome veramente,</l>
     <l n="261">donzelli e cavalier con pianto amaro</l>
     <l n="262">a lui n'andâr piangendo fortemente</l>
     <l n="263">di tenerezza, perch'era cugino</l>
     <l n="264">d'Orlando pro' sopr'ogni paladino.</l>
    </lg>
    <lg n="34">
     <l n="265">Allor fu manifesto al damigello</l>
     <l n="266">come Orlando era coi compagni morto,</l>
     <l n="267">onde si chiama forte tapinello.</l>
     <l n="268">— Omè, cugino! o sommo mio conforto, —</l>
     <l n="269">dicea gridando il giovinetto snello,</l>
     <l n="270">— ov'è 'l tuo ardire, paladino accorto?</l>
     <l n="271">O dolorosi e tuoi parenti tutti,</l>
     <l n="272">che per tua morte ogi siamo distrutti! —</l>
    </lg>
    <lg n="35">
     <l n="273">Fece Ansuïgi allora un gran lamento:</l>
     <l n="274">per tutto il campo se rinovò el pianto;</l>
     <l n="275">ma per non fare a voi rincrescimento</l>
     <l n="276">del pianger più non vo' seguire el canto;</l>
     <l n="277">ma diremo che sanza restamento</l>
     <l n="278">andò Ansuïgi all'imperador santo.</l>
     <l n="279">Giugnendo a lui, non con novelle bone,</l>
     <l n="280">salutollo umilmente in tal sermone:</l>
    </lg>
    <lg n="36">
     <l n="281">— Quel giusto Padre, ch'è signor superno,</l>
     <l n="282">che 'n sulla croce fu per noi disteso,</l>
     <l n="283">e liberocci dal mortale inferno,</l>
     <l n="284">dove ognun era per peccato ateso,</l>
     <l n="285">salvi e mantenga Carlo in sempiterno</l>
     <l n="286">e chi 'l battesmo de' Cristiani ha preso;</l>
     <l n="287">abatta con vergogna, onta e danno</l>
     <l n="288">tutti color che contra sua fé vanno. —</l>
    </lg>
    <lg n="37">
     <l n="289">Carlo rispose con voce afannata:</l>
     <l n="290">— Dimmi, donzel, che Dio ti sia in aiuto,</l>
     <l n="291">Gerusalem come hai tu lasciata,</l>
     <l n="292">che te ne se' con tua gente venuto? —</l>
     <l n="293">Disse Ansuïgi: — Io l'ho abandonata</l>
     <l n="294">per che tenerla più non ho potuto.</l>
     <l n="295">Posto m'avieno e Pagan tale assedio</l>
     <l n="296">che di tenerla non v'era rimedio.</l>
    </lg>
    <lg n="38">
     <l n="297">E sappia Carlo che 'l re Balugante</l>
     <l n="298">con ben ducento mila Saracini</l>
     <l n="299">viene invêr noi con sua gente africante:</l>
     <l n="300">forse a se' miglia ci sono vicini;</l>
     <l n="301">però fa far tue schiere tutte quante</l>
     <l n="302">subitamente e a ciò non si rifini,</l>
     <l n="303">che 'n questo dì credo che assaliracci</l>
     <l n="304">sicché con lor combatter converracci. —</l>
    </lg>
    <lg n="39">
     <l n="305">Subito Carlo fé mandare un bando</l>
     <l n="306">che tutta la sua gente si schierasse.</l>
     <l n="307">La gente presta per far suo comando</l>
     <l n="308">sotto sua insegna ognuno si ritrasse.</l>
     <l n="309">Diceva Namo al re Carlo parlando:</l>
     <l n="310">— A me parrebbe che e' s'ordinasse</l>
     <l n="311">dodeci paladin pro' e gagliardi,</l>
     <l n="312">sei che sien giovani e sei sien vegliardi. —</l>
    </lg>
    <lg n="40">
     <l n="313">Respose Carlo: — Se ciò t'è in piacere,</l>
     <l n="314">di così fatta cosa io son contento.</l>
     <l n="315">El modo, che vi pare di tenere,</l>
     <l n="316">Danese e tu fate provedimento. —</l>
     <l n="317">Allora Namo, fonte di sapere,</l>
     <l n="318">fu con Ugieri insieme a parlamento</l>
     <l n="319">e paladini dodeci ordinaro,</l>
     <l n="320">com'udirete qui ben scorto e chiaro.</l>
    </lg>
    <lg n="41">
     <l n="321">De' vecchi fu Desider di Pavia,</l>
     <l n="322">re Salamone e di Baviera Namo,</l>
     <l n="323">el quarto Ugieri pien di vigoria,</l>
     <l n="324">da Rossiglion Gerardo el quinto bramo;</l>
     <l n="325">poi seguitò el sesto in compagnia,</l>
     <l n="326">Arnaldo di Berlanda duca chiamo;</l>
     <l n="327">il settimo fu ornato di corona,</l>
     <l n="328">re Isolier, signor di Pampalona.</l>
    </lg>
    <lg n="42">
     <l n="329">Fu poi l'ottavo Guido di Borgogna</l>
     <l n="330">ed Ansuïgi seguitò il nono.</l>
     <l n="331">Beltramo, fi di Namo, a tal bisogna</l>
     <l n="332">d'esser decimo a lor chiese per dono;</l>
     <l n="333">Ricciardo e Duodo, signor di Guascogna,</l>
     <l n="334">dei paladin cogli altri insieme sono.</l>
     <l n="335">Ed ordinato ciò, fecion tre schiere;</l>
     <l n="336">or udirete chi fu condottiere.</l>
    </lg>
    <lg n="43">
     <l n="337">Fu conceduta la schiera primaia</l>
     <l n="338">a Guido e Duodo, Ansuïgi e Ricciardo,</l>
     <l n="339">e guidâr cavalier venti migliaia;</l>
     <l n="340">della seconda guidò lo stendardo</l>
     <l n="341">Beltramo ed Isolier con gente gaia,</l>
     <l n="342">con loro Arnaldo e 'l possente Gerardo;</l>
     <l n="343">Carlo e re Desider la terza schiera</l>
     <l n="344">guidò e 'l Danese e Namo di Baviera.</l>
    </lg>
    <lg n="44">
     <l n="345">Così schierata fu la gente snella,</l>
     <l n="346">pure aspettando lor crudi nimici.</l>
     <l n="347">Nell'altro dir dirò la storia bella</l>
     <l n="348">come e Pagani sceson le pendici,</l>
     <l n="349">del lor ferir e lor votar di sella,</l>
     <l n="350">che insieme fêr e cavalier felici.</l>
     <l n="351">Io priego Cristo, padre vittorioso,</l>
     <l n="352">che vi mantenga in pace con riposo.</l>
    </lg>
   </lg>
  </body>
 </text>
</TEI>