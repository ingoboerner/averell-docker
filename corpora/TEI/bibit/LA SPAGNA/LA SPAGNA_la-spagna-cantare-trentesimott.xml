<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE TRENTESIMOTTAVO</title>
    <author>LA SPAGNA</author>
   </titleStmt>
   <extent>
    <measure unit="stanza">43</measure>
    <measure unit="line">344</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-trentesimott</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE TRENTESIMOTTAVO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE TRENTESIMOTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Divina maiestà, vera e superna,</l>
     <l n="2">o sommo Padre, onnipotente Giove,</l>
     <l n="3">da cui virtù si conduce e governa</l>
     <l n="4">ed ogni buon principio da lui muove,</l>
     <l n="5">concedi alla mia mente ch'io discerna</l>
     <l n="6">a dimostrar le virtudiose pruove</l>
     <l n="7">che Carlo fe' doppo la rotta, quando</l>
     <l n="8">con ventimila morì il conte Orlando.</l>
    </lg>
    <lg n="2">
     <l n="9">Signori, io dissi nell'altro dir, quando</l>
     <l n="10">re Carlo aveva sua gente assembrata,</l>
     <l n="11">re Balugante e sua gente aspettando,</l>
     <l n="12">ed era già meza terza passata,</l>
     <l n="13">que' Saracini, forte cavalcando,</l>
     <l n="14">arrivâr nella valle sventurata,</l>
     <l n="15">apresso a nostra gente ben due miglia,</l>
     <l n="16">fermarsi tutti e l'arme ciascun piglia.</l>
    </lg>
    <lg n="3">
     <l n="17">Re Balugante fe' due schiere allotta,</l>
     <l n="18">la qual fu ognuna di migliaia ottanta:</l>
     <l n="19">la prima schiera fu per lui condotta,</l>
     <l n="20">e la seconda di guidar si vanta</l>
     <l n="21">el re di Persia, che guerra non dotta.</l>
     <l n="22">Così la gente a schiera tutta quanta,</l>
     <l n="23">re Balugante di vincer si stima</l>
     <l n="24">e fêssi inanzi colla schiera prima.</l>
    </lg>
    <lg n="4">
     <l n="25">Poi fe' spiegar sue bandiere e stendardi</l>
     <l n="26">e comandò che ciascun lo seguisse.</l>
     <l n="27">La baronia de' cavalier gagliardi</l>
     <l n="28">con esso lui alla zuffa se misse.</l>
     <l n="29">Guido e' compagni suoi, non già codardi,</l>
     <l n="30">ognun seguirlo lietamente disse;</l>
     <l n="31">così fur mosse amendune le schiere,</l>
     <l n="32">ritti e pennoni e spiegate bandiere.</l>
    </lg>
    <lg n="5">
     <l n="33">Sonavan gli stormenti d'ogni loco:</l>
     <l n="34">e destrier cominciavan anetrire:</l>
     <l n="35">venivansi apressando a poco a poco</l>
     <l n="36">la valorosa gente con ardire.</l>
     <l n="37">Quando apressati furono a tal giuoco,</l>
     <l n="38">subito cominciaron a ferire.</l>
     <l n="39">I cavalier coll'aste basse vanno:</l>
     <l n="40">l'un contra l'altro gran colpi si danno.</l>
    </lg>
    <lg n="6">
     <l n="41">Il ferir forte e le percosse grande</l>
     <l n="42">spezzavan lance e rompevan gli scudi:</l>
     <l n="43">l'un l'altro morto giù per terra spande;</l>
     <l n="44">poi metton mano a' forti brandi innudi.</l>
     <l n="45">Chi fiere inanzi e chi dietro le bande,</l>
     <l n="46">dandosi colpi dispietati e crudi.</l>
     <l n="47">Di cavalier morti assai palafreni</l>
     <l n="48">vanno pel campo, abandonati e freni.</l>
    </lg>
    <lg n="7">
     <l n="49">Venne Ansuïgi, el forte paladino,</l>
     <l n="50">lo scudo in braccio ed in mano la lancia.</l>
     <l n="51">Nel petto ferì un grande Saracino:</l>
     <l n="52">passò lo sbergo e forogli la pancia;</l>
     <l n="53">e poi n'abatte un altro el baron fino;</l>
     <l n="54">gridando va: — Viva Carlo di Francia! —</l>
     <l n="55">Ad un grande Pagano allor si volse</l>
     <l n="56">e colla lancia la vita gli tolse.</l>
    </lg>
    <lg n="8">
     <l n="57">Rotta la lancia, el forte brando prende</l>
     <l n="58">e per lo stormo si mette ferendo:</l>
     <l n="59">cavalieri e cavagli ed arme fende</l>
     <l n="60">e gambe e mani e teste dipartendo.</l>
     <l n="61">Tanto i Pagani arditamente offende,</l>
     <l n="62">che chi lo vede, si volge fugendo.</l>
     <l n="63">Un Saracino grande e di gran possa</l>
     <l n="64">nello stormo entra con sua lancia grossa.</l>
    </lg>
    <lg n="9">
     <l n="65">Al primo colpo abatté un Cristiano:</l>
     <l n="66">ferillo a morte, a terra del destriere;</l>
     <l n="67">poi ferì un altro d'un colpo villano:</l>
     <l n="68">lo scudo gli passò, sbergo e lamiere.</l>
     <l n="69">Morto l'abatte el malvagio Pagano:</l>
     <l n="70">simile fe' a un altro cavaliere.</l>
     <l n="71">Da cinque morti convien che n'abatta,</l>
     <l n="72">prima che sia sua lancia rotta o fratta.</l>
    </lg>
    <lg n="10">
     <l n="73">Dal lato de' Cristian venne un Tedesco</l>
     <l n="74">su un caval morel coll'aste bassa,</l>
     <l n="75">ardito e snello, valoroso e fresco,</l>
     <l n="76">per la battaglia le schiere fracassa.</l>
     <l n="77">Su l'elmo fiere un gran Barbaresco:</l>
     <l n="78">l'elmo fêsse e di vita morto el cassa;</l>
     <l n="79">poi ferì un altro per me' el pettignone,</l>
     <l n="80">che morto l'abatté di sul sabbione.</l>
    </lg>
    <lg n="11">
     <l n="81">Re Desider per provar sua persona</l>
     <l n="82">la lancia abassa ed imbraccia lo scudo:</l>
     <l n="83">quanto più puote suo cavallo sprona,</l>
     <l n="84">mettendosi oltre per lo stormo crudo.</l>
     <l n="85">Sua franca gente già non l'abandona;</l>
     <l n="86">ma ciascun pruova ben suo brando ignudo.</l>
     <l n="87">Riscontrò Desider nella battaglia</l>
     <l n="88">un Saracin, qual'era di gran vaglia.</l>
    </lg>
    <lg n="12">
     <l n="89">Ferillo Desiderio nel cimiero,</l>
     <l n="90">sicché di testa gliel fece cadere.</l>
     <l n="91">El Saracino arditamente e fiero</l>
     <l n="92">si volse contra lui con mal volere:</l>
     <l n="93">col brando in man si rizza in sul destriero</l>
     <l n="94">e Desiderio fier con gran potere:</l>
     <l n="95">sopra alla destra spalla quanto prende</l>
     <l n="96">di sopravesta e d'armadura fende.</l>
    </lg>
    <lg n="13">
     <l n="97">Un che di Desiderio era vasallo,</l>
     <l n="98">vegendo el suo signor così ferire,</l>
     <l n="99">la lancia abassa e sprona il suo cavallo</l>
     <l n="100">verso quel Saracin con grande ardire:</l>
     <l n="101">ferillo nella testa sanza fallo</l>
     <l n="102">d'un sì gran colpo che lo fe' morire;</l>
     <l n="103">poi ferì tra la gente saracina</l>
     <l n="104">quanto più può con forza e con rapina.</l>
    </lg>
    <lg n="14">
     <l n="105">Venne allo stormo el fi del duca Namo,</l>
     <l n="106">ch'era de' nuovi eletti paladini,</l>
     <l n="107">e chiamato per nome era Beltramo:</l>
     <l n="108">grande occisione fa de' Saracini.</l>
     <l n="109">Qualunche scontra, fa di vita gramo:</l>
     <l n="110">più di quaranta ne fece tapini,</l>
     <l n="111">qual caduto per terra e qual ferito,</l>
     <l n="112">condotto per morire a tal partito.</l>
    </lg>
    <lg n="15">
     <l n="113">Arnaldo, duca e signor di Berlanda,</l>
     <l n="114">venne allo stormo con mente adirata:</l>
     <l n="115">a Gesù Cristo padre s'acomanda,</l>
     <l n="116">lo scudo in braccio e la lancia impugnata.</l>
     <l n="117">Un Saracin che portava una banda</l>
     <l n="118">nel campo rosso d'oro atraversata,</l>
     <l n="119">qual'era re di Tunisi a quell'otta,</l>
     <l n="120">adosso Arnaldo la sua lancia ha rotta.</l>
    </lg>
    <lg n="16">
     <l n="121">Sì gran colpo gli diede, ch'a gran pena</l>
     <l n="122">Arnaldo in sul cavallo si sostenne.</l>
     <l n="123">El duca già sua ira non rafrena:</l>
     <l n="124">la lancia abassa che niente si tenne;</l>
     <l n="125">verso il Pagan ne va con forza e lena.</l>
     <l n="126">Quel Saracino verso di lui venne:</l>
     <l n="127">Arnaldo per me' il fianco el ferì allora;</l>
     <l n="128">l'arme e le carni infino adietro fôra.</l>
    </lg>
    <lg n="17">
     <l n="129">Al campo venne el nostro Carlo Mano</l>
     <l n="130">su un caval che pare una montagna,</l>
     <l n="131">lo scudo in braccio e la forte aste in mano,</l>
     <l n="132">e dietro a lui Salamon di Brettagna,</l>
     <l n="133">Namo e 'l Danese, paladin sovrano,</l>
     <l n="134">seguivan tutti con la lor compagna:</l>
     <l n="135">re Isolieri, el buon duca Girardo,</l>
     <l n="136">lo 'mperador seguian ognun gagliardo.</l>
    </lg>
    <lg n="18">
     <l n="137">Ben combattea la gente valorosa,</l>
     <l n="138">nostri cristiani Franceschi e Alamanni</l>
     <l n="139">contra la fé di Macon dolorosa,</l>
     <l n="140">dando a que' Saracin gravosi afanni.</l>
     <l n="141">Nessun Cristiano già prendeva posa:</l>
     <l n="142">di ben ferire ognun fa sanza inganni.</l>
     <l n="143">Ognun credea quel giorno far vendetta</l>
     <l n="144">d'Orlando e della gente sua perfetta.</l>
    </lg>
    <lg n="19">
     <l n="145">Re Balugante vedea la battaglia</l>
     <l n="146">che cominciava ben da ogni lato:</l>
     <l n="147">su un cavallo, coverto di maglia,</l>
     <l n="148">subito fu el Saracin montato</l>
     <l n="149">coll'aste in mano e 'l brando che ben taglia,</l>
     <l n="150">che cinto avea al sinistro costato.</l>
     <l n="151">La lancia abassa, el forte scudo imbraccia</l>
     <l n="152">e nello stormo a ferire si caccia.</l>
    </lg>
    <lg n="20">
     <l n="153">Menava il suo caval sì gran tempesta</l>
     <l n="154">per l'anitrire e spesso scalchegiando,</l>
     <l n="155">che non fu cosa mai tanto rubesta</l>
     <l n="156">veder per terra gli uomeni mandando.</l>
     <l n="157">Re Balugante mostra sua podesta,</l>
     <l n="158">i baron de' destrieri scavalcando:</l>
     <l n="159">per la battaglia fa sì gran fracasso</l>
     <l n="160">che niuno c'è che gli contasti il passo.</l>
    </lg>
    <lg n="21">
     <l n="161">Correndo el Re per lo stormo mortale</l>
     <l n="162">coll'aste in mano e 'l forte scudo in braccio,</l>
     <l n="163">scontrò un giovinetto provenzale,</l>
     <l n="164">di cui il nome al presente mi taccio.</l>
     <l n="165">Nell'elmo lo ferì il baron reale:</l>
     <l n="166">passollo tutto come fusse ghiaccio.</l>
     <l n="167">Morto l'abatte e poi un altro fiere:</l>
     <l n="168">per simil modo lo fece cadere.</l>
    </lg>
    <lg n="22">
     <l n="169">Sì forte fiere quel re Balugante</l>
     <l n="170">che a suo colpi nïuno vi dura:</l>
     <l n="171">qualunche vede di dietro o davante,</l>
     <l n="172">si briga di fugir per la pianura.</l>
     <l n="173">Rigoglio piglia la gente affricante;</l>
     <l n="174">allor rinforza la battaglia dura.</l>
     <l n="175">Tagliar di membra e d'arme e di cavagli</l>
     <l n="176">facevan colle spade di buon tagli.</l>
    </lg>
    <lg n="23">
     <l n="177">Venne allo stormo Guido d'Avignone</l>
     <l n="178">su un cavallo coperto d'acciaio,</l>
     <l n="179">e seguitaval sotto suo pennone</l>
     <l n="180">di franchi cavalier più d'un migliaio.</l>
     <l n="181">Coll'aste bassa quel nobil barone</l>
     <l n="182">spronò il suo destrier gagliardo e gaio:</l>
     <l n="183">ferì un Saracin nella visiera;</l>
     <l n="184">morto l'abatte per cotal maniera.</l>
    </lg>
    <lg n="24">
     <l n="185">Diciotto abatte Guido da cavallo,</l>
     <l n="186">inanzi che trovasse alcuno intoppo.</l>
     <l n="187">Ogni amirante, scudieri o vasallo,</l>
     <l n="188">vegendo lui, fugiva di galoppo;</l>
     <l n="189">e Balugante, re di Portogallo,</l>
     <l n="190">che a quel punto fu gagliardo troppo,</l>
     <l n="191">scontrò el buon Guido e colla lancia bassa</l>
     <l n="192">per mezzo il petto infin di dietro il passa.</l>
    </lg>
    <lg n="25">
     <l n="193">Poi ferì Balugante in simil modo</l>
     <l n="194">un franco cavalier, ch'era inghilese:</l>
     <l n="195">a sette di dar morte si diè lodo</l>
     <l n="196">e non trovava da niuno contese.</l>
     <l n="197">Raconta l'aütore, a non dir frodo,</l>
     <l n="198">che tra feriti e morti ne distese,</l>
     <l n="199">in men d'un'ora, ben cinquanta e cento,</l>
     <l n="200">tanto feriva con grande ardimento.</l>
    </lg>
    <lg n="26">
     <l n="201">Fugian nostri Cristiani avanti ad esso,</l>
     <l n="202">vegendol d'arme far tal maraviglia.</l>
     <l n="203">Nïuno ardiva andargli troppo presso;</l>
     <l n="204">ma chi me' puote da lui campo piglia.</l>
     <l n="205">Re Carlo allora, che guardava spesso,</l>
     <l n="206">verso lo stormo inalzava le ciglia:</l>
     <l n="207">vedea e Cristian tanto disavanzare</l>
     <l n="208">e tutti quanti adietro ritornare.</l>
    </lg>
    <lg n="27">
     <l n="209">Domandò Carlo: — Chi è il cavaliere</l>
     <l n="210">che nostra gente così mette in volta? —</l>
     <l n="211">Fugli risposto per alcun scudiere:</l>
     <l n="212">— Egli è un Saracin che ha forza molta.</l>
     <l n="213">Le 'nsegne abatte e fracassa le schiere:</l>
     <l n="214">a più di cento ha già la vita tolta.</l>
     <l n="215">A Guido d'Avignone ha dato morte</l>
     <l n="216">per sua potenza smisurata e forte. —</l>
    </lg>
    <lg n="28">
     <l n="217">Udendo Carlo dir di sua prodezza,</l>
     <l n="218">non gli par giuoco lo stare a vedere</l>
     <l n="219">e dice fra suo cuor: — Saria mattezza,</l>
     <l n="220">se lo lasciassi tal modo tenere.</l>
     <l n="221">Darebbe a tutta mia gente gravezza,</l>
     <l n="222">s'egli ha così infinito potere. —</l>
     <l n="223">Così pensoso e doloroso e gramo,</l>
     <l n="224">apellò di Baviera el duca Namo,</l>
    </lg>
    <lg n="29">
     <l n="225">dicendo: — Re mai più esser non voglio;</l>
     <l n="226">a questo punto ti do la corona.</l>
     <l n="227">Verso il Pagan, che mostra tanto orgoglio,</l>
     <l n="228">voglio andare a provare mia persona.</l>
     <l n="229">O io col brando la vita gli toglio</l>
     <l n="230">o morta mia persona s'abandona. —</l>
     <l n="231">Rispose Namo: — Omè, di che parlate?</l>
     <l n="232">Di tale afare più non ragionate.</l>
    </lg>
    <lg n="30">
     <l n="233">Come farem se morto fusse voi?</l>
     <l n="234">Chi questa gente poi conducerebbe?</l>
     <l n="235">State qui e lasciate andare a noi:</l>
     <l n="236">per voi andare gran prò non sarebbe. —</l>
     <l n="237">Carlo rispose: — Io son pur fermo, poi</l>
     <l n="238">che morto è quello ch'amor tanto m'ebbe,</l>
     <l n="239">di vendicarlo o di morire tosto</l>
     <l n="240">ed a ciò ho io l'animo disposto.</l>
    </lg>
    <lg n="31">
     <l n="241">Vegendo Namo la sua voluntade,</l>
     <l n="242">grida: — Ch'ognun ferisca alla battaglia! —</l>
     <l n="243">Allora i cavalier, ch'avien bontade,</l>
     <l n="244">tutti seguieno Carlo di gran vaglia.</l>
     <l n="245">Tutta la gente per comunitade</l>
     <l n="246">co' Saracini andâr alla visaglia.</l>
     <l n="247">Quando il re Balugante vide questo,</l>
     <l n="248">alla schiera di dietro mandò presto</l>
    </lg>
    <lg n="32">
     <l n="249">e comandò al re che gli guidava</l>
     <l n="250">che di presente si traesse avanti.</l>
     <l n="251">El capitan suo comando oservava:</l>
     <l n="252">avanti fersi i baroni affricanti,</l>
     <l n="253">sicché l'un l'altro bene seguitava</l>
     <l n="254">da l'una parte e l'altra tutti quanti.</l>
     <l n="255">Cristiani e Saracini, a cotal briga,</l>
     <l n="256">chi ha più forza l'un l'altro gastiga.</l>
    </lg>
    <lg n="33">
     <l n="257">Così tutta la gente fu avisata</l>
     <l n="258">alla battaglia ben da ogni parte.</l>
     <l n="259">El gridar grande e poi la gran sonata:</l>
     <l n="260">chi me' potea adopera tal arte.</l>
     <l n="261">La gente per lo campo era tagliata</l>
     <l n="262">e 'n qua e 'n là la carne se diparte.</l>
     <l n="263">Votar di selle e abattere bandiere</l>
     <l n="264">facea chi era franco cavaliere.</l>
    </lg>
    <lg n="34">
     <l n="265">Al campo vien Desider di Pavia</l>
     <l n="266">colla sua gente, Toscani e Lombardi:</l>
     <l n="267">non è in quell'oste miglior baronia.</l>
     <l n="268">Pedoni e cavalier, tutti gagliardi,</l>
     <l n="269">fan gran tagliata della gente ria.</l>
     <l n="270">Con lance e spade, con falcioni e dardi,</l>
     <l n="271">fanno que' valorosi Italïani</l>
     <l n="272">tutte tremar le schiere de' Pagani.</l>
    </lg>
    <lg n="35">
     <l n="273">Non pensate, signor, che stesser muti</l>
     <l n="274">alla battaglia allor que' Saracini,</l>
     <l n="275">ma come mastri gagliardi e saputi</l>
     <l n="276">verso Cristian parevan paladini.</l>
     <l n="277">Chi avesse e ricchi amiranti veduti</l>
     <l n="278">del Paganesmo, lontani e vicini,</l>
     <l n="279">non fu mai gente valorosa tanto,</l>
     <l n="280">poi che venne Gesù nel ventre santo.</l>
    </lg>
    <lg n="36">
     <l n="281">Signori, a racontar gli avisamenti,</l>
     <l n="282">le gran percosse e le ferite assai,</l>
     <l n="283">che i franchi cavalier, d'arme possenti,</l>
     <l n="284">faceano insieme valorosi e gai,</l>
     <l n="285">in fede vi prometto, buone genti,</l>
     <l n="286">non crederei poter cantar giamai:</l>
     <l n="287">cadean sì spesso e cavalieri arditi,</l>
     <l n="288">che 'nsieme combatteano a tal partiti.</l>
    </lg>
    <lg n="37">
     <l n="289">Re Balugante su un gran destriere</l>
     <l n="290">per la battaglia va forte spronando:</l>
     <l n="291">abatte insegne, stendardi e bandiere</l>
     <l n="292">e gente assai per terra scavallando.</l>
     <l n="293">Carlo di Francia, nostro imperïere,</l>
     <l n="294">in lui scontrossi: — Alla morte! — gridando.</l>
     <l n="295">L'uno invêr l'altro la sua lancia china,</l>
     <l n="296">correndo con superbia e con rapina.</l>
    </lg>
    <lg n="38">
     <l n="297">Un sì gran colpo gli diè Balugante</l>
     <l n="298">che 'n piana terra lo fece cadere;</l>
     <l n="299">poi comandò a sua gente affricante</l>
     <l n="300">che per prigion lo debbin ritenere.</l>
     <l n="301">Rizzossi Carlo a sì fatto sembiante,</l>
     <l n="302">pigliò Gioiosa nel forte tenere:</l>
     <l n="303">in qua e 'n là fortemente s'arosta,</l>
     <l n="304">mettendo a mala via chi si gli acosta.</l>
    </lg>
    <lg n="39">
     <l n="305">Faceva Carlo allora come un orso,</l>
     <l n="306">quand'egli è stretto ben da molti cani:</l>
     <l n="307">or dinanzi e or di dietro dà suo morso;</l>
     <l n="308">così s'arosta Carlo da' Pagani,</l>
     <l n="309">tanto che fu aitato e soccorso</l>
     <l n="310">da' valorosi suo' franchi Cristiani,</l>
     <l n="311">e in sun un poderoso destrier posto,</l>
     <l n="312">fu da sua gente lo 'mperier riposto.</l>
    </lg>
    <lg n="40">
     <l n="313">Carlo con gran paura dubitava</l>
     <l n="314">che Balugante più nollo scontrasse;</l>
     <l n="315">dove il vedeva andare, lo schifava,</l>
     <l n="316">temendo pur che nollo scavallasse.</l>
     <l n="317">Allor di cielo una voce parlava</l>
     <l n="318">(un angel credo che Cristo mandasse),</l>
     <l n="319">dicendo a Carlo: — Va sopra il Pagano</l>
     <l n="320">arditamente con tua spada in mano.</l>
    </lg>
    <lg n="41">
     <l n="321">Contra lui Dio ti darà forza tanta</l>
     <l n="322">che col tuo brando gli darai la morte. —</l>
     <l n="323">Re Carlo, udendo quella voce santa,</l>
     <l n="324">che vien dal re della superna corte</l>
     <l n="325">fra sé medesmo d'allegrezza canta:</l>
     <l n="326">a duo man prende la sua spada forte;</l>
     <l n="327">e sprona dove Balugante vede,</l>
     <l n="328">che, come fe', d'occiderlo si crede.</l>
    </lg>
    <lg n="42">
     <l n="329">En sulla testa un grave colpo dagli</l>
     <l n="330">sicché la testa e l'elmo e 'l baccinetto</l>
     <l n="331">insino al mento convien che la tagli,</l>
     <l n="332">sicché della pianura gli fe' letto.</l>
     <l n="333">Poi si rimisse Carlo tra' travagli</l>
     <l n="334">dove lo stormo è più calcato e stretto:</l>
     <l n="335">ferendo va mostrando sua prodezza,</l>
     <l n="336">arditamente con molta allegrezza.</l>
    </lg>
    <lg n="43">
     <l n="337">Non gli curava Carlo una medaglia</l>
     <l n="338">dapoi ch'egli ebbe Balugante morto:</l>
     <l n="339">per l'aspro stormo quella gente taglia</l>
     <l n="340">e molti Saracin mette a mal porto.</l>
     <l n="341">Nell'altro dir dirò della battaglia</l>
     <l n="342">e mostrerovi a tutti, chiaro e scorto,</l>
     <l n="343">sì come Carlo Saragoza prese.</l>
     <l n="344">Cristo sia sempre alle vostre difese.</l>
    </lg>
   </lg>
  </body>
 </text>
</TEI>