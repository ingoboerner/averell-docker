<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Spagna - CANTARE DECIMOSETTIMO</title>
    <author>LA SPAGNA</author>
   </titleStmt>
   <extent>
    <measure unit="stanza">43</measure>
    <measure unit="line">344</measure>
   </extent>
   <publicationStmt>
    <publisher>UNED University</publisher>
    <idno>LA SPAGNA_la-spagna-cantare-decimosettim</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Spagna - CANTARE DECIMOSETTIMO</title>
     <author>LA SPAGNA</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Spagna - CANTARE DECIMOSETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Re dei re e creator di tutti,</l>
     <l n="2">sole dei soli e divina giustizia,</l>
     <l n="3">lume de' lumi degli eterni frutti</l>
     <l n="4">e d'ogni peccator sonmma giustizia;</l>
     <l n="5">da cui cacciati fur dal cielo e strutti</l>
     <l n="6">color che piobbon con tanta malizia,</l>
     <l n="7">sì come padre glorïoso e giusto,</l>
     <l n="8">per tua piatà illumina il mio gusto,</l>
    </lg>
    <lg n="2">
     <l n="9">sicch'io con rime dilettose e chiare</l>
     <l n="10">segua la storia per sì fatto modo</l>
     <l n="11">che chi starà audire il mio cantare</l>
     <l n="12">con verità a me dia fama e lodo.</l>
     <l n="13">Voi, buona gente, piacciavi ascoltare;</l>
     <l n="14">ed io verrò a cantar sanza frodo</l>
     <l n="15">sì come Orlando per sua vigoria</l>
     <l n="16">Lamecche conquistò, Persia e Soria.</l>
    </lg>
    <lg n="3">
     <l n="17">Avendo Orlando morto l'Amostante</l>
     <l n="18">e dentro nella terra ritornato,</l>
     <l n="19">sì come dissi nel cantar davante,</l>
     <l n="20">da tutti i cittadini era lodato.</l>
     <l n="21">Poi, quando fu palese a Machidante</l>
     <l n="22">che 'l suo nievo era del secul passato,</l>
     <l n="23">così quel corpo morto fe' portare</l>
     <l n="24">e davanti al Soldano apresentare.</l>
    </lg>
    <lg n="4">
     <l n="25">I cavalier che portaro il barone,</l>
     <l n="26">quando in presenza furo del Soldano,</l>
     <l n="27">gli favellâr, come la storia pone,</l>
     <l n="28">con minacciare assai brutto e villano,</l>
     <l n="29">dicendo: — Vedi tu nostro campione</l>
     <l n="30">che morto sta per terra qui sul piano?</l>
     <l n="31">Da parte del re nostro sappi certo</l>
     <l n="32">che di sua morte ne sarai diserto.</l>
    </lg>
    <lg n="5">
     <l n="33">Noi torneremo in soriani paesi</l>
     <l n="34">e tanta buona gente assembraremo,</l>
     <l n="35">che nanzi sieno passati due mesi,</l>
     <l n="36">ciò che tu tien per forza ti torremo.</l>
     <l n="37">Come da te noi siamo stati offesi,</l>
     <l n="38">per nostro Dio ce ne vendicaremo. —</l>
     <l n="39">E detto questo i messi si partiro</l>
     <l n="40">col corpo morto ed al campo ne giro.</l>
    </lg>
    <lg n="6">
     <l n="41">Quel Machidante ch'e messagi attende,</l>
     <l n="42">quando gli vide nel campo tornati,</l>
     <l n="43">comandar fe' che tutte logie e tende,</l>
     <l n="44">trabacche e padiglion fusser levati.</l>
     <l n="45">Quando quell'oste tal novella intende,</l>
     <l n="46">cominciaro a disfar logie e frascati;</l>
     <l n="47">e ciascun capitano se riduce</l>
     <l n="48">sotto sua insegna la gente conduce.</l>
    </lg>
    <lg n="7">
     <l n="49">E caricâr tutta lor vettovaglia,</l>
     <l n="50">trabacche e padiglion sanza dimoro,</l>
     <l n="51">arme di piastra, di cuoio e di maglia</l>
     <l n="52">e ricchi arnesi quali avean con loro.</l>
     <l n="53">Quell'Amostante, che fu di gran vaglia,</l>
     <l n="54">involsono in un ricco palio d'oro.</l>
     <l n="55">E con dolor quell'oste si partia:</l>
     <l n="56">verso Gerusalem preser la via.</l>
    </lg>
    <lg n="8">
     <l n="57">In pochi giorni, sempre navicando,</l>
     <l n="58">fu in Gerusalem ognun posato;</l>
     <l n="59">e Polinor con pianto fe' dimando:</l>
     <l n="60">— Il mio fratel dove avete lassato? —</l>
     <l n="61">Alcun dell'oste gli disse parlando</l>
     <l n="62">come di lui tutto il fatto era andato;</l>
     <l n="63">e come morto il vide con dolore,</l>
     <l n="64">un pianto cominciò con gran romore:</l>
    </lg>
    <lg n="9">
     <l n="65">— Omè, caro fratel, chi mi t'ha morto? —</l>
     <l n="66">diceva Polinoro in suo linguaggio.</l>
     <l n="67">— O somma speme e tutto mio conforto,</l>
     <l n="68">chi ebbe contra te tanto coraggio?</l>
     <l n="69">Chi t'ha condotto a così fatto porto?</l>
     <l n="70">Omè tapin! di dolor mi morraggio.</l>
     <l n="71">Chi è quel cavalier che mi t'ha tolto</l>
     <l n="72">e da te in questo secul m'ha disciolto?</l>
    </lg>
    <lg n="10">
     <l n="73">Io l'imprometto a Macon, nostro dio,</l>
     <l n="74">di far vendetta della tua persona</l>
     <l n="75">sopra il Soldano e quel cavalier rio,</l>
     <l n="76">che mi t'ha tolto, degno di corona.</l>
     <l n="77">Giamai contento non mi terrò io,</l>
     <l n="78">se suo terre il Soldan non abandona,</l>
     <l n="79">e di te vega il mio animo sazio,</l>
     <l n="80">e di lui faccia e di sua gente strazio. —</l>
    </lg>
    <lg n="11">
     <l n="81">Lasciamo star Polinor doloroso</l>
     <l n="82">e torniamo a Lamecche, al conte Orlando,</l>
     <l n="83">ed al Soldan che sta malinconoso,</l>
     <l n="84">di Pulinor la grande oste aspettando.</l>
     <l n="85">Il conte, di possanza valoroso,</l>
     <l n="86">dice al Soldano in sua lingua parlando:</l>
     <l n="87">— O signor mio, de nïente dottate;</l>
     <l n="88">di vostra gente capitan mi fate.</l>
    </lg>
    <lg n="12">
     <l n="89">Io vi prometto che, se Polinoro</l>
     <l n="90">colla sua gente vi verrà a vedere,</l>
     <l n="91">assai ci lasserà del suo tesoro</l>
     <l n="92">ed anche lui converrà rimanere.</l>
     <l n="93">Fatemi capitan sanza dimoro:</l>
     <l n="94">il modo a me lassate poi tenere. —</l>
     <l n="95">Fu fatto allora Orlando capitano</l>
     <l n="96">general della gente del Soldano.</l>
    </lg>
    <lg n="13">
     <l n="97">Fe' il capitan per la terra bandire</l>
     <l n="98">che ciaschedun che mestier sappia fare,</l>
     <l n="99">far arme o panni tagliare e cuscire,</l>
     <l n="100">di calciamenti o robbe d'adobbare,</l>
     <l n="101">di fuor della città dovesse gire:</l>
     <l n="102">a lato al capitan debia acampare.</l>
     <l n="103">E così il capitano e Sansonetto</l>
     <l n="104">s'acamparon di fuor sanza difetto.</l>
    </lg>
    <lg n="14">
     <l n="105">Poi tutta gente uscì della cittade</l>
     <l n="106">e lor botteghe nel campo forniro</l>
     <l n="107">d'ogni mestier: vi giuro, in veritade,</l>
     <l n="108">per paura del conte al campo giro.</l>
     <l n="109">Così dintorno tutte le contrade,</l>
     <l n="110">ch'eran sotto il Soldan, sì l'obediro;</l>
     <l n="111">e gente armata, sanza alcun divaro,</l>
     <l n="112">ben cento mila a caval si trovaro.</l>
    </lg>
    <lg n="15">
     <l n="113">Comandò el capitan che si serrasse</l>
     <l n="114">d'ogni lato le porte della terra</l>
     <l n="115">e che nessun del campo si mutasse,</l>
     <l n="116">a pena della vita a chi punto erra;</l>
     <l n="117">sicché convenne ch'ognun s'acampasse</l>
     <l n="118">a star di fuori e mantener la guerra.</l>
     <l n="119">Un giorno il capitan guardò in mare</l>
     <l n="120">e vide molte navi navicare.</l>
    </lg>
    <lg n="16">
     <l n="121">Subito disse: — Dimmi, Sansonetto,</l>
     <l n="122">che navi sono quelle che son tante? —</l>
     <l n="123">Rispose quell'ardito giovinetto:</l>
     <l n="124">— L'oste sarà del falso Machidante</l>
     <l n="125">che verrà qui, in sul nostro distretto,</l>
     <l n="126">per vendicar suo nievo l'Amostante;</l>
     <l n="127">e Polinoro, in cui molto si fida</l>
     <l n="128">per certo fia di questa gente guida.</l>
    </lg>
    <lg n="17">
     <l n="129">All'arme sue mi paion le bandiere,</l>
     <l n="130">che qui dinanzi più presso vegiamo;</l>
     <l n="131">or pensa quello che ci fa mestiere,</l>
     <l n="132">che modo contra lui ora teniamo.</l>
     <l n="133">O noi facciam per combatter le schiere</l>
     <l n="134">o noi nella città ce ritorniamo,</l>
     <l n="135">ch'io temo contra tanta buona gente</l>
     <l n="136">che nostra parte non venga perdente.—</l>
    </lg>
    <lg n="18">
     <l n="137">Rispose Orlando: — Non aver temenza;</l>
     <l n="138">lassagli prima in terra dismontare.</l>
     <l n="139">Se di combatter sarà loro intenza,</l>
     <l n="140">credo ben contra loro contastare,</l>
     <l n="141">che Macometto ci darà potenza,</l>
     <l n="142">per che ragione abbiamo in tale affare. —</l>
     <l n="143">E così stando, tutto quelle navi</l>
     <l n="144">guidaro a terra nocchier mastri e savi.</l>
    </lg>
    <lg n="19">
     <l n="145">Come la gente fu a terra smontata,</l>
     <l n="146">Polinor, sanza prendere più resta,</l>
     <l n="147">tutta gente ordinò che sia schierata.</l>
     <l n="148">La prima schiera egli diede in podesta</l>
     <l n="149">al re Brutano con gente pregiata,</l>
     <l n="150">trentamila a cavallo; e doppo questa</l>
     <l n="151">guidò il Vecchio sir della Montagna,</l>
     <l n="152">trentamila a cavallo in suo compagna.</l>
    </lg>
    <lg n="20">
     <l n="153">Con trentamila franchi cavalieri</l>
     <l n="154">guidò la terza schiera Machidante;</l>
     <l n="155">e Polinoro guidò volentieri</l>
     <l n="156">la quarta schiera con gente altretante;</l>
     <l n="157">poi l'altra parte de' suo buon guerrieri,</l>
     <l n="158">che furon più che que' giron davante,</l>
     <l n="159">fermarsi tutti in una schiera grossa</l>
     <l n="160">un miglio adietro, stando alla riscossa.</l>
    </lg>
    <lg n="21">
     <l n="161">Vegendo il conte i suo nimici a schiera,</l>
     <l n="162">fe' sua gente schierar subitamente,</l>
     <l n="163">e diede a Sansonetto la primiera</l>
     <l n="164">con trenta mila valorosa gente;</l>
     <l n="165">e dieci mila sotto suo bandiera</l>
     <l n="166">volle guardare il capitan valente;</l>
     <l n="167">l'altra cavalleria rimase a drieto,</l>
     <l n="168">come comanda il conte fresco e lieto.</l>
    </lg>
    <lg n="22">
     <l n="169">Di poi parlava a Orlando Sansonetto</l>
     <l n="170">dicendo: — Cavalier vo' che mi faccia. —</l>
     <l n="171">Udendo el conte quel che gli avea detto,</l>
     <l n="172">cavalier fêllo con allegra faccia</l>
     <l n="173">dicendo: — Per amor di Macometto</l>
     <l n="174">del ben ferir forte ti procaccia. —</l>
     <l n="175">— Farollo, — Sansonetto gli rispose;</l>
     <l n="176">poi per andare a ferir se dispuose.</l>
    </lg>
    <lg n="23">
     <l n="177">Da l'altra parte venne il re Brutano</l>
     <l n="178">coll'asta bassa a sua schiera davanti,</l>
     <l n="179">e Sansonetto, figliuol del Soldano,</l>
     <l n="180">vêr di lui sprona con lieti sembianti.</l>
     <l n="181">Girsi a ferir ciascun di lor Pagano.</l>
     <l n="182">Già non ricordan Cristo né suo Santi;</l>
     <l n="183">ma fermi ed asettati in sulla sella,</l>
     <l n="184">d'aiuto Macometto ognuno apella.</l>
    </lg>
    <lg n="24">
     <l n="185">Ferirsi in su li scudi e duo baroni:</l>
     <l n="186">ambi gli scudi per forza spezzarsi;</l>
     <l n="187">e cavalier non si mosson d'arcioni</l>
     <l n="188">e lor cavagli in terra ginocchiarsi.</l>
     <l n="189">Tirando e freni e battendo gli sproni,</l>
     <l n="190">i cavalier poderosi rizarsi.</l>
     <l n="191">Allora Sansonetto, a cotal mancia,</l>
     <l n="192">coll'aste ferì il re per me' la pancia.</l>
    </lg>
    <lg n="25">
     <l n="193">La lancia, ch'era ne lo scudo fitta,</l>
     <l n="194">per la percossa in più parti si fiacca;</l>
     <l n="195">e Sansonetto, che la sua ha ritta,</l>
     <l n="196">per me' il core il suo ferro gli caccia</l>
     <l n="197">e morto a terra Sansonetto il gitta</l>
     <l n="198">gridando: — Cavalier, ferite a stracca;</l>
     <l n="199">mongioia, cavalier, ferite bene,</l>
     <l n="200">che io vi giuro di mettergli in pene. —</l>
    </lg>
    <lg n="26">
     <l n="201">Sansonetto abatté il primo e il secondo,</l>
     <l n="202">il terzo, il quarto, simile fe' il quinto.</l>
     <l n="203">Dieci ne fe' passar di questo mondo:</l>
     <l n="204">l'aste si ruppe ed e' col viso tinto</l>
     <l n="205">così entrò nello stormo profondo.</l>
     <l n="206">Il brando piglia ch'a lato avea cinto:</l>
     <l n="207">per la battaglia mostra sua virtùe</l>
     <l n="208">e sua brigata segue dietro a lue.</l>
    </lg>
    <lg n="27">
     <l n="209">Così fu la battaglia incominciata</l>
     <l n="210">da ogni parte con gravoso duolo.</l>
     <l n="211">La gente, combattendo mescolata,</l>
     <l n="212">feriva forte nel mortale stuolo</l>
     <l n="213">col brando in man facendo gran tagliata.</l>
     <l n="214">Quel Sansonetto, del Soldan figliuolo,</l>
     <l n="215">braccia, pulmoni, teste e gambe trincia,</l>
     <l n="216">e fortemente lo stormo comincia.</l>
    </lg>
    <lg n="28">
     <l n="217">Passò la prima schiera e la seconda</l>
     <l n="218">e nella terza entrò con arroganza:</l>
     <l n="219">non trova cavalier che gli risponda,</l>
     <l n="220">tanto mostrava sua magna possanza.</l>
     <l n="221">Per la battaglia diversa e profonda</l>
     <l n="222">ognun gli fuge inanzi per dottanza.</l>
     <l n="223">Vegendo Polinor fugir sua gente,</l>
     <l n="224">di ciò si maraviglia fortemente.</l>
    </lg>
    <lg n="29">
     <l n="225">Dimandò Polinor: — Chi è costui</l>
     <l n="226">che sì soletto tanta gente caccia? —</l>
     <l n="227">Un cavalier rispose tosto a lui:</l>
     <l n="228">— Gli uomini come cera par che sfaccia.</l>
     <l n="229">Credo che 'l diavol sia, e non altrui,</l>
     <l n="230">che nessun può durare alle suo braccia. —</l>
     <l n="231">Rispose Polinoro: — È questi quello</l>
     <l n="232">ch'occise l'Amostante mio fratello? —</l>
    </lg>
    <lg n="30">
     <l n="233">Rispose il cavalier: — E' non è desso,</l>
     <l n="234">quest'è di lui più giovinetto assai. —</l>
     <l n="235">E Sansonetto fu sì avanti messo,</l>
     <l n="236">che fu miracol che campasse mai.</l>
     <l n="237">Ferendo va sì ben gagliardo e spesso,</l>
     <l n="238">che ciascuno di lui sentia gran guai;</l>
     <l n="239">ed anche un poderoso barbassoro</l>
     <l n="240">uccise quasi presso a Polinoro.</l>
    </lg>
    <lg n="31">
     <l n="241">Vegendo Polinor cotale oltraggio,</l>
     <l n="242">che avanti gli occhi costui gli ave fatto,</l>
     <l n="243">vêr di lui sprona con fiero coraggio;</l>
     <l n="244">e Sansonetto s'è più avanti fatto. —</l>
     <l n="245">Diceva Polinoro in suo linguaggio:</l>
     <l n="246">— Traditor, morto sarai a questo tratto.</l>
     <l n="247">Dimmi se se' colui che occidesti</l>
     <l n="248">el mio fratello: tal colpo gli desti. —</l>
    </lg>
    <lg n="32">
     <l n="249">— Se vedessi colui che 'l fe' morire, —</l>
     <l n="250">— rispose Sansonetto — in fede mia,</l>
     <l n="251">saresti lieto di poter fugire,</l>
     <l n="252">che ti lasciasse andare alla tuo via.</l>
     <l n="253">Figliuol son del Soldano a non mentire:</l>
     <l n="254">con teco vo' provar mia vigoria. —</l>
     <l n="255">Allora Polinor più forte grida:</l>
     <l n="256">con Sansonetto a morte si disfida.</l>
    </lg>
    <lg n="33">
     <l n="257">Fassi dar Sansonetto ad un vassallo</l>
     <l n="258">un'aste lunga, fortissima e grossa.</l>
     <l n="259">Vêr Polinoro sprona suo cavallo</l>
     <l n="260">e nello scudo il fier con gran percossa:</l>
     <l n="261">lo scudo spezza, che non fece fallo,</l>
     <l n="262">ma non che 'l cavalieri mover possa.</l>
     <l n="263">Polinor ferì lui con forza tale</l>
     <l n="264">che romper fe' le cigne e 'l pettorale,</l>
    </lg>
    <lg n="34">
     <l n="265">ed abatello con tutta la sella.</l>
     <l n="266">Poi comandò a suo gente che 'l pigliasse.</l>
     <l n="267">E Sansonetto, la persona snella,</l>
     <l n="268">rizzossi, che non parve che dottasse,</l>
     <l n="269">ferendo colla spada sua sì bella:</l>
     <l n="270">tristo facea colui che s'apressasse.</l>
     <l n="271">Così a piè suo vita difendea.</l>
     <l n="272">E Polinor pel campo combattea:</l>
    </lg>
    <lg n="35">
     <l n="273">cavagli e cavalier mettea per terra</l>
     <l n="274">quanti nimici davanti si truova.</l>
     <l n="275">Per lo campo facendo va gran guerra:</l>
     <l n="276">arme non gli valea, vecchia né nuova.</l>
     <l n="277">Menando va ciascuno a mala serra</l>
     <l n="278">chi un suo colpo solamente pruova.</l>
     <l n="279">Tanto va innanzi suo forza mostrando,</l>
     <l n="280">che nella schiera giunse ov'era Orlando.</l>
    </lg>
    <lg n="36">
     <l n="281">Vegendo Orlando far sì gran fracasso,</l>
     <l n="282">che la sua gente vede che fugia,</l>
     <l n="283">sperona suo caval Bucifalasso</l>
     <l n="284">e tosto fra' nimici se ne gia.</l>
     <l n="285">Ed un vassal con un corrente passo</l>
     <l n="286">da parte di Sansone a lui venia,</l>
     <l n="287">dicendo: — Va, soccorri, capitano,</l>
     <l n="288">che gli è abattuto il figliuol del Soldano. —</l>
    </lg>
    <lg n="37">
     <l n="289">Orlando quando tal novella intende,</l>
     <l n="290">punge il destrieri e in mano ha Durlindana:</l>
     <l n="291">cavalli e cavalieri ed arme fende;</l>
     <l n="292">gran guasto fa della gente pagana.</l>
     <l n="293">Nessuno da' suoi colpi se difende:</l>
     <l n="294">forte temea la gente sorïana.</l>
     <l n="295">Vegendo suo orgoglio e gran potenza,</l>
     <l n="296">ognun gli fugge inanzi per temenza.</l>
    </lg>
    <lg n="38">
     <l n="297">Fu giunto là dov'era Sansonetto</l>
     <l n="298">e ferì un gran Turco in sulla testa:</l>
     <l n="299">l'elmo tagliò, la cuffia e 'l baccinetto,</l>
     <l n="300">inanzi che la spada facci resta,</l>
     <l n="301">e fêsse il cavaliere infino al petto,</l>
     <l n="302">tanto fu il colpo suo di gran podesta.</l>
     <l n="303">Que' Saracin, vegendo il colpo tale,</l>
     <l n="304">fugien per tema, come ucel con l'ale.</l>
    </lg>
    <lg n="39">
     <l n="305">Fu Sansonetto a caval rimontato</l>
     <l n="306">e disse al conte: — Dimi, Leonagio,</l>
     <l n="307">hai tu ancora nel campo scontrato</l>
     <l n="308">quel Polinoro traditor malvagio? —</l>
     <l n="309">Rispose Orlando: — Io l'ho assai cercato</l>
     <l n="310">per dargli morte e pena con disagio.</l>
     <l n="311">Combattiam forte e non ti dilungare</l>
     <l n="312">troppo da me, sicché ti possa atare. —</l>
    </lg>
    <lg n="40">
     <l n="313">Mettesi Sansonetto alla battaglia:</l>
     <l n="314">a molta gente si facea temere.</l>
     <l n="315">A' cavalieri l'arme a pezzi taglia:</l>
     <l n="316">contro di lui nessun avea potere.</l>
     <l n="317">Orlando il vide di così gran vaglia:</l>
     <l n="318">gran pezzo stette i suo colpi a vedere;</l>
     <l n="319">poi fece come drago velenoso</l>
     <l n="320">sopra nimici il conte valoroso.</l>
    </lg>
    <lg n="41">
     <l n="321">Tornando Orlando allora alla sua schiera,</l>
     <l n="322">vide che tutta gente già voltava</l>
     <l n="323">per Polinoro e sua possanza fiera.</l>
     <l n="324">Il conte fortemente li sgridava:</l>
     <l n="325">— Voltate, cavalieri, a mia bandiera. —</l>
     <l n="326">Alor la gente si maravigliava:</l>
     <l n="327">volson il viso contro Polinoro</l>
     <l n="328">e agli altri che facieno fugir loro.</l>
    </lg>
    <lg n="42">
     <l n="329">Prese la gente d'Orlando baldanza</l>
     <l n="330">e lor cavalli rivoltar facieno</l>
     <l n="331">el conte Orlando mostrò sua possanza,</l>
     <l n="332">che Saracini gran paura avieno:</l>
     <l n="333">va per lo campo con molta arroganza,</l>
     <l n="334">di mal talento suo animo pieno.</l>
     <l n="335">Degli uomini ch'uccide e de' cavagli</l>
     <l n="336">per lo campo facea molti serragli.</l>
    </lg>
    <lg n="43">
     <l n="337">Non pensate, signor, che l'altra gente</l>
     <l n="338">da ogni parte stesse punto cheta:</l>
     <l n="339">ognuno combatteva fortemente,</l>
     <l n="340">che del ferire nissun si racheta.</l>
     <l n="341">Nell'altro canto dirò stesamente,</l>
     <l n="342">sì come Orlando con virtù completa</l>
     <l n="343">co' suoi seguaci fu vittorïoso.</l>
     <l n="344">Cristo vi guardi in pace ed in riposo.</l>
    </lg>
   </lg>
  </body>
 </text>
</TEI>