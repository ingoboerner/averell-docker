<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SONETTO XVII.</title>
    <author>Benedetto Varchi</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Benedetto Varchi_rime-sonetto-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SONETTO XVII.</title>
     <author>Benedetto Varchi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SONETTO XVII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O io morrò del gran dolore, od io</l>
     <l n="2">(Dicea la bella Nisa intorno all'acque,</l>
     <l n="3">Dove tanto a Damon Tirinto piacque)</l>
     <l n="4">Vedrò dappresso il crudel vago mio.</l>
    </lg>
    <lg n="2">
     <l n="5">Tirinto a me spietato, ad altrui pio,</l>
     <l n="6">Perché non vieni al bel mulino, u' nacque</l>
     <l n="7">Quella, che poi ch'a te fiamma dispiacque,</l>
     <l n="8">Mi trae degl'occhi giorno e notte un rio?</l>
    </lg>
    <lg n="3">
     <l n="9">Perché t'involi a questi prati, dove</l>
     <l n="10">Pria che ti fosse il mio guardarti a sdegno,</l>
     <l n="11">Ti stavi il dì più volentier ch'altrove?</l>
    </lg>
    <lg n="4">
     <l n="12">Tanta da' tuoi bei lumi e cotal piove,</l>
     <l n="13">Grazia e dolcezza Amor, ch'ad arder vegno,</l>
     <l n="14">Come farfalla, e non so gire altrove.</l>
    </lg>
   </lg>
  </body>
 </text>
</TEI>