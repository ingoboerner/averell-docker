<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SONETTO XXI.</title>
    <author>Benedetto Varchi</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Benedetto Varchi_rime-sonetto-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SONETTO XXI.</title>
     <author>Benedetto Varchi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SONETTO XXI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi sa che 'l bel Tirinto ora le stelle</l>
     <l n="2">Non miri? onde ancor io mirar le voglio,</l>
     <l n="3">Nisa dicea, mentre a ragion mi doglio,</l>
     <l n="4">Ch'elle tanto mi sien crudeli e felle.</l>
    </lg>
    <lg n="2">
     <l n="5">O grazïose luci o luci belle,</l>
     <l n="6">Del garzoncel più sordo assai, che scoglio,</l>
     <l n="7">Che v'ho fatto io? perché tanto cordoglio</l>
     <l n="8">Mi date ognor sì di pietà rubelle?</l>
    </lg>
    <lg n="3">
     <l n="9">Ma ecco già che la Dïana spare,</l>
     <l n="10">Surgendo il sol cinto di raggi: oh come</l>
     <l n="11">Men bello a me, del mio Tirinto pare,</l>
    </lg>
    <lg n="4">
     <l n="12">E men lucente ancor. Così mirare</l>
     <l n="13">Potessi i suoi dolci occhi e crespe chiome,</l>
     <l n="14">Come a lui non fu mai, né mai fia pare!</l>
    </lg>
   </lg>
  </body>
 </text>
</TEI>