<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SONETTO CCLXIX.</title>
    <author>Benedetto Varchi</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Benedetto Varchi_rime-sonetto-cclxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SONETTO CCLXIX.</title>
     <author>Benedetto Varchi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SONETTO CCLXIX.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben credeva io, del ciel Motor sovrano,</l>
     <l n="2">Anzi ferma n'avea salda certezza,</l>
     <l n="3">Ch'a chi suo dritto e le tue leggi sprezza,</l>
     <l n="4">Ritorna ogni operar fallace e vano.</l>
    </lg>
    <lg n="2">
     <l n="5">Ecco che cruda sconosciuta mano</l>
     <l n="6">All'armi, al sangue, all'altrui morte avvezza,</l>
     <l n="7">Ogni impeto, ogni sforzo, ogni fierezza,</l>
     <l n="8">Contra inerme difesa adopra invano.</l>
    </lg>
    <lg n="3">
     <l n="9">Frenasti tu, Padre superno, l'empio</l>
     <l n="10">Braccio, e facesti sì, che 'ndarno il ferro</l>
     <l n="11">Alla fronte, alla gola e al petto venne.</l>
    </lg>
    <lg n="4">
     <l n="12">Tre volte e più, quasi rabbioso verro,</l>
     <l n="13">Si spinse a far di me l'ultimo scempio,</l>
     <l n="14">Ma tante il colpo tua pietà ritenne.</l>
    </lg>
   </lg>
  </body>
 </text>
</TEI>