<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SONETTO LV.</title>
    <author>Benedetto Varchi</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Benedetto Varchi_rime-sonetto-lv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SONETTO LV.</title>
     <author>Benedetto Varchi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SONETTO LV.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bernardo mio, questi terreni fasci</l>
     <l n="2">M'aggravan l'alma forte sì, ch'ogn'ora</l>
     <l n="3">Mi par mille anni, e più che di lor fuora</l>
     <l n="4">Uscendo in terra omai la terra lasci,</l>
    </lg>
    <lg n="2">
     <l n="5">E tu che gli occhi della mente fasci,</l>
     <l n="6">Speme, che 'l miglior sia far qui dimora,</l>
     <l n="7">Via da me fuggi, e chi ti crede, ognora,</l>
     <l n="8">Falsa di tue vane lusinghe pasci.</l>
    </lg>
    <lg n="3">
     <l n="9">Questa vita mortal che tanto piace,</l>
     <l n="10">Altro non è che breve notte oscura,</l>
     <l n="11">Ove virtute ha guerra e 'l vizio pace.</l>
    </lg>
    <lg n="4">
     <l n="12">Chi voi, Giusto signor, chi me sicura</l>
     <l n="13">Ove 'l torto è gradito e 'l dritto spiace?</l>
     <l n="14">Volgasi dunque al ciel vostra e mia cura.</l>
    </lg>
   </lg>
  </body>
 </text>
</TEI>