<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SONETTO LVI.</title>
    <author>Benedetto Varchi</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Benedetto Varchi_rime-sonetto-lvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SONETTO LVI.</title>
     <author>Benedetto Varchi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SONETTO LVI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ciò ch'è nascoso a noi, ciò ch'è palese,</l>
     <l n="2">Quanto soffiano i venti e bagnan l'acque,</l>
     <l n="3">Quel che si disse mai, quel che si tacque,</l>
     <l n="4">Di Dio fu grazia ed è, Grazzin cortese.</l>
    </lg>
    <lg n="2">
     <l n="5">Sol feo mobile il ciel: sol ei sospese</l>
     <l n="6">La terra che nel mezzo al tutto giacque;</l>
     <l n="7">Ei sol per sé fia sempre, ei mai non nacque;</l>
     <l n="8">Null'altro lui ed ei tutt'altri intese.</l>
    </lg>
    <lg n="3">
     <l n="9">Quanto si cela dunque, e quanto appare</l>
     <l n="10">Di questo globo, a Dio deve, a Dio solo</l>
     <l n="11">Nuovo la notte e 'l dì carme cantare:</l>
    </lg>
    <lg n="4">
     <l n="12">Ed al suo pari a lui caro Figliuolo,</l>
     <l n="13">Che per noi volle, o pietà singolare!</l>
     <l n="14">Morir con tanto strazio e con tal duolo.</l>
    </lg>
   </lg>
  </body>
 </text>
</TEI>