<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXII</title>
    <author>Giosue Carducci</author>
   </titleStmt>
   <extent>
    <measure unit="stanza">29</measure>
    <measure unit="line">116</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I cipressi che a B¢lgheri alti e schietti</l>
     <l n="2">Van da San Guido in duplice filar,</l>
     <l n="3">Quasi in corsa giganti giovinetti</l>
     <l n="4">Mi balzarono incontro e mi guardâr.</l>
    </lg>
    <lg n="2">
     <l n="5">Mi riconobbero, e – Ben torni omai –</l>
     <l n="6">Bisbigliaron vèr me co 'l capo chino –</l>
     <l n="7">Perché non scendi? perché non ristai?</l>
     <l n="8">Fresca è la sera e a te noto il cammino.</l>
    </lg>
    <lg n="3">
     <l n="9">Oh sièditi a le nostre ombre odorate</l>
     <l n="10">Ove soffia dal mare il maestrale:</l>
     <l n="11">Ira non ti serbiam de le sassate</l>
     <l n="12">Tue d'una volta: oh, non facean già male!</l>
    </lg>
    <lg n="4">
     <l n="13">Nidi portiamo ancor di rusignoli:</l>
     <l n="14">Deh perché fuggi rapido così?</l>
     <l n="15">Le passere la sera intreccian voli</l>
     <l n="16">A noi d'intorno ancora. Oh resta qui!</l>
    </lg>
    <lg n="5">
     <l n="17">– Bei cipressetti, cipressetti miei,</l>
     <l n="18">Fedeli amici d'un tempo migliore,</l>
     <l n="19">Oh di che cuor con voi mi resterei –</l>
     <l n="20">Guardando io rispondeva – oh di che cuore!</l>
    </lg>
    <lg n="6">
     <l n="21">Ma, cipressetti miei, lasciatem'ire:</l>
     <l n="22">Or non è più quel tempo e quell'età.</l>
     <l n="23">Se voi sapeste!... via, non fo per dire,</l>
     <l n="24">Ma oggi sono una celebrità.</l>
    </lg>
    <lg n="7">
     <l n="25">E so legger di greco e di latino,</l>
     <l n="26">E scrivo e scrivo, e ho molte altre virtù;</l>
     <l n="27">Non son più, cipressetti, un birichino,</l>
     <l n="28">E sassi in specie non ne tiro più.</l>
    </lg>
    <lg n="8">
     <l n="29">E massime a le piante. – Un mormorio</l>
     <l n="30">Pe' dubitanti vertici ondeggiò,</l>
     <l n="31">E il dì cadente con un ghigno pio</l>
     <l n="32">Tra i verdi cupi roseo brillò.</l>
    </lg>
    <lg n="9">
     <l n="33">Intesi allora che i cipressi e il sole</l>
     <l n="34">Una gentil pietade avean di me,</l>
     <l n="35">E presto il mormorio si fe' parole:</l>
     <l n="36">– Ben lo sappiamo: un pover uomo tu se'.</l>
    </lg>
    <lg n="10">
     <l n="37">Ben lo sappiamo, e il vento ce lo disse</l>
     <l n="38">Che rapisce de gli uomini i sospir,</l>
     <l n="39">Come dentro al tuo petto eterne risse</l>
     <l n="40">Ardon che tu né sai né puoi lenir.</l>
    </lg>
    <lg n="11">
     <l n="41">A le querce ed a noi qui puoi contare</l>
     <l n="42">L'umana tua tristezza e il vostro duol;</l>
     <l n="43">Vedi come pacato e azzurro è il mare,</l>
     <l n="44">Come ridente a lui discende il sol!</l>
    </lg>
    <lg n="12">
     <l n="45">E come questo occaso è pien di voli,</l>
     <l n="46">Com'è allegro de' passeri il garrire!</l>
     <l n="47">A notte canteranno i rusignoli:</l>
     <l n="48">Rimanti, e i rei fantasmi oh non seguire;</l>
    </lg>
    <lg n="13">
     <l n="49">I rei fantasmi che da' fondi neri</l>
     <l n="50">De i cuor vostri battuti dal pensier</l>
     <l n="51">Guizzan come da i vostri cimiteri</l>
     <l n="52">Putride fiamme innanzi al passegger.</l>
    </lg>
    <lg n="14">
     <l n="53">Rimanti; e noi, dimani, a mezzo il giorno,</l>
     <l n="54">Che de le grandi querce a l'ombra stan</l>
     <l n="55">Ammusando i cavalli e intorno intorno</l>
     <l n="56">Tutto è silenzio ne l'ardente pian,</l>
    </lg>
    <lg n="15">
     <l n="57">Ti canteremo noi cipressi i cori</l>
     <l n="58">Che vanno eterni fra la terra e il cielo:</l>
     <l n="59">Da quegli olmi le ninfe usciran fuori</l>
     <l n="60">Te ventilando co 'l lor bianco velo;</l>
    </lg>
    <lg n="16">
     <l n="61">E Pan l'eterno che su l'erme alture</l>
     <l n="62">A quell'ora e ne i pian solingo va</l>
     <l n="63">Il dissidio, o mortal, de le tue cure</l>
     <l n="64">Ne la diva armonia sommergerà. –</l>
    </lg>
    <lg n="17">
     <l n="65">Ed io – Lontano, oltre Appennin, m'aspetta</l>
     <l n="66">La Tittì – rispondea –; lasciatem'ire.</l>
     <l n="67">È la Tittì come una passeretta,</l>
     <l n="68">Ma non ha penne per il suo vestire.</l>
    </lg>
    <lg n="18">
     <l n="69">E mangia altro che bacche di cipresso;</l>
     <l n="70">Né io sono per anche un manzoniano</l>
     <l n="71">Che tiri quattro paghe per il lesso.</l>
     <l n="72">Addio, cipressi! addio, dolce mio piano! –</l>
    </lg>
    <lg n="19">
     <l n="73">– Che vuoi che diciam dunque al cimitero</l>
     <l n="74">Dove la nonna tua sepolta sta? –</l>
     <l n="75">E fuggìano, e pareano un corteo nero</l>
     <l n="76">Che brontolando in fretta in fretta va.</l>
    </lg>
    <lg n="20">
     <l n="77">Di cima al poggio allor, dal cimitero,</l>
     <l n="78">Giù de' cipressi per la verde via,</l>
     <l n="79">Alta, solenne, vestita di nero</l>
     <l n="80">Parvemi riveder nonna Lucia:</l>
    </lg>
    <lg n="21">
     <l n="81">La signora Lucia, da la cui bocca,</l>
     <l n="82">Tra l'ondeggiar de i candidi capelli,</l>
     <l n="83">La favella toscana, ch'è sì sciocca</l>
     <l n="84">Nel manzonismo de gli stenterelli,</l>
    </lg>
    <lg n="22">
     <l n="85">Canora discendea, co 'l mesto accento</l>
     <l n="86">De la Versilia che nel cuor mi sta,</l>
     <l n="87">Come da un sirventese del trecento,</l>
     <l n="88">Piena di forza e di soavità.</l>
    </lg>
    <lg n="23">
     <l n="89">O nonna, o nonna! deh com'era bella</l>
     <l n="90">Quand'ero bimbo! ditemela ancor,</l>
     <l n="91">Ditela a quest'uom savio la novella</l>
     <l n="92">Di lei che cerca il suo perduto amor!</l>
    </lg>
    <lg n="24">
     <l n="93">– Sette paia di scarpe ho consumate</l>
     <l n="94">Di tutto ferro per te ritrovare:</l>
     <l n="95">Sette verghe di ferro ho logorate</l>
     <l n="96">Per appoggiarmi nel fatale andare:</l>
    </lg>
    <lg n="25">
     <l n="97">Sette fiasche di lacrime ho colmate,</l>
     <l n="98">Sette lunghi anni, di lacrime amare:</l>
     <l n="99">Tu dormi a le mie grida disperate,</l>
     <l n="100">E il gallo canta, e non ti vuoi svegliare. –</l>
    </lg>
    <lg n="26">
     <l n="101">Deh come bella, o nonna, e come vera</l>
     <l n="102">È la novella ancor! Proprio così.</l>
     <l n="103">E quello che cercai mattina e sera</l>
     <l n="104">Tanti e tanti anni in vano, è forse qui,</l>
    </lg>
    <lg n="27">
     <l n="105">Sotto questi cipressi, ove non spero,</l>
     <l n="106">Ove non penso di posarmi più:</l>
     <l n="107">Forse, nonna, è nel vostro cimitero</l>
     <l n="108">Tra quegli altri cipressi ermo là su.</l>
    </lg>
    <lg n="28">
     <l n="109">Ansimando fuggìa la vaporiera</l>
     <l n="110">Mentr'io così piangeva entro il mio cuore;</l>
     <l n="111">E di polledri una leggiadra schiera</l>
     <l n="112">Annitrendo correa lieta al rumore.</l>
    </lg>
    <lg n="29">
     <l n="113">Ma un asin bigio, rosicchiando un cardo</l>
     <l n="114">Rosso e turchino, non si scomodò:</l>
     <l n="115">Tutto quel chiasso ei non degnò d'un guardo</l>
     <l n="116">E a brucar serio e lento seguitò.</l>
    </lg>
   </lg>
  </body>
 </text>
</TEI>