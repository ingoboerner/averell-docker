<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - VII</title>
    <author>Giosue Carducci</author>
   </titleStmt>
   <extent>
    <measure unit="stanza">18</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - VII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A te, sciolto da' languidi</l>
     <l n="2">Tedi lo spirto, e anelo</l>
     <l n="3">Del vital aere al fremito</l>
     <l n="4">Ed a l'effuso cielo,</l>
     <l n="5">Sorge: dal cuor rimormora</l>
     <l n="6">L'aura de' canti, inclita donna, a te;</l>
    </lg>
    <lg n="2">
     <l n="7">A cui ne' tcchi rapidi</l>
     <l n="8">D'animator pennello</l>
     <l n="9">E ne' frenati numeri</l>
     <l n="10">La memore del bello</l>
     <l n="11">Idea sorride e tenero</l>
     <l n="12">Senso e del bene l'operosa fé.</l>
    </lg>
    <lg n="3">
     <l n="13">O desta a i forti palpiti</l>
     <l n="14">Che viltà preme in noi,</l>
     <l n="15">Nata a i concilii splendidi</l>
     <l n="16">De i vati e de gli eroi,</l>
     <l n="17">Salve, Eloisa, armonica</l>
     <l n="18">D'altre genti figliuola e d'altre età!</l>
    </lg>
    <lg n="4">
     <l n="19">Perché tra i vecchi popoli</l>
     <l n="20">Venisti e a gli anni tardi,</l>
     <l n="21">Quando gli eroi si assoldano,</l>
     <l n="22">Spengonsi i vati e i bardi,</l>
     <l n="23">E si scelera l'ultimo</l>
     <l n="24">De l'oscurato ciel raggio, beltà?</l>
    </lg>
    <lg n="5">
     <l n="25">Altr'aer ed altro secolo</l>
     <l n="26">L'attea Corinna accolse;</l>
     <l n="27">E, quando ella da' rosei</l>
     <l n="28">Labbri il canto devolse,</l>
     <l n="29">Tutto pendeva un popolo</l>
     <l n="30">Da l'ardente fanciulla affisa al ciel.</l>
    </lg>
    <lg n="6">
     <l n="31">Fremea sotto la cetera</l>
     <l n="32">L'onda alterna del petto:</l>
     <l n="33">Da le forme virginee</l>
     <l n="34">Ineffabil diletto</l>
     <l n="35">Spirava; ma le lacrime</l>
     <l n="36">Splendido a' folgoranti occhi eran vel.</l>
    </lg>
    <lg n="7">
     <l n="37">Stupian mirando i prìncipi</l>
     <l n="38">E i figli de gli Achei</l>
     <l n="39">Poggiati a' colli madidi</l>
     <l n="40">De' corridori elei:</l>
     <l n="41">Cantava l'alta vergine</l>
     <l n="42">La sua patria, i suoi dèi, la libertà.</l>
    </lg>
    <lg n="8">
     <l n="43">Ed oblioso Pindaro</l>
     <l n="44">De la ceduta palma</l>
     <l n="45">Parea per gli occhi effondere</l>
     <l n="46">Il sorriso de l'alma,</l>
     <l n="47">Rimembrando Eleuteria</l>
     <l n="48">Che tra i popoli salvi inneggia e va.</l>
    </lg>
    <lg n="9">
     <l n="49">Ma ben, come da sùbita</l>
     <l n="50">Procella esercitate,</l>
     <l n="51">Le selve atre germaniche</l>
     <l n="52">Suonâr, se a l'adunate</l>
     <l n="53">Plebi i cruenti oracoli</l>
     <l n="54">Apria Vellèda e de le pugne il dì.</l>
    </lg>
    <lg n="10">
     <l n="55">Tra l'erme ombre de' larici,</l>
     <l n="56">Da la luna e dal vento</l>
     <l n="57">Rotte, la vergin pallida</l>
     <l n="58">In nero vestimento</l>
     <l n="59">Alta levossi, a gli omeri</l>
     <l n="60">Lenta il crin biondo onde null'uom gioì.</l>
    </lg>
    <lg n="11">
     <l n="61">E cantò guerre, orribili</l>
     <l n="62">Guerre; e a la cena immonda</l>
     <l n="63">Convitò i lupi e l'aquile;</l>
     <l n="64">E tepefatta l'onda</l>
     <l n="65">De' freddi fiumi scendere</l>
     <l n="66">Vide tarda fra i corpi al negro mar.</l>
    </lg>
    <lg n="12">
     <l n="67">Lungo andò allor per l'aere</l>
     <l n="68">Rombo da i tcchi scudi:</l>
     <l n="69">Precipitâr da' plaustri</l>
     <l n="70">Le madri, e con l'ignudi</l>
     <l n="71">Petti la pugna accesero</l>
     <l n="72">O ululando le marse aste affrontâr.</l>
    </lg>
    <lg n="13">
     <l n="73">Ahi, dov'è pompa inutile</l>
     <l n="74">Al vivere civile</l>
     <l n="75">La donna, ivi non ornasi</l>
     <l n="76">Il costume virile</l>
     <l n="77">Di forza e verecondia,</l>
     <l n="78">E turpe incombe a' gravi spirti amor.</l>
    </lg>
    <lg n="14">
     <l n="79">Ma tu, Eloisa, l'agile</l>
     <l n="80">Estro di Suli a i monti</l>
     <l n="81">Invia, dove più gelide</l>
     <l n="82">Mormoran l'aure e i fonti,</l>
     <l n="83">E molce i petti liberi</l>
     <l n="84">Canto d'augelli e balsamo di fior;</l>
    </lg>
    <lg n="15">
     <l n="85">E dinne la bellissima</l>
     <l n="86">Sposa d'eroi Zavella,</l>
     <l n="87">Che pur con l'una stringesi</l>
     <l n="88">Il nato a la mammella,</l>
     <l n="89">Con l'altra mano fulmina</l>
     <l n="90">L'oste premente e gli orridi bassà.</l>
    </lg>
    <lg n="16">
     <l n="91">De le polone femmine</l>
     <l n="92">Ridinne i canti amari,</l>
     <l n="93">Che di lor vene tingono</l>
     <l n="94">I supplicati altari</l>
     <l n="95">O chieggono a la Vistola</l>
     <l n="96">Tra cotanta di spade impunità</l>
    </lg>
    <lg n="17">
     <l n="97">Gli spenti figli. O candido</l>
     <l n="98">Stuolo, lamenta e muori,</l>
     <l n="99">In fin che basta il ferreo</l>
     <l n="100">Tempo de gli oppressori,</l>
     <l n="101">E pur cadendo mormora</l>
     <l n="102">— No, che la patria mia morta non è. —</l>
    </lg>
    <lg n="18">
     <l n="103">Già la rivolta affrettasi</l>
     <l n="104">Fosca di villa in villa,</l>
     <l n="105">Turbina il vento ed agita</l>
     <l n="106">L'animatrice squilla,</l>
     <l n="107">E il nuovo carme a' liberi</l>
     <l n="108">Popoli suona su i caduti re.</l>
    </lg>
   </lg>
  </body>
 </text>
</TEI>