<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XXI</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fu tempo, ed in Versaglia un proclamava:</l>
     <l n="2">– Mio quanto cresce in terra e guizza in mar</l>
     <l n="3">E in aer vola. – E il prete seguitava:</l>
     <l n="4">– Popolo, dice Dio: Tu non rubar. –</l>
    </lg>
    <lg n="2">
     <l n="5">E i boschi verdi, e le argentine linfe</l>
     <l n="6">Ridenti in lago o trepide tra i fior,</l>
     <l n="7">E il tuo marmoreo popolo di ninfe,</l>
     <l n="8">Ed i palagi sfolgoranti d'òr,</l>
    </lg>
    <lg n="3">
     <l n="9">Versaglia, sepper quanto in servitude</l>
     <l n="10">Quanto d'infame in signoria si può.</l>
     <l n="11">– Vo' il tuo campo e la donna e la virtude</l>
     <l n="12">Tua – disse un uomo, e niun ripose: No.</l>
    </lg>
    <lg n="4">
     <l n="13">Veniano i giovinetti e le donzelle</l>
     <l n="14">A inginocchiarsi con l'infamia in man,</l>
     <l n="15">E del suo bruto sangue un volgo imbelle</l>
     <l n="16">Murò il parco de' cervi al re cristian.</l>
    </lg>
    <lg n="5">
     <l n="17">Quand'ei dormia, poggiato a un bianco seno,</l>
     <l n="18">Co 'l pugno a l'elsa e in su le teste il piè,</l>
     <l n="19">Tutta la Francia da l'Oceano al Reno</l>
     <l n="20">Era superba di vegliare il re.</l>
    </lg>
    <lg n="6">
     <l n="21">Versaglia, e allor che da un macchiato letto</l>
     <l n="22">Ei procedeva a un addobbato altar,</l>
     <l n="23">Tu d'orgoglio fremevi, e di rispetto</l>
     <l n="24">Vedevi Europa innanzi a lui tremar.</l>
    </lg>
    <lg n="7">
     <l n="25">Ei la gloria e il valore, egli le scuole</l>
     <l n="26">E l'armi, ei l'arte ed ei la verità,</l>
     <l n="27">Egli era tutto in tutti: egli era il sole</l>
     <l n="28">Che il mondo illustra, e non s'accorge e sta.</l>
    </lg>
    <lg n="8">
     <l n="29">Se Dio lui sostenesse o s'ei sostenne</l>
     <l n="30">Dio, non fermaro i suoi sacri orator:</l>
     <l n="31">Lo sanno i vostri morti, o pie Cevenne,</l>
     <l n="32">Che non credevano al suo confessor.</l>
    </lg>
    <lg n="9">
     <l n="33">Il re dal suo lascivo Occhio di bue</l>
     <l n="34">Guardava il mondo, piccolo al suo piè;</l>
     <l n="35">E Dio, mezzan de le nequizie sue,</l>
     <l n="36">Benedicea da l'aureo dòmo il re,</l>
    </lg>
    <lg n="10">
     <l n="37">Benedicea le violette ascose</l>
     <l n="38">Nel velo virginal de la Vallier,</l>
     <l n="39">Benedicea le maritali rose</l>
     <l n="40">Nel petto de la Montespan altier,</l>
    </lg>
    <lg n="11">
     <l n="41">Benedicea d'Engaddi i freschi gigli</l>
     <l n="42">Vedovi in seno de la Maintenon:</l>
     <l n="43">E d'un sorriso il re facea vermigli</l>
     <l n="44">I neri panni del fedele Aron.</l>
    </lg>
    <lg n="12">
     <l n="45">L'ere da le sottane e da i cappelli</l>
     <l n="46">La corte e la cittade allor segnò;</l>
     <l n="47">Il popol, da le fami e da i flagelli;</l>
     <l n="48">Poi da la morte, quando si rizzò.</l>
    </lg>
    <lg n="13">
     <l n="49">E il giorno venne: e ignoti, in un desio</l>
     <l n="50">Di veritade, con opposta fé,</l>
     <l n="51">Decapitaro, Emmanuel Kant, Iddio,</l>
     <l n="52">Massimiliano Robespierre, il re.</l>
    </lg>
    <lg n="14">
     <l n="53">Oggi i due morti sovra il monumento</l>
     <l n="54">Co 'l teschio in mano chiamano pietà,</l>
     <l n="55">Pregando, in nome l'un del sentimento,</l>
     <l n="56">L'altro nel nome de l'autorità.</l>
    </lg>
    <lg n="15">
     <l n="57">E Versaglia a le due carogne infiora</l>
     <l n="58">L'ara ed il soglio de gli antichi dì...</l>
     <l n="59">Oh date pietre a sotterrarli ancora,</l>
     <l n="60">Nere macerie de le Tuglierì.</l>
    </lg>
   </lg>
  </body>
 </text>
</TEI>