<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - III</title>
    <author>Giosue Carducci</author>
   </titleStmt>
   <extent>
    <measure unit="stanza">43</measure>
    <measure unit="line">172</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - III</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dunque d'Europa nel servil destino</l>
     <l n="2">Tu il riso atroce e santo,</l>
     <l n="3">O di Ferney signore, e, cittadino</l>
     <l n="4">Tu di Ginevra, il pianto</l>
    </lg>
    <lg n="2">
     <l n="5">Messaggeri inviaste, onde gioioso</l>
     <l n="6">Abbatté poi Parigi</l>
     <l n="7">E la nera Bastiglia e il radioso</l>
     <l n="8">Scettro di san Luigi;</l>
    </lg>
    <lg n="3">
     <l n="9">Dunque, tra 'l ferro e 'l fuoco, al piano, al monte,</l>
     <l n="10">Cantando in fieri accenti,</l>
     <l n="11">Co' piedi scalzi e la vittoria in fronte</l>
     <l n="12">E le bandiere a' venti,</l>
    </lg>
    <lg n="4">
     <l n="13">Vide il mondo passar le tue legioni,</l>
     <l n="14">O repubblica altera,</l>
     <l n="15">E spazzare a sé innanzi altari e troni,</l>
     <l n="16">Come fior la bufera;</l>
    </lg>
    <lg n="5">
     <l n="17">Perché, su via di sangue e di tenèbre</l>
     <l n="18">Smarriti i figli tuoi</l>
     <l n="19">E mutata ad un'upupa funèbre</l>
     <l n="20">L'aquila de gli eroi,</l>
    </lg>
    <lg n="6">
     <l n="21">Là ne' colli sabini, esercitati</l>
     <l n="22">Dal piè de l'immortale</l>
     <l n="23">Storia, tu distendessi i neri agguati,</l>
     <l n="24">Masnadiera papale,</l>
    </lg>
    <lg n="7">
     <l n="25">E, lui servendo che mentisce Iddio,</l>
     <l n="26">Francia, a le madri annose</l>
     <l n="27">Tu spegnessi i figliuoli et il desio</l>
     <l n="28">Di lor vita a le spose,</l>
    </lg>
    <lg n="8">
     <l n="29">E noi per te di pianto e di rossore</l>
     <l n="30">Macchiassimo la guancia,</l>
     <l n="31">Noi cresciuti al tuo libero splendore,</l>
     <l n="32">Noi che t'amammo, o Francia?</l>
    </lg>
    <lg n="9">
     <l n="33">Ahi lasso! ma de' tuoi monti a l'aprico</l>
     <l n="34">Aer e nel chiostro ameno</l>
     <l n="35">Più non ti rivedrò, mio dolce amico,</l>
     <l n="36">Come al tempo sereno.</l>
    </lg>
    <lg n="10">
     <l n="37">Per l'alpestre cammino io ti seguia;</l>
     <l n="38">E 'l tuo fucil di certi</l>
     <l n="39">Colpi il silenzio ad or ad or ferìa</l>
     <l n="40">De' valloni deserti.</l>
    </lg>
    <lg n="11">
     <l n="41">L'alta Roma io cantava in riva al fiume</l>
     <l n="42">Famoso a l'universo:</l>
     <l n="43">E il can latrando a le cadenti piume</l>
     <l n="44">Rompeva a mezzo il verso,</l>
    </lg>
    <lg n="12">
     <l n="45">O a te accennando usciva impaziente</l>
     <l n="46">Fuor de la macchia bruna;</l>
     <l n="47">Or raspa su la tua fossa recente,</l>
     <l n="48">E piagnesi a la luna.</l>
    </lg>
    <lg n="13">
     <l n="49">Squallidi or sono i monti: ma l'aprile</l>
     <l n="50">Roseo nel ciel natio</l>
     <l n="51">Tornerà, che doveva una gentile</l>
     <l n="52">Ghirlanda al tuo desio:</l>
    </lg>
    <lg n="14">
     <l n="53">E in vece condurrà l'allegra schiera</l>
     <l n="54">De gli augelli in amore</l>
     <l n="55">Su l'erba ch'alta andrà crescendo e nera</l>
     <l n="56">Dal tuo giovenil core.</l>
    </lg>
    <lg n="15">
     <l n="57">Perché i bei colli di vendemmia lieti,</l>
     <l n="58">Perché lasciasti, amico,</l>
     <l n="59">Sfuggendo a' pianti de l'amor segreti</l>
     <l n="60">Sur un volto pudico?</l>
    </lg>
    <lg n="16">
     <l n="61">Perché la madre tua lasciasti? Oh, quando</l>
     <l n="62">A mensa ella sedea,</l>
     <l n="63">Il tuo loco guardava, e lacrimando</l>
     <l n="64">Il viso rivolgea.</l>
    </lg>
    <lg n="17">
     <l n="65">Madre, perdona. A un cenno tuo la testa,</l>
     <l n="66">La balda testa ei piega;</l>
     <l n="67">Ma il suo duce prigion bandì la gesta,</l>
     <l n="68">E la gran Roma prega.</l>
    </lg>
    <lg n="18">
     <l n="69">Egli su' trionfali archi diritta</l>
     <l n="70">Vide, nel ciel del Lazio,</l>
     <l n="71">Di Roma vide l'alta imago, afflitta</l>
     <l n="72">D'inverecondo strazio.</l>
    </lg>
    <lg n="19">
     <l n="73">Ella che tien del nostro patto l'arca,</l>
     <l n="74">L'ara del nostro dritto;</l>
     <l n="75">Per cui Dante gemé, fremé il Petrarca,</l>
     <l n="76">E 'l Machiavelli ha scritto;</l>
    </lg>
    <lg n="20">
     <l n="77">Austera e pia ne la materna faccia</l>
     <l n="78">Con lagrimoso ciglio</l>
     <l n="79">Lo riguardava, e gli tendea le braccia,</l>
     <l n="80">E gli diceva: O figlio.</l>
    </lg>
    <lg n="21">
     <l n="81">Ed ei, questo predone (ascolta, o greggia</l>
     <l n="82">Turpe di schiavi, ascolta),</l>
     <l n="83">Questo predon cui l'Apennin verdeggia</l>
     <l n="84">Di lieti paschi e folta</l>
    </lg>
    <lg n="22">
     <l n="85">Mèsse, questo feroce a cui nel core</l>
     <l n="86">Ridea queto un desire,</l>
     <l n="87">Per lei lasciava il suo solingo amore,</l>
     <l n="88">Per lei corse a morire.</l>
    </lg>
    <lg n="23">
     <l n="89">Ed or ne' luoghi, ove fra sé ristretta</l>
     <l n="90">È la gente de i morti</l>
     <l n="91">Per forza, e chiama a Dio la gran vendetta</l>
     <l n="92">Che il mondo riconforti,</l>
    </lg>
    <lg n="24">
     <l n="93">Or co' i caduti là nel giugno ardente</l>
     <l n="94">De l'alta Roma a fronte</l>
     <l n="95">E co' i caduti nel decembre algente</l>
     <l n="96">De' martiri su 'l monte</l>
    </lg>
    <lg n="25">
     <l n="97">Parla, e Nemesi al suo ferreo registro</l>
     <l n="98">Guarda con muto orrore,</l>
     <l n="99">Parla di lui, del Cesare sinistro,</l>
     <l n="100">Del bieco imperatore.</l>
    </lg>
    <lg n="26">
     <l n="101">Le madri intanto accusano ne' pianti</l>
     <l n="102">Del viver tardo i fati</l>
     <l n="103">E con le man che gli addormian lattanti</l>
     <l n="104">Compongono gli occhi a' nati,</l>
    </lg>
    <lg n="27">
     <l n="105">In vece di ghirlande le fanciulle</l>
     <l n="106">Vestonsi i neri panni,</l>
     <l n="107">Mancan le vite a le aspettanti culle...</l>
     <l n="108">Maledetti i tiranni!</l>
    </lg>
    <lg n="28">
     <l n="109">Ma io per man torrommi questa madre</l>
     <l n="110">Vedova, questa sposa</l>
     <l n="111">Vedova; e, dove fra sue turbe ladre</l>
     <l n="112">Quel prete empio riposa,</l>
    </lg>
    <lg n="29">
     <l n="113">E sogna d'armi e ad un selvaggio agguato</l>
     <l n="114">Pare che frema e rugga,</l>
     <l n="115">E su 'l capo gli penzola inchiodato</l>
     <l n="116">Gesù perché non fugga,</l>
    </lg>
    <lg n="30">
     <l n="117">Là me n'andrò, là sorgerò, per vie</l>
     <l n="118">A tutt'altri secrete,</l>
     <l n="119">Come una larva del supremo die</l>
     <l n="120">Lento, e dirògli – O prete,</l>
    </lg>
    <lg n="31">
     <l n="121">Godi. Di larga strage il breve impero</l>
     <l n="122">Empisti e le tue brame.</l>
     <l n="123">Trionfa nel tuo splendido San Piero,</l>
     <l n="124">O vecchio prete infame.</l>
    </lg>
    <lg n="32">
     <l n="125">Con le tremule palme al ciel levate</l>
     <l n="126">Canta – Osanna, Dio forte –:</l>
     <l n="127">L'organo manda per le volte aurate</l>
     <l n="128">Un rantolo di morte.</l>
    </lg>
    <lg n="33">
     <l n="129">Quando al popol ti volgi, ed – il Signore,</l>
     <l n="130">Mormori, sia con voi, –</l>
     <l n="131">Come adultera donna a l'amatore,</l>
     <l n="132">Guardi a gli sgherri tuoi.</l>
    </lg>
    <lg n="34">
     <l n="133">Su le canne d'acciaio in mezzo a' ceri</l>
     <l n="134">L'omicidio scintilla:</l>
     <l n="135">Tu 'l vedi, e 'l gaudio vela di sinceri</l>
     <l n="136">Pianti la tua pupilla.</l>
    </lg>
    <lg n="35">
     <l n="137">China su 'l pio mister che si consuma,</l>
     <l n="138">China il tuo viso tristo:</l>
     <l n="139">Di sangue, mira, il tuo calice fuma;</l>
     <l n="140">E non è quel di Cristo.</l>
    </lg>
    <lg n="36">
     <l n="141">Ahi, d'italiche vene è sangue schietto,</l>
     <l n="142">Nobile sangue e caro!</l>
     <l n="143">E una stilla ve n'ha pur di quel petto</l>
     <l n="144">Che queste donne amâro;</l>
    </lg>
    <lg n="37">
     <l n="145">Queste donne che dièro a' tuoi decreti</l>
     <l n="146">Umile il cuor, l'orecchio</l>
     <l n="147">Prono; e pregaron anche in lor secreti</l>
     <l n="148">Per te, feroce vecchio!</l>
    </lg>
    <lg n="38">
     <l n="149">Io, per le grige chiome de la madre</l>
     <l n="150">E per le chiome bionde</l>
     <l n="151">De la sposa che sciolte or sotto l'adre</l>
     <l n="152">Pieghe un sol vel confonde;</l>
    </lg>
    <lg n="39">
     <l n="153">Io, per Gesù che a gli uccisor compianse;</l>
     <l n="154">Io, per le donne sante,</l>
     <l n="155">Maddalena che amò, Maria che pianse,</l>
     <l n="156">O vecchio sanguinante;</l>
    </lg>
    <lg n="40">
     <l n="157">Te ch'oro e ferro e bronzo mendicando</l>
     <l n="158">Te ne vai per la terra,</l>
     <l n="159">Che gridi contro a la tua patria il bando</l>
     <l n="160">De l'universa guerra;</l>
    </lg>
    <lg n="41">
     <l n="161">Te che il lor sangue chiedi con parole</l>
     <l n="162">Soavi a' fidi tuoi,</l>
     <l n="163">Ed il sangue di chi re non ti vuole</l>
     <l n="164">Ferocemente vuoi;</l>
    </lg>
    <lg n="42">
     <l n="165">Te da la pietà che piange e prega.</l>
     <l n="166">Te da l'amor che liete</l>
     <l n="167">Le creature ne la vita lega,</l>
     <l n="168">Io scomunico, o prete;</l>
    </lg>
    <lg n="43">
     <l n="169">Te pontefice fosco del mistero,</l>
     <l n="170">Vate di lutti e d'ire,</l>
     <l n="171">Io sacerdote de l'augusto vero,</l>
     <l n="172">Vate de l'avvenire.</l>
    </lg>
   </lg>
  </body>
 </text>
</TEI>