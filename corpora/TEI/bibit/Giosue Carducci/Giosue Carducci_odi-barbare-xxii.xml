<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXII</title>
    <author>Giosue Carducci</author>
   </titleStmt>
   <extent>
    <measure unit="stanza">20</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Miramare, a le tue bianche torri</l>
     <l n="2">attediate per lo ciel piovorno</l>
     <l n="3">fosche con volo di sinistri augelli</l>
     <l n="4">vengon le nubi.</l>
    </lg>
    <lg n="2">
     <l n="5">O Miramare, contro i tuoi graniti</l>
     <l n="6">grige dal torvo pelago salendo</l>
     <l n="7">con un rimbrotto d'anime crucciose</l>
     <l n="8">battono l'onde.</l>
    </lg>
    <lg n="3">
     <l n="9">Meste ne l'ombra de le nubi a' golfi</l>
     <l n="10">stanno guardando le città turrite,</l>
     <l n="11">Muggia e Pirano ed Egida e Parenzo,</l>
     <l n="12">gemme del mare;</l>
    </lg>
    <lg n="4">
     <l n="13">e tutte il mare spinge le mugghianti</l>
     <l n="14">collere a questo bastion di scogli</l>
     <l n="15">onde t'affacci a le due viste d'Adria,</l>
     <l n="16">rocca d'Absburgo;</l>
    </lg>
    <lg n="5">
     <l n="17">e tona il cielo a Nabresina lungo</l>
     <l n="18">la ferrugigna costa, e di baleni</l>
     <l n="19">Trieste in fondo coronata il capo</l>
     <l n="20">leva tra' nembi.</l>
    </lg>
    <lg n="6">
     <l n="21">Deh come tutto sorridea quel dolce</l>
     <l n="22">mattin d'aprile, quando usciva il biondo</l>
     <l n="23">imperatore, con la bella donna,</l>
     <l n="24">a navigare!</l>
    </lg>
    <lg n="7">
     <l n="25">A lui dal volto placida raggiava</l>
     <l n="26">la maschia possa de l'impero: l'occhio</l>
     <l n="27">de la sua donna cerulo e superbo</l>
     <l n="28">iva su 'l mare.</l>
    </lg>
    <lg n="8">
     <l n="29">Addio, castello pe' felici giorni</l>
     <l n="30">nido d'amore costruito in vano!</l>
     <l n="31">Altra su gli ermi oceani rapisce</l>
     <l n="32">aura gli sposi.</l>
    </lg>
    <lg n="9">
     <l n="33">Lascian le sale con accesa speme</l>
     <l n="34">istoriate di trionfi e incise</l>
     <l n="35">di sapienza. Dante e Goethe al sire</l>
     <l n="36">parlano in vano</l>
    </lg>
    <lg n="10">
     <l n="37">da le animose tavole: una sfinge</l>
     <l n="38">l'attrae con vista mobile su l'onde:</l>
     <l n="39">ei cede, e lascia aperto a mezzo il libro</l>
     <l n="40">del romanziero.</l>
    </lg>
    <lg n="11">
     <l n="41">Oh non d'amore e d'avventura il canto</l>
     <l n="42">fia che l'accolga e suono di chitarre</l>
     <l n="43">là ne la Spagna de gli Aztechi! Quale</l>
     <l n="44">lunga su l'aure</l>
    </lg>
    <lg n="12">
     <l n="45">vien da la trista punta di Salvore</l>
     <l n="46">nenia tra 'l roco piangere de' flutti?</l>
     <l n="47">Cantano i morti veneti o le vecchie</l>
     <l n="48">fate istriane?</l>
    </lg>
    <lg n="13">
     <l n="49">—Ahi! mal tu sali sopra il mare nostro,</l>
     <l n="50">figlio d'Absburgo, la fatal Novara.</l>
     <l n="51">Teco l'Erinni sale oscura e al vento</l>
     <l n="52">apre la vela.</l>
    </lg>
    <lg n="14">
     <l n="53">Vedi la sfinge tramutar sembiante</l>
     <l n="54">a te d'avanti perfida arretrando!</l>
     <l n="55">È il viso bianco di Giovanna pazza</l>
     <l n="56">contro tua moglie.</l>
    </lg>
    <lg n="15">
     <l n="57">È il teschio mózzo contro te ghignante</l>
     <l n="58">d'Antonietta. Con i putridi occhi</l>
     <l n="59">in te fermati è l'irta faccia gialla</l>
     <l n="60">di Montezuma.</l>
    </lg>
    <lg n="16">
     <l n="61">Tra i boschi immani d'agavi non mai</l>
     <l n="62">mobili ad aura di benigno vento,</l>
     <l n="63">sta ne la sua piramide, vampante</l>
     <l n="64">livide fiamme</l>
    </lg>
    <lg n="17">
     <l n="65">per la tenèbra tropicale, il dio</l>
     <l n="66">Huitzilopotli, che il tuo sangue fiuta,</l>
     <l n="67">e navigando il pelago co 'l guardo</l>
     <l n="68">ulula — Vieni.</l>
    </lg>
    <lg n="18">
     <l n="69">Quant'è che aspetto! La ferocia bianca</l>
     <l n="70">strussemi il regno ed i miei templi infranse:</l>
     <l n="71">vieni, devota vittima, o nepote</l>
     <l n="72">di Carlo quinto.</l>
    </lg>
    <lg n="19">
     <l n="73">Non io gl'infami avoli tuoi di tabe</l>
     <l n="74">marcenti o arsi di regal furore;</l>
     <l n="75">te io voleva, io colgo te, rinato</l>
     <l n="76">fiore d'Absburgo;</l>
    </lg>
    <lg n="20">
     <l n="77">e a la grand'alma di Guatimozino</l>
     <l n="78">regnante sotto il padiglion del sole</l>
     <l n="79">ti mando inferia, o puro, o forte, o bello</l>
     <l n="80">Massimiliano.</l>
    </lg>
   </lg>
  </body>
 </text>
</TEI>