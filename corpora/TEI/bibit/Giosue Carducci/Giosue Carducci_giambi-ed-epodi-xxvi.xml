<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XXVI</title>
    <author>Giosue Carducci</author>
   </titleStmt>
   <extent>
    <measure unit="stanza">7</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XXVI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ogni anno, allor che lugubre</l>
     <l n="2">L'ora de la sconfitta</l>
     <l n="3">Di Mentana su' memori</l>
     <l n="4">Colli volando va,</l>
     <l n="5">I colli e i pian trasalgono</l>
     <l n="6">E fieramente dritta</l>
     <l n="7">Su i nomentani tumuli</l>
     <l n="8">La morta schiera sta.</l>
    </lg>
    <lg n="2">
     <l n="9">Non son nefandi scheletri;</l>
     <l n="10">Sono alte forme e belle,</l>
     <l n="11">Cui roseo dal crepuscolo</l>
     <l n="12">Ondeggia intorno un vel:</l>
     <l n="13">Per le ferite ridono</l>
     <l n="14">Pie le virginee stelle,</l>
     <l n="15">Lievi a le chiome avvolgonsi</l>
     <l n="16">Le nuvole del ciel.</l>
    </lg>
    <lg n="3">
     <l n="17">– Or che le madri gemono</l>
     <l n="18">Sovra gl'insonni letti,</l>
     <l n="19">Or che le spose sognano</l>
     <l n="20">Il nostro spento amor,</l>
     <l n="21">Noi rileviam dal Tartaro</l>
     <l n="22">I bianchi infranti petti,</l>
     <l n="23">Per salutarti, o Italia,</l>
     <l n="24">Per rivederti ancor.</l>
    </lg>
    <lg n="4">
     <l n="25">Qual ne l'incerto tramite</l>
     <l n="26">Gittava il cavaliero</l>
     <l n="27">Il verde manto serico</l>
     <l n="28">De la sua donna al piè,</l>
     <l n="29">Per te gittammo l'anima</l>
     <l n="30">Ridenti al fato nero;</l>
     <l n="31">E tu pur vivi immemore</l>
     <l n="32">Di chi moria per te.</l>
    </lg>
    <lg n="5">
     <l n="33">Ad altri, o dolce Italia,</l>
     <l n="34">Doni i sorrisi tuoi;</l>
     <l n="35">Ma i morti non obliano</l>
     <l n="36">Ciò che più in vita amâr;</l>
     <l n="37">Ma Roma è nostra, i vindici</l>
     <l n="38">Del nome suo siam noi:</l>
     <l n="39">Voliam su 'l Campidoglio,</l>
     <l n="40">Voliamo a trionfar. –</l>
    </lg>
    <lg n="6">
     <l n="41">Va come fósca nuvola</l>
     <l n="42">La morta compagnia,</l>
     <l n="43">E al suo passare un fremito</l>
     <l n="44">Gl'itali petti assal;</l>
     <l n="45">Ne le auree veglie tacciono</l>
     <l n="46">La luce e l'armonia,</l>
     <l n="47">E sordo il tuon rimormora</l>
     <l n="48">Su l'alto Quirinal.</l>
    </lg>
    <lg n="7">
     <l n="49">Ma i cavalier d'industria,</l>
     <l n="50">Che a la città di Gracco</l>
     <l n="51">Trasser le pance nitide</l>
     <l n="52">E l'inclita viltà,</l>
     <l n="53">Dicon – Se il tempo brontola,</l>
     <l n="54">Finiam d'empire il sacco;</l>
     <l n="55">Poi venga anche il diluvio:</l>
     <l n="56">Sarà quel che sarà.</l>
    </lg>
   </lg>
  </body>
 </text>
</TEI>