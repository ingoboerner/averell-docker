<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - VI</title>
    <author>Giosue Carducci</author>
   </titleStmt>
   <extent>
    <measure unit="stanza">39</measure>
    <measure unit="line">156</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - VI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ancor dal monte, che di foschi ondeggia</l>
     <l n="2">frassini al vento mormoranti e lunge</l>
     <l n="3">per l'aure odora fresco di silvestri</l>
     <l n="4">salvie e di timi,</l>
    </lg>
    <lg n="2">
     <l n="5">scendon nel vespero umido, o Clitumno,</l>
     <l n="6">a te le greggi: a te l'umbro fanciullo</l>
     <l n="7">la riluttante pecora ne l'onda</l>
     <l n="8">immerge, mentre</l>
    </lg>
    <lg n="3">
     <l n="9">vèr lui dal seno de la madre adusta,</l>
     <l n="10">che scalza siede al casolare e canta,</l>
     <l n="11">una poppante volgesi e dal viso</l>
     <l n="12">tondo sorride:</l>
    </lg>
    <lg n="4">
     <l n="13">pensoso il padre, di caprine pelli</l>
     <l n="14">l'anche ravvolto come i fauni antichi,</l>
     <l n="15">regge il dipinto plaustro e la forza</l>
     <l n="16">de' bei giovenchi,</l>
    </lg>
    <lg n="5">
     <l n="17">de' bei giovenchi dal quadrato petto,</l>
     <l n="18">erti su 'l capo le lunate corna,</l>
     <l n="19">dolci ne gli occhi, nivei, che il mite</l>
     <l n="20">Virgilio amava.</l>
    </lg>
    <lg n="6">
     <l n="21">Oscure intanto fumano le nubi</l>
     <l n="22">su l'Apennino: grande, austera, verde</l>
     <l n="23">da le montagne digradanti in cerchio</l>
     <l n="24">l'Umbria guarda.</l>
    </lg>
    <lg n="7">
     <l n="25">Salve, Umbria verde, e tu del puro fonte</l>
     <l n="26">nume Clitumno! Sento in cuor l'antica</l>
     <l n="27">patria e aleggiarmi su l'accesa fronte</l>
     <l n="28">gl'itali iddii.</l>
    </lg>
    <lg n="8">
     <l n="29">Chi l'ombre indusse del piangente salcio</l>
     <l n="30">su' rivi sacri? ti rapisca il vento</l>
     <l n="31">de l'Apennino, o molle pianta, amore</l>
     <l n="32">d'umili tempi!</l>
    </lg>
    <lg n="9">
     <l n="33">Qui pugni a' verni e arcane istorie frema</l>
     <l n="34">co 'l palpitante maggio ilice nera,</l>
     <l n="35">a cui d'allegra giovinezza il tronco</l>
     <l n="36">l'edera veste:</l>
    </lg>
    <lg n="10">
     <l n="37">qui folti a torno l'emergente nume</l>
     <l n="38">stieno, giganti vigili, i cipressi;</l>
     <l n="39">e tu fra l'ombre, tu fatali canta</l>
     <l n="40">carmi, o Clitumno.</l>
    </lg>
    <lg n="11">
     <l n="41">O testimone di tre imperi, dinne</l>
     <l n="42">come il grave umbro ne' duelli atroce</l>
     <l n="43">cesse a l'astato velite e la forte</l>
     <l n="44">Etruria crebbe:</l>
    </lg>
    <lg n="12">
     <l n="45">di' come sovra le congiunte ville</l>
     <l n="46">dal superato Cìmino a gran passi</l>
     <l n="47">calò Gradivo poi, piantando i segni</l>
     <l n="48">fieri di Roma.</l>
    </lg>
    <lg n="13">
     <l n="49">Ma tu placavi, indigete comune</l>
     <l n="50">italo nume, i vincitori a i vinti,</l>
     <l n="51">e, quando tonò il punico furore</l>
     <l n="52">dal Trasimeno,</l>
    </lg>
    <lg n="14">
     <l n="53">per gli antri tuoi salì grido, e la torta</l>
     <l n="54">lo ripercosse buccina da i monti:</l>
     <l n="55">—O tu che pasci i buoi presso Mevania</l>
     <l n="56">caliginosa,</l>
    </lg>
    <lg n="15">
     <l n="57">e tu che i proni colli ari a la sponda</l>
     <l n="58">del Nar sinistra, e tu che i boschi abbatti</l>
     <l n="59">sovra Spoleto verdi o ne la marzia</l>
     <l n="60">Todi fai nozze,</l>
    </lg>
    <lg n="16">
     <l n="61">lascia il bue grasso tra le canne, lascia</l>
     <l n="62">il torel fulvo a mezzo solco, lascia</l>
     <l n="63">ne l'inclinata quercia il cuneo, lascia</l>
     <l n="64">la sposa a l'ara;</l>
    </lg>
    <lg n="17">
     <l n="65">e corri, corri, corri! con la scure</l>
     <l n="66">corri e co' dardi, con la clava e l'asta:</l>
     <l n="67">corri! minaccia gl'itali penati</l>
     <l n="68">Annibal diro. —</l>
    </lg>
    <lg n="18">
     <l n="69">Deh come rise d'alma luce il sole</l>
     <l n="70">per questa chiostra di bei monti, quando</l>
     <l n="71">urlanti vide e ruinanti in fuga</l>
     <l n="72">l'alta Spoleto</l>
    </lg>
    <lg n="19">
     <l n="73">i Mauri immani e i nùmidi cavalli</l>
     <l n="74">con mischia oscena, e, sovra loro, nembi</l>
     <l n="75">di ferro, flutti d'olio ardente, e i canti</l>
     <l n="76">de la vittoria!</l>
    </lg>
    <lg n="20">
     <l n="77">Tutto ora tace. Nel sereno gorgo</l>
     <l n="78">la tenue miro saliente vena:</l>
     <l n="79">trema, e d'un lieve pullular lo specchio</l>
     <l n="80">segna de l'acque.</l>
    </lg>
    <lg n="21">
     <l n="81">Ride sepolta a l'imo una foresta</l>
     <l n="82">breve, e rameggia immobile: il diaspro</l>
     <l n="83">par che si mischi in flessuosi amori</l>
     <l n="84">con l'ametista,</l>
    </lg>
    <lg n="22">
     <l n="85">e di zaffiro i fior paiono, ed hanno</l>
     <l n="86">de l'adamante rigido i riflessi,</l>
     <l n="87">e splendon freddi e chiamano a i silenzi</l>
     <l n="88">del verde fondo.</l>
    </lg>
    <lg n="23">
     <l n="89">A piè de i monti e de le querce a l'ombra</l>
     <l n="90">co' fiumi, o Italia, è de' tuoi carmi il fonte.</l>
     <l n="91">Visser le ninfe, vissero: e un divino</l>
     <l n="92">talamo è questo.</l>
    </lg>
    <lg n="24">
     <l n="93">Emergean lunghe ne' fluenti veli</l>
     <l n="94">naiadi azzurre, e per la cheta sera</l>
     <l n="95">chiamavan alto le sorelle brune</l>
     <l n="96">da le montagne,</l>
    </lg>
    <lg n="25">
     <l n="97">e danze sotto l'imminente luna</l>
     <l n="98">guidavan, liete ricantando in coro</l>
     <l n="99">di Giano eterno e quanto amor lo vinse</l>
     <l n="100">di Camesena.</l>
    </lg>
    <lg n="26">
     <l n="101">Egli dal cielo, autoctona virago</l>
     <l n="102">ella: fu letto l'Apennino fumante:</l>
     <l n="103">velaro i nembi il grande amplesso, e nacque</l>
     <l n="104">l'itala gente.</l>
    </lg>
    <lg n="27">
     <l n="105">Tutto ora tace, o vedovo Clitunno,</l>
     <l n="106">tutto: de' vaghi tuoi delùbri un solo</l>
     <l n="107">t'avanza, e dentro pretestato nume</l>
     <l n="108">tu non vi siedi.</l>
    </lg>
    <lg n="28">
     <l n="109">Non più perfusi del tuo fiume sacro</l>
     <l n="110">menano i tori, vittime orgogliose,</l>
     <l n="111">trofei romani a i templi aviti: Roma</l>
     <l n="112">più non trionfa.</l>
    </lg>
    <lg n="29">
     <l n="113">Più non trionfa, poi che un galileo</l>
     <l n="114">di rosse chiome il Campidoglio ascese,</l>
     <l n="115">gittolle in braccio una sua croce, e disse</l>
     <l n="116">—Portala, e servi.—</l>
    </lg>
    <lg n="30">
     <l n="117">Fuggîr le ninfe a piangere ne' fiumi</l>
     <l n="118">occulte e dentro i cortici materni,</l>
     <l n="119">od ululando dileguaron come</l>
     <l n="120">nuvole a i monti,</l>
    </lg>
    <lg n="31">
     <l n="121">quando una strana compagnia, tra i bianchi</l>
     <l n="122">templi spogliati e i colonnati infranti,</l>
     <l n="123">procedé lenta, in neri sacchi avvolta,</l>
     <l n="124">litaniando,</l>
    </lg>
    <lg n="32">
     <l n="125">e sovra i campi del lavoro umano</l>
     <l n="126">sonanti e i clivi memori d'impero</l>
     <l n="127">fece deserto, et il deserto disse</l>
     <l n="128">regno di Dio.</l>
    </lg>
    <lg n="33">
     <l n="129">Strappâr le turbe a i santi aratri, a i vecchi</l>
     <l n="130">padri aspettanti, a le fiorenti mogli;</l>
     <l n="131">ovunque il divo sol benedicea,</l>
     <l n="132">maledicenti.</l>
    </lg>
    <lg n="34">
     <l n="133">Maledicenti a l'opre de la vita</l>
     <l n="134">e de l'amore, ei deliraro atroci</l>
     <l n="135">congiugnimenti di dolor con Dio</l>
     <l n="136">su rupi e in grotte:</l>
    </lg>
    <lg n="35">
     <l n="137">discesero ebri di dissolvimento</l>
     <l n="138">a le cittadi, e in ridde paurose</l>
     <l n="139">al crocefisso supplicarono, empi,</l>
     <l n="140">d'essere abietti.</l>
    </lg>
    <lg n="36">
     <l n="141">Salve, o serena de l'Ilisso in riva,</l>
     <l n="142">o intera e dritta a i lidi almi del Tebro</l>
     <l n="143">anima umana; i foschi dì passaro,</l>
     <l n="144">risorgi e regna.</l>
    </lg>
    <lg n="37">
     <l n="145">E tu, pia madre di giovenchi, invitti</l>
     <l n="146">a franger glebe e rintegrar maggesi,</l>
     <l n="147">e d'annitrenti in guerra aspri polledri</l>
     <l n="148">Italia madre,</l>
    </lg>
    <lg n="38">
     <l n="149">madre di biade e viti e leggi eterne</l>
     <l n="150">ed inclite arti a raddolcir la vita,</l>
     <l n="151">salve! a te i canti de l'antica lode</l>
     <l n="152">io rinnovello.</l>
    </lg>
    <lg n="39">
     <l n="153">Plaudono i monti al carme e i boschi e l'acque</l>
     <l n="154">de l'Umbria verde: in faccia a noi fumando</l>
     <l n="155">ed anelando nuove industrie in corsa</l>
     <l n="156">fischia il vapore</l>
    </lg>
   </lg>
  </body>
 </text>
</TEI>