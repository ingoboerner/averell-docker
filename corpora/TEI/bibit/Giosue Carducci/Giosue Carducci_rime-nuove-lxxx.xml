<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXX</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In Brusselle, a l'ostel, sola soletta,</l>
     <l n="2">Di tre giovini sposi vedovetta,</l>
     <l n="3">Sta Margherita d'Austria; e s'affretta</l>
     <l n="4">Una camicia bianca ad agucchiare.</l>
    </lg>
    <lg n="2">
     <l n="5">A lei da canto il nipotino in culla</l>
     <l n="6">Con un magro levriero si trastulla:</l>
     <l n="7">Ha le mascelle a guisa di maciulla,</l>
     <l n="8">Cascante il labbro sotto; e infermo pare.</l>
    </lg>
    <lg n="3">
     <l n="9">Di maligna caligine velate</l>
     <l n="10">Intorno a lui si volgono tre fate,</l>
     <l n="11">E del mal di tre secoli beate</l>
     <l n="12">Tessono intorno a lui questo cantare.</l>
    </lg>
    <lg n="4">
     <l n="13">– Salve, o fanciul da la faccia cagnazza:</l>
     <l n="14">Salve, o figliuol di Giovanna la pazza:</l>
     <l n="15">Salve, o pollone de la mista razza</l>
     <l n="16">Che dee la terra cristiana aduggiare.</l>
    </lg>
    <lg n="5">
     <l n="17">La discordia de i sangui per tre rivi</l>
     <l n="18">E il bulicame de i pensier cattivi</l>
     <l n="19">E l'accidia de gl'impeti mal vivi</l>
     <l n="20">Sale nel tuo cervello a fermentare. –</l>
    </lg>
    <lg n="6">
     <l n="21">Poi l'una: – Io son la furia di Borgogna</l>
     <l n="22">Che nulla attinge e tutto il mondo agogna.</l>
     <l n="23">Io trassi il Temerario con vergogna</l>
     <l n="24">Nel toro d'Uri indomito a cozzare.</l>
    </lg>
    <lg n="7">
     <l n="25">E boccon giacque, corpo dispogliato,</l>
     <l n="26">Tra i ghiacciuoli d'un lago innominato.</l>
     <l n="27">Questo l'augurio il simbolo ed il fato</l>
     <l n="28">Che lo tuo regno segua in terra e in mare. –</l>
    </lg>
    <lg n="8">
     <l n="29">– La vertigine io son – quell'altra dice –</l>
     <l n="30">Che tragge Max di pendice in pendice</l>
     <l n="31">Per l'alpe del Tirolo: e l'infelice,</l>
     <l n="32">Seguendo me, dismenta l'accattare.</l>
    </lg>
    <lg n="9">
     <l n="33">Hallalì, hallalì, gente d'Habsburgo!</l>
     <l n="34">Ad una caccia eterna io con te surgo;</l>
     <l n="35">Poi nel sangue de i popoli mi purgo,</l>
     <l n="36">E nel tuo, dal travaglio del cacciare. –</l>
    </lg>
    <lg n="10">
     <l n="37">– Ed io son la pazzia – la terza fata</l>
     <l n="38">Dice –, e son de la morte innamorata:</l>
     <l n="39">La bara per il talamo ho scambiata,</l>
     <l n="40">E sol nel cataletto io posso amare.</l>
    </lg>
    <lg n="11">
     <l n="41">Non odi tu Giovanna che si lagna?</l>
     <l n="42">T'aspetto a Yust. Vuo', sotto il ciel di Spagna,</l>
     <l n="43">Perché la razza tua meco rimanga,</l>
     <l n="44">Il mostruoso Escurial murare. –</l>
    </lg>
    <lg n="12">
     <l n="45">Poi tutt'e tre – Nel cuor tuo brabanzone</l>
     <l n="46">Il mezzogiorno ed il settentrione</l>
     <l n="47">Saran con torbid'impeti a tenzone.</l>
     <l n="48">Per poi in calma livida fiaccare.</l>
    </lg>
    <lg n="13">
     <l n="49">O primo ereditario imperatore,</l>
     <l n="50">O primo d'Europa accentratore,</l>
     <l n="51">Su 'l vecchio tempo che libero muore</l>
     <l n="52">Vien' la rete dinastica a gettare.</l>
    </lg>
    <lg n="14">
     <l n="53">Su 'l nuovo tempo che libero nasce,</l>
     <l n="54">A cui Lutero dislaccia le fasce</l>
     <l n="55">E di midolla di pensier lo pasce,</l>
     <l n="56">Vien' la rete ecclesiastica a gettare.</l>
    </lg>
    <lg n="15">
     <l n="57">E tu, Margotta, cucitrice ardita,</l>
     <l n="58">Che in fretta meni su e giù le dita,</l>
     <l n="59">La camicia di Nesso è ancor finita?</l>
     <l n="60">Presto! vogliam l'Europa imbavagliare.</l>
    </lg>
   </lg>
  </body>
 </text>
</TEI>