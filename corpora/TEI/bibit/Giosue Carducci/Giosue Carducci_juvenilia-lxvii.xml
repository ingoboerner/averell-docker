<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXVII</title>
    <author>Giosue Carducci</author>
   </titleStmt>
   <extent>
    <measure unit="stanza">3</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ove sei, ché di Delfo in van ti chieggo</l>
     <l n="2">A' fatidici lauri e tace Delo,</l>
     <l n="3">O re de' canti e de la luce? Eterna</l>
     <l n="4">La giovinezza avesti, ed il più bello</l>
     <l n="5">Eri de' numi. A te serenatore</l>
     <l n="6">De' templi ermi de l'etra ardea la danza</l>
     <l n="7">De le titanie vergini, e Anfitrite</l>
     <l n="8">Sorridea, dal divin talamo il capo</l>
     <l n="9">E le braccia porgendo. A te i mortali</l>
     <l n="10">Venian con preci ed inni, o re Agieo</l>
     <l n="11">Da la cetera d'oro, allor che Licia</l>
     <l n="12">T'accogliea ne' suoi giochi e i patarei</l>
     <l n="13">Dumeti impressi dal sereno piede</l>
     <l n="14">Fiorian di primavera, e quando in core</l>
     <l n="15">Amor prendeati di tuffar la bionda</l>
     <l n="16">Chioma, stupor d'Olimpo, entro il bel Csanto</l>
     <l n="17">O ver ne la pudica onda castalia.</l>
     <l n="18">Allor non lutto innanzi a te; ma danze</l>
     <l n="19">E di ninfe e d'egìpani, ma bianche</l>
     <l n="20">Fronti di lauro inghirlandate, e vesti</l>
     <l n="21">Tirie ondeanti mollemente, e fiori</l>
     <l n="22">Che salivano a nembi, e amor soavi</l>
     <l n="23">Di verginelle candide: a le valli</l>
     <l n="24">De' flauti il suon scendea come un sospiro.</l>
    </lg>
    <lg n="2">
     <l n="25">Allor che i fiori e l'onde aveano spirto</l>
     <l n="26">E d'amore e di duol, quando nel fiato</l>
     <l n="27">De' zefiri esultanti a primavera</l>
     <l n="28">Per le brune convalli o ne' mirteti</l>
     <l n="29">Di Citera e di Cnido almo aliava</l>
     <l n="30">Il divin bacio d'Afrodite; errando</l>
     <l n="31">Del lamentoso Egeo lungo la riva,</l>
     <l n="32">Amorosa fanciulla, e i cieli e il mare</l>
     <l n="33">E il molto fior de' campi lacrimosa</l>
     <l n="34">Mirando, e sospirando, invocò Saffo</l>
     <l n="35">La deità di Venere; e presente</l>
     <l n="36">Annunziò il nume un fremito diffuso</l>
     <l n="37">Per la selva odorata. Essa la diva,</l>
     <l n="38">Con le dita d'ambrosia, essa da gli occhi</l>
     <l n="39">Tergea de la mortal giovine il pianto;</l>
     <l n="40">E dolce un canto le imparava: un dolce</l>
     <l n="41">Canto che ripetuto, ahi con un molto</l>
     <l n="42">Ansar del petto e scintillar de gli occhi,</l>
     <l n="43">De i neri occhi d'amore, e un batter forte</l>
     <l n="44">De la man su le corde, iscolorava</l>
     <l n="45">Le fanciulle di Lesbo; entro l'affisso</l>
     <l n="46">Sguardo venendo l'alma e ne' socchiusi</l>
     <l n="47">Labbri a libar le voluttà promesse.</l>
    </lg>
    <lg n="3">
     <l n="48">Ma or né Cipri a l'egre anime accorre</l>
     <l n="49">Su 'l carro tratto da gli augei, né Febo</l>
     <l n="50">La cetera del duol raffrenatrice</l>
     <l n="51">Agita in vetta a i luminosi colli.</l>
     <l n="52">Or solinghe le cure, or la quiete</l>
     <l n="53">È inerte e bruna; e sovra i monti e al piano</l>
     <l n="54">E nel cielo e ne i cori il verno regna.</l>
     <l n="55">O d'april nuvoletta, o ne l'aurora</l>
     <l n="56">Luce d'amor che di cotanto riso</l>
     <l n="57">L'avvenir m'irraggiavi, io te ripenso,</l>
     <l n="58">Fanciulletta d'un tempo. Oh quando i luoghi</l>
     <l n="59">Rividi sacri da la tua presenza,</l>
     <l n="60">E l'aere spirai che di tua voce</l>
     <l n="61">Le molli melodie vibrava a i sensi,</l>
     <l n="62">L'aer che dolce che voluttuoso</l>
     <l n="63">La persona gentil circonfluia,</l>
     <l n="64">Oh, ti rividi ancor! trasfigurata,</l>
     <l n="65">Qual l'amor mio ti fece, una suprema</l>
     <l n="66">Volta al seno ti strinsi. Ahi, nel mutato</l>
     <l n="67">Petto agghiacciar sentii la vita; e insieme</l>
     <l n="68">Da le braccia l'imago esil vania</l>
     <l n="69">Fusa per l'aure di novembre. Al core</l>
     <l n="70">Le man portai; che, quinci dal crescente</l>
     <l n="71">Flutto de le memorie assorto e quindi</l>
     <l n="72">Fulminato dal ver, battea l'estremo</l>
     <l n="73">Irrevocabil palpito d'amore.</l>
     <l n="74">Amore, addio, supremo inganno! addio,</l>
     <l n="75">O pargoletto mentitor gentile!</l>
     <l n="76">In van t'adopri: in questo cuor, ch'io creda,</l>
     <l n="77">Né pio né con soave impeto a forza</l>
     <l n="78">Rientrerai. Ma cara a me ne gli anni</l>
     <l n="79">Sarai memoria, ed onorata; e quando</l>
     <l n="80">Dal pensiero evocata al sentimento</l>
     <l n="81">La tua larva risorga, un canto, o amore,</l>
     <l n="82">Avrò ancora per te. Tal, se la luna</l>
     <l n="83">Da le selve appennine aurea si svolve</l>
     <l n="84">E su 'l toscano pelago viaggia</l>
     <l n="85">Solitaria, rifulgono al chiarore</l>
     <l n="86">Bianco le nude arene, e lo sfrondato</l>
     <l n="87">Bosco porge i suoi rami e si rallegra:</l>
     <l n="88">Guata le scintillanti onde il nocchiero,</l>
     <l n="89">Guata la fredda alta quiete, e canta.</l>
    </lg>
   </lg>
  </body>
 </text>
</TEI>