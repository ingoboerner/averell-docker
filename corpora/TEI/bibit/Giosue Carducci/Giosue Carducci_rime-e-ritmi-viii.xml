<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - VIII</title>
    <author>Giosue Carducci</author>
   </titleStmt>
   <extent>
    <measure unit="stanza">40</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - VIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco il ridotto. Ancor non ha l'aratro</l>
     <l n="2">raso dal suolo l'opera di guerra.</l>
     <l n="3">Ecco le linee del tonante vallo</l>
     <l n="4">e le trincee.</l>
    </lg>
    <lg n="2">
     <l n="5">Contra il nemico brulicante al piano</l>
     <l n="6">e lampeggiante da le valli in faccia</l>
     <l n="7">qui puntò Colli rapido mirando</l>
     <l n="8">le batterie.</l>
    </lg>
    <lg n="3">
     <l n="9">Ecco le offese del nemico bronzo</l>
     <l n="10">ne la chiesetta, già sonante in coro</l>
     <l n="11">d'umili donne al vespero d'aprile</l>
     <l n="12">le litanie.</l>
    </lg>
    <lg n="4">
     <l n="13">Dimani, Italia, passeran da l'Alpi</l>
     <l n="14">prodi seimila in faccia al re levando</l>
     <l n="15">l'armi e i ridenti in giovine baldanza</l>
     <l n="16">vlti riarsi.</l>
    </lg>
    <lg n="5">
     <l n="17">Voi non vedrete, voi non sentirete,</l>
     <l n="18">prodi sepolti in queste verdi zolle,</l>
     <l n="19">quando tra questi clivi ruinava</l>
     <l n="20">la monarchia,</l>
    </lg>
    <lg n="6">
     <l n="21">che Filiberto dirizzò, che sciolse</l>
     <l n="22">come polledra a l'aure annitriente</l>
     <l n="23">via per l'Europa al corso il cuor di Carlo</l>
     <l n="24">Emmanuele.</l>
    </lg>
    <lg n="7">
     <l n="25">Nobil teatro a l'inclita ruina</l>
     <l n="26">questo d'intorno. Sopra monti e valli</l>
     <l n="27">e su' vaganti in lucidi meandri</l>
     <l n="28">fiumi e torrenti</l>
    </lg>
    <lg n="8">
     <l n="29">passa l'istoria, operatrice eterna,</l>
     <l n="30">tela tessendo di sventure e glorie:</l>
     <l n="31">uman pensiero a' novi casi audace</l>
     <l n="32">romperla crede.</l>
    </lg>
    <lg n="9">
     <l n="33">E tuttavia silenziosa fati</l>
     <l n="34">novi aggroppando ne la trama antica</l>
     <l n="35">tesse e ritesse l'ardua tessitrice</l>
     <l n="36">fra l'alpi e il mare.</l>
    </lg>
    <lg n="10">
     <l n="37">Rapida va de' secoli la spola.</l>
     <l n="38">Addio, tra i sparsi Liguri romano</l>
     <l n="39">termine Ceva e nuova d'Aleramo</l>
     <l n="40">forza feudale!</l>
    </lg>
    <lg n="11">
     <l n="41">Oh, pria ch'Alasia al giovine lombardo</l>
     <l n="42">gli occhi volgesse innamoratamente</l>
     <l n="43">ceruli e a lui sciogliesse de la chioma</l>
     <l n="44">l'oro fluente,</l>
    </lg>
    <lg n="12">
     <l n="45">povera vita e ricco amor chiedendo</l>
     <l n="46">a la spelonca d'Ardena, lasciate</l>
     <l n="47">lungi le selve di Germania e il padre</l>
     <l n="48">imperatore,</l>
    </lg>
    <lg n="13">
     <l n="49">là da quel varco, onde sfidando vibra</l>
     <l n="50">l'esile torre il Castellino, urlando</l>
     <l n="51">arabe torme dilagâr fin dove</l>
     <l n="52">Genova splende.</l>
    </lg>
    <lg n="14">
     <l n="53">Sotto il falcato vol de le fischianti</l>
     <l n="54">al sol di maggio scimitarre azzurre</l>
     <l n="55">croci di Cristo ed aquile di Roma</l>
     <l n="56">cadean: le donne</l>
    </lg>
    <lg n="15">
     <l n="57">tendono in vano a l'are di Maria</l>
     <l n="58">Vergin le mani, pallide, discinte,</l>
     <l n="59">via trascinate pe' capelli a' molti</l>
     <l n="60">letti de l'Islam.</l>
    </lg>
    <lg n="16">
     <l n="61">Ma s'apre a i venti su per le castella</l>
     <l n="62">vigili lungo le selvose Langhe</l>
     <l n="63">la fida a Cristo e Cesare balzana</l>
     <l n="64">di Monferrato.</l>
    </lg>
    <lg n="17">
     <l n="65">Nata d'amore e di valor cresciuta,</l>
     <l n="66">gente di pugne e di canzoni amica,</l>
     <l n="67">di lance e scudi infranti alta sonando</l>
     <l n="68">la sirventese,</l>
    </lg>
    <lg n="18">
     <l n="69">deh come sparve luminosa, il cielo</l>
     <l n="70">consparso intorno di vermiglie stelle,</l>
     <l n="71">imperial meteora d'Italia,</l>
     <l n="72">in Oriente!</l>
    </lg>
    <lg n="19">
     <l n="73">Dietro le vien co 'l Po, con la sua bianca</l>
     <l n="74">croce, con gli anni, pur di villa in villa,</l>
     <l n="75">dritta, secura, riguardando innanzi,</l>
     <l n="76">un'altra gente.</l>
    </lg>
    <lg n="20">
     <l n="77">Tra ciglia e ciglia sotto le visiere</l>
     <l n="78">balena il raggio del latin consiglio.</l>
     <l n="79">Quaranta duci; e l'aquila de l'Alpe</l>
     <l n="80">vola d'avanti.</l>
    </lg>
    <lg n="21">
     <l n="81">Oh più che 'l Po gli aspetta, oh più che il serto</l>
     <l n="82">di Berengario! A lor servon gli eventi</l>
     <l n="83">e le disfatte: gli emuli d'un giorno</l>
     <l n="84">pugnan per loro.</l>
    </lg>
    <lg n="22">
     <l n="85">Chi è che cade e pare ascendere ombra</l>
     <l n="86">là da le Langhe nuvolose? O grigia</l>
     <l n="87">in mezzo a le due Bormide Cosseria,</l>
     <l n="88">croce di ferro!</l>
    </lg>
    <lg n="23">
     <l n="89">Su le ruine del castello avito,</l>
     <l n="90">ultimo arnese or di riparo a i vinti</l>
     <l n="91">del re, tre giorni, senza vitto, senza</l>
     <l n="92">artiglieria,</l>
    </lg>
    <lg n="24">
     <l n="93">contro al valor repubblicano in cerchio</l>
     <l n="94">battente a fiotti di rovente bronzo,</l>
     <l n="95">supremo fior de l'alber d'Aleramo,</l>
     <l n="96">stiè Del Carretto.</l>
    </lg>
    <lg n="25">
     <l n="97">Su le ruine del castello avito,</l>
     <l n="98">giovine, bello, pallido, senz'ira,</l>
     <l n="99">ei maneggiava sopra i salienti</l>
     <l n="100">la baionetta.</l>
    </lg>
    <lg n="26">
     <l n="101">Scesero al morto cavaliere intorno</l>
     <l n="102">da l'erme torri nel ceruleo vespro</l>
     <l n="103">l'ombre de gli avi; ma non il compianto</l>
     <l n="104">de' trovadori</l>
    </lg>
    <lg n="27">
     <l n="105">ruppe i silenzi de la valle, un giorno</l>
     <l n="106">tutta sonante di liuti e gighe</l>
     <l n="107">dietro i canori peregrin dal colle</l>
     <l n="108">di Tenda al mare.</l>
    </lg>
    <lg n="28">
     <l n="109">Altri messaggi ed altri messaggeri</l>
     <l n="110">manda or la Francia. Ride su l'eterne</l>
     <l n="111">nevi de l'Alpi l'iride levata</l>
     <l n="112">de i tre colori.</l>
    </lg>
    <lg n="29">
     <l n="113">Di balza in balza, angel di guerra, vola</l>
     <l n="114">la marsigliese. Svegliansi al galoppo</l>
     <l n="115">de' cavalieri d'Augereau gli ossami</l>
     <l n="116">liguri e celti.</l>
    </lg>
    <lg n="30">
     <l n="117">E Bonaparte dice a' suoi, da Monte</l>
     <l n="118">Zemolo uscendo al Tanaro sonante</l>
     <l n="119">– Soldati, Annibal superò quest'Alpi,</l>
     <l n="120">noi le girammo. –</l>
    </lg>
    <lg n="31">
     <l n="121">Di greppo in greppo su 'l cavallo bianco</l>
     <l n="122">saetta il còrso. Spiovongli le chiome</l>
     <l n="123">in doppia lista nere per l'adusto</l>
     <l n="124">pallido viso,</l>
    </lg>
    <lg n="32">
     <l n="125">e neri gli occhi scintillando immoti</l>
     <l n="126">fran dal fondo del pensier le cose.</l>
     <l n="127">Accenna. E come fulmine Massena</l>
     <l n="128">urta ed inonda,</l>
    </lg>
    <lg n="33">
     <l n="129">ove Corsaglia al Tanaro si sposa</l>
     <l n="130">dal mezzo fiede Serurier, sinistro</l>
     <l n="131">batte Augereau. Gloria a' tuoi forti, o ponte</l>
     <l n="132">di San Michele!</l>
    </lg>
    <lg n="34">
     <l n="133">Avanza sotto il tricolor vessillo</l>
     <l n="134">l'egualitade, avanzano i plebei</l>
     <l n="135">duci che il sacro feudale impero</l>
     <l n="136">abbatteranno.</l>
    </lg>
    <lg n="35">
     <l n="137">Ma qui si pugna per l'onor, si muore</l>
     <l n="138">qui per la patria. E ben risorge e vince</l>
     <l n="139">chi per la patria cade ne la santa</l>
     <l n="140">luce de l'armi.</l>
    </lg>
    <lg n="36">
     <l n="141">Reca, Albertina, pur di guardia in guardia</l>
     <l n="142">il parvoletto Carignano. In lui</l>
     <l n="143">tcca la madre Rivoluzione</l>
     <l n="144">per l'avvenire</l>
    </lg>
    <lg n="37">
     <l n="145">l'ultimo capo dal vittorioso</l>
     <l n="146">ramo di Carlo Emmanuele. Il serto</l>
     <l n="147">gitta oltre Po Vittorio, e dittatore</l>
     <l n="148">leva la spada.</l>
    </lg>
    <lg n="38">
     <l n="149">E a te dimani, Umberto re, in conspetto</l>
     <l n="150">l'Alpi d'Italia schierano gli armati</l>
     <l n="151">figli a la guerra. Il popolo fidente</l>
     <l n="152">te guarda e loro.</l>
    </lg>
    <lg n="39">
     <l n="153">Noi non vogliamo, o Re, predar le belle</l>
     <l n="154">rive straniere e spingere vagante</l>
     <l n="155">l'aquila nostra a gli ampi voli avvezza:</l>
     <l n="156">ma, se la guerra</l>
    </lg>
    <lg n="40">
     <l n="157">l'Alpe minacci e su' due mari tuoni,</l>
     <l n="158">alto, o fratelli, i cuori! alto le insegne</l>
     <l n="159">e le memorie! avanti, avanti, o Italia</l>
     <l n="160">nuova ed antica.</l>
    </lg>
   </lg>
  </body>
 </text>
</TEI>