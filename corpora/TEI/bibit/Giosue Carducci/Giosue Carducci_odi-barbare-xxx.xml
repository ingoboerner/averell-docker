<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXX</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando a le nostre case la diva severa discende,</l>
     <l n="2">da lungi il rombo de la volante s'ode,</l>
    </lg>
    <lg n="2">
     <l n="3">e l'ombra de l'ala che gelida gelida avanza</l>
     <l n="4">diffonde intorno lugubre silenzio.</l>
    </lg>
    <lg n="3">
     <l n="5">Sotto la veniente ripiegano gli uomini il capo,</l>
     <l n="6">ma i sen feminei rompono in aneliti.</l>
    </lg>
    <lg n="4">
     <l n="7">Tale de gli alti boschi, se luglio il turbine addensa,</l>
     <l n="8">non corre un fremito per le virenti cime:</l>
    </lg>
    <lg n="5">
     <l n="9">immobili quasi per brivido gli alberi stanno,</l>
     <l n="10">e solo il rivo roco s'ode gemere.</l>
    </lg>
    <lg n="6">
     <l n="11">Entra ella, e passa, e tocca; e senza pur volgersi atterra</l>
     <l n="12">gli arbusti lieti di lor rame giovani;</l>
    </lg>
    <lg n="7">
     <l n="13">miete le bionde spiche, strappa anche i grappoli verdi,</l>
     <l n="14">coglie le spose pie, le verginette vaghe</l>
    </lg>
    <lg n="8">
     <l n="15">ed i fanciulli: rosei tra l'ala nera ei le braccia</l>
     <l n="16">al sole a i giuochi tendono e sorridono.</l>
    </lg>
    <lg n="9">
     <l n="17">Ahi tristi case dove tu innanzi a' vólti de' padri,</l>
     <l n="18">pallida muta diva, spegni le vite nuove!</l>
    </lg>
    <lg n="10">
     <l n="19">Ivi non più le stanze sonanti di risi e di festa</l>
     <l n="20">o di bisbigli, come nidi d'augelli a maggio:</l>
    </lg>
    <lg n="11">
     <l n="21">ivi non più il rumore de gli anni lieti crescenti,</l>
     <l n="22">non de gli amor le cure, non d'imeneo le danze:</l>
    </lg>
    <lg n="12">
     <l n="23">invecchian ivi ne l'ombra i superstiti, al rombo</l>
     <l n="24">del tuo ritorno teso l'orecchio, o dea.</l>
    </lg>
   </lg>
  </body>
 </text>
</TEI>