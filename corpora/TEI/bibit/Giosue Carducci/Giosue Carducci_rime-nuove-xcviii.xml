<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XCVIII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xcviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XCVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XCVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Fermi, fermi, cavalieri,</l>
     <l n="2">Ché il re mandavi a contar. –</l>
     <l n="3">E contarono e contarono,</l>
     <l n="4">Uno sol venne a mancar:</l>
     <l n="5">Era questi don Beltrano</l>
     <l n="6">Sì gagliardo a battagliar.</l>
     <l n="7">Là ne' campi d'Alventosa</l>
     <l n="8">Tutti a dosso a lui serrâr:</l>
     <l n="9">Sol de' monti al tristo passo</l>
     <l n="10">Lo poterono ammazzar.</l>
    </lg>
    <lg n="2">
     <l n="11">Tiran sette volte a sorte</l>
     <l n="12">Chi dovesse irlo a cercar.</l>
     <l n="13">Su 'l buon vecchio di suo padre</l>
     <l n="14">Tutt'e sette ricascâr:</l>
     <l n="15">Le tre fu la rea fortuna,</l>
     <l n="16">Quattro fu malvagità.</l>
     <l n="17">Volge la briglia al cavallo,</l>
     <l n="18">A l'amara cerca va:</l>
     <l n="19">Va la notte per la strada,</l>
     <l n="20">Per la selva il giorno va.</l>
    </lg>
    <lg n="3">
     <l n="21">Vanne il vecchio e seco piange,</l>
     <l n="22">Cheto piange ne l'andar,</l>
     <l n="23">A i pastori dimandando</l>
     <l n="24">Se han veduto indi passar</l>
     <l n="25">Cavaliere d'armi bianche</l>
     <l n="26">Sur un sauro a cavalcar.</l>
     <l n="27">– Cavaliere d'armi bianche</l>
     <l n="28">Sur un sauro a cavalcar</l>
     <l n="29">Non vedemmo in queste parti,</l>
     <l n="30">Non vedemmo alcun passar. –</l>
    </lg>
    <lg n="4">
     <l n="31">E cavalca via e cavalca</l>
     <l n="32">Fin che giunge a Roncisval.</l>
     <l n="33">Fra la strage va il vegliardo,</l>
     <l n="34">Fra la strage lento va.</l>
     <l n="35">Tanto volta e volta i morti</l>
     <l n="36">Che le braccia stracche n'ha:</l>
     <l n="37">Non ritrova quel che cerca,</l>
     <l n="38">E né meno il suo segnal:</l>
     <l n="39">I francesi vide tutti,</l>
     <l n="40">Ma non vide don Beltran.</l>
    </lg>
    <lg n="5">
     <l n="41">Malediva, andando, il vino;</l>
     <l n="42">Malediva, andando, il pan,</l>
     <l n="43">Quel che mangia il saracino</l>
     <l n="44">E non quello del cristian.</l>
     <l n="45">Malediva arbor che nasce</l>
     <l n="46">Solo a i campi senza ugual,</l>
     <l n="47">Ché del ciel tutti gli uccelli</l>
     <l n="48">Vi si vengono a posar,</l>
     <l n="49">Né di rami né di foglie</l>
     <l n="50">Non lo lascian rallegrar.</l>
    </lg>
    <lg n="6">
     <l n="51">Maledia cavalier ch'usi</l>
     <l n="52">Senza paggio cavalcar:</l>
     <l n="53">Se gli cade in via la lancia,</l>
     <l n="54">Non ha uno a raccattar;</l>
     <l n="55">Se gli cade in via lo sprone,</l>
     <l n="56">Non ha uno a ricalzar.</l>
     <l n="57">Malediva anche la donna</l>
     <l n="58">Che un sol figlio seppe far:</l>
     <l n="59">Se l'uccidono i nemici,</l>
     <l n="60">Non ha uno a vendicar.</l>
    </lg>
    <lg n="7">
     <l n="61">A l'uscir del pian sabbioso,</l>
     <l n="62">D'una gola in su l'entrar,</l>
     <l n="63">Vide un moro a una bertesca</l>
     <l n="64">Solo e ritto a vigilar.</l>
     <l n="65">Gli parlò l'araba lingua,</l>
     <l n="66">Come quei che ben la sa:</l>
     <l n="67">– Moro, prègoti per Dio:</l>
     <l n="68">Moro, dimmi in verità:</l>
     <l n="69">Cavaliere d'armi bianche</l>
     <l n="70">Vedestù passar di qua?</l>
    </lg>
    <lg n="8">
     <l n="71">Lo vedesti a notte bruna</l>
     <l n="72">O del gallo su 'l cantar?</l>
     <l n="73">Ché se tu lo tieni preso,</l>
     <l n="74">Peso d'oro te 'n vo' dar:</l>
     <l n="75">Ché se tu lo tieni morto,</l>
     <l n="76">Rendimel per sotterrar;</l>
     <l n="77">Poi che corpo senza l'alma</l>
     <l n="78">Un denaro più non val. –</l>
     <l n="79">– Dimmi, amico, il cavaliere</l>
     <l n="80">Dimmi tu, che segni ha? –</l>
    </lg>
    <lg n="9">
     <l n="81">– Le sue armi sono bianche,</l>
     <l n="82">Ed è sauro il suo caval.</l>
     <l n="83">Ne la guancia destra ha un segno</l>
     <l n="84">Che un sparvier lasciato gli ha:</l>
     <l n="85">Lo beccò ch'era bambino,</l>
     <l n="86">E ne porta anche il segnal.</l>
     <l n="87">Su la punta de la lancia</l>
     <l n="88">Leva un candido zendal;</l>
     <l n="89">Ricamòglielo la dama</l>
     <l n="90">Tutto di punto real. –</l>
    </lg>
    <lg n="10">
     <l n="91">– Questo cavaliere, amico,</l>
     <l n="92">In quel prato morto sta:</l>
     <l n="93">Ha le gambe dentro l'acqua,</l>
     <l n="94">Ne la rena il corpo egli ha.</l>
     <l n="95">Sette punte egli ha nel petto,</l>
     <l n="96">Non si sa qual più mortal;</l>
     <l n="97">Ché per l'una gli entra il sole,</l>
     <l n="98">La luna per l'altra va,</l>
     <l n="99">Ne la più piccola stavvi</l>
     <l n="100">L'avvoltoio a divorar. –</l>
    </lg>
    <lg n="11">
     <l n="101">– Non do colpa al mio figliuolo,</l>
     <l n="102">Né vo' a' Mori colpa dar;</l>
     <l n="103">Do la colpa al suo cavallo,</l>
     <l n="104">Che no 'l seppe ritornar. –</l>
     <l n="105">O miracol! chi 'l direbbe,</l>
     <l n="106">Chi 'l potrebbe raccontar?</l>
     <l n="107">Il cavallo mezzo morto</l>
     <l n="108">Così prese a favellar:</l>
     <l n="109">– Non mi dare a me la colpa.</l>
     <l n="110">Che no 'l seppi ritornar.</l>
    </lg>
    <lg n="12">
     <l n="111">Ben tre volte trassi a dietro</l>
     <l n="112">Per poterlo in salvo trar:</l>
     <l n="113">Tre mi diè di sprone e briglia</l>
     <l n="114">Pe 'l desio di battagliar,</l>
     <l n="115">E tre apersemi le cigne,</l>
     <l n="116">Allargommi il pettoral:</l>
     <l n="117">A la terza caddi a terra</l>
     <l n="118">Con questa piaga mortal. –</l>
    </lg>
   </lg>
  </body>
 </text>
</TEI>