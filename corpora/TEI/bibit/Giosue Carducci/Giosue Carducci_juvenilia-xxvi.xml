<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXVI.</title>
    <author>Giosue Carducci</author>
   </titleStmt>
   <extent>
    <measure unit="stanza">28</measure>
    <measure unit="line">192</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXVI.</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXVI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual sovra la profonda</l>
     <l n="2">Pace del glauco pelago</l>
     <l n="3">Uscì Venere, e l'onda</l>
     <l n="4">Accese e l'aer e l'isole,</l>
     <l n="5">Quando al ciel le divine</l>
     <l n="6">Luci alzò raccogliendo il molle crine;</l>
    </lg>
    <lg n="2">
     <l n="7">Primavera beata</l>
     <l n="8">Su le pianure italiche</l>
     <l n="9">Sorride. Ogni creata</l>
     <l n="10">Cosa in vista rallegrasi:</l>
     <l n="11">Scherza con l'aura e il fiore</l>
     <l n="12">E vola nel sereno etere Amore.</l>
     <l n="13">Entro la chiusa stanza</l>
     <l n="14">Medita Amore, trovalo</l>
     <l n="15">In fragorosa danza</l>
     <l n="16">La giovinetta, ed integra</l>
     <l n="17">Cede a' futuri affanni</l>
     <l n="18">L'inconsapevol cuore e i candidi anni.</l>
    </lg>
    <lg n="3">
     <l n="19">D'ebrietà possente</l>
     <l n="20">Sale dal suol che vegeta</l>
     <l n="21">Un senso: al cor fremente</l>
     <l n="22">Il mondo antico vestesi</l>
     <l n="23">Di novi incanti, e a' petti</l>
     <l n="24">Novi palpiti chiede e novi affetti.</l>
    </lg>
    <lg n="4">
     <l n="25">Transvolar le serene</l>
     <l n="26">Forme de' sogni improvvido</l>
     <l n="27">L'uom ricontempla: arene</l>
     <l n="28">E deserto il ricingono:</l>
     <l n="29">La falsa imago anelo</l>
     <l n="30">Lui tragge ove più stride il verno e il gelo.</l>
    </lg>
    <lg n="5">
     <l n="31">Tal, se l'alta marina</l>
     <l n="32">Ara e l'insonne Atlantico,</l>
     <l n="33">Vede, allor che ruina</l>
     <l n="34">La notte solitaria,</l>
     <l n="35">L'elvezio infermo il rio</l>
     <l n="36">Alpin ne l'onde salse, e del natio</l>
    </lg>
    <lg n="6">
     <l n="37">Monte le vacche quete</l>
     <l n="38">Pender da i verdi pascoli,</l>
     <l n="39">E tra l'ombre segrete</l>
     <l n="40">Un'aspettante vergine</l>
     <l n="41">Cantar, molle la guancia;</l>
     <l n="42">Vede, ed in contro a lei nel mar si lancia,</l>
    </lg>
    <lg n="7">
     <l n="43">Che sopra gli si chiude</l>
     <l n="44">Muto. O soavi imagini,</l>
     <l n="45">Pur d'ogni senso nude;</l>
     <l n="46">O d'inconsulti palpiti</l>
     <l n="47">Desio profondo arcano;</l>
     <l n="48">Ultima gioventù del cuore umano!</l>
    </lg>
    <lg n="8">
     <l n="49">Questa che deludete</l>
     <l n="50">Misera prole, o perfidi,</l>
     <l n="51">Quanto ha di voi pur sete!</l>
     <l n="52">E vi saluta reduci</l>
     <l n="53">Insieme al riso alterno</l>
     <l n="54">Onde s'attempa il vol de l'orbe eterno.</l>
    </lg>
    <lg n="9">
     <l n="55">Culto tra i feri studi</l>
     <l n="56">Sacro un giorno a' romulidi,</l>
     <l n="57">E di solenni ludi</l>
     <l n="58">Empiea sonante l'isola</l>
     <l n="59">Che il Tebro ad Ostia in faccia</l>
     <l n="60">Lieta di paschi e di roseti abbraccia.</l>
    </lg>
    <lg n="10">
     <l n="61">Dal dí che il mese adduce</l>
     <l n="62">De la marina Venere</l>
     <l n="63">Sino a la terza luce</l>
     <l n="64">Già sorta a gl'incunabuli</l>
     <l n="65">Di Quirin, la gioconda</l>
     <l n="66">Festa correa per la fiorita sponda.</l>
    </lg>
    <lg n="11">
     <l n="67">E qui belle traéno</l>
     <l n="68">A' rosei tabernacoli</l>
     <l n="69">Donzellette cui 'l seno</l>
     <l n="70">Tra i bianchi lin moveasi</l>
     <l n="71">Intatto anche a gli amori.</l>
     <l n="72">Sotto gli astri roranti e a' miti ardori</l>
    </lg>
    <lg n="12">
     <l n="73">Del sole i verginali</l>
     <l n="74">Carmi intorno volavano,</l>
     <l n="75">Mentre il piacer da l'ali</l>
     <l n="76">Stillava ingenuo nèttare</l>
     <l n="77">E Terpsicore dea</l>
     <l n="78">Invisibil co 'l suon danze movea.</l>
    </lg>
    <lg n="13">
     <l n="79">“La sposa ecco di Tèreo</l>
     <l n="80">Canta tra i verdi rami,</l>
     <l n="81">Né par che omai del barbaro</l>
     <l n="82">Marito si richiami:</l>
     <l n="83">Più scorte note a lei</l>
     <l n="84">Amore insegna e più soavi omei.</l>
    </lg>
    <lg n="14">
     <l n="85">Canta: e noi mute, o vergini,</l>
     <l n="86">L'udiamo. Oh quando fia</l>
     <l n="87">Che venga e me pur susciti</l>
     <l n="88">La primavera mia,</l>
     <l n="89">E rondine io diventi</l>
     <l n="90">Che l'allegra canzon commette a' venti?</l>
     <l n="91">Già voluttade l'aere</l>
     <l n="92">Empie di rosei lampi:</l>
     <l n="93">Sentono i campi Venere,</l>
     <l n="94">Amor nacque ne i campi:</l>
     <l n="95">Effuso dal terreno</l>
     <l n="96">Lui raccolse la dea nel latteo seno.</l>
    </lg>
    <lg n="15">
     <l n="97">E lo nudrîr le lacrime</l>
     <l n="98">D'odorati arboscelli,</l>
     <l n="99">E lo addormiro i gemiti</l>
     <l n="100">De l'aure e de' ruscelli,</l>
     <l n="101">E lo educaro i molli</l>
     <l n="102">Baci de' fiori in su gli aperti colli.</l>
    </lg>
    <lg n="16">
     <l n="103">L'umor che gli astri piangono</l>
     <l n="104">Per la notte serena</l>
     <l n="105">Sottil corre a la nubile</l>
     <l n="106">Rosa di vena in vena,</l>
     <l n="107">Onde al zefiro sposo</l>
     <l n="108">Sciolga il peplo domani e il sen pomposo.</l>
    </lg>
    <lg n="17">
     <l n="109">Di Cipri ella da l'ìcore</l>
     <l n="110">Nata d'Amor tra i baci</l>
     <l n="111">Tien gemme e fiamme e porpore,</l>
     <l n="112">O Ciel, da le tue faci;</l>
     <l n="113">E conoscente figlia</l>
     <l n="114">A le tue nozze il talamo invermiglia,</l>
    </lg>
    <lg n="18">
     <l n="115">Allor che da le pendule</l>
     <l n="116">Nubi la maritale</l>
     <l n="117">Pioggia a la Terra cupida</l>
     <l n="118">Discende in grembo, ed ale</l>
     <l n="119">Nel vasto corpo i vasti</l>
     <l n="120">Feti che tu, Ciel genitor, creasti.</l>
    </lg>
    <lg n="19">
     <l n="121">Dal sangue tuo l'oceano</l>
     <l n="122">Tra selve di coralli,</l>
     <l n="123">Tra le caterve cerule</l>
     <l n="124">E i bipedi cavalli,</l>
     <l n="125">A i liti almi del lume</l>
     <l n="126">Vener produsse avvolta in bianche spume</l>
    </lg>
    <lg n="20">
     <l n="127">Ed ella or del suo spirito</l>
     <l n="128">Le menti arde e le vene,</l>
     <l n="129">Del nuovo anno l'imperio</l>
     <l n="130">Procreatrice tiene,</l>
     <l n="131">Ed aria e terra e mare</l>
     <l n="132">Soave riconsiglia a sempre amare.</l>
    </lg>
    <lg n="21">
     <l n="133">Da i boschi, o delia vergine,</l>
     <l n="134">Cedi per oggi: noi</l>
     <l n="135">Invia la diva placide</l>
     <l n="136">Nunzie de' voler suoi:</l>
     <l n="137">Non macchi, ahimè!, ferina</l>
     <l n="138">Strage la selva il dì ch'ella è reina.</l>
     <l n="139">Essa a le ninfe il mìrteo</l>
     <l n="140">Bosco d'entrare impone:</l>
     <l n="141">Amore a quelle aggiugnesi,</l>
     <l n="142">Ma l'armi pria depone.</l>
     <l n="143">Francate, o ninfe, il core:</l>
     <l n="144">Posto ha giù l'armi, è feriato Amore.</l>
    </lg>
    <lg n="22">
     <l n="145">La madre il volle, pavida</l>
     <l n="146">No il picciolin rubello</l>
     <l n="147">Altrui ferisca improvvido.</l>
     <l n="148">Ma pur Cupido è bello.</l>
     <l n="149">Guardate, o ninfe, il core:</l>
     <l n="150">È tutto in armi, anche se nudo, Amore.</l>
    </lg>
    <lg n="23">
     <l n="151">Con lui fermò nel Lazio</l>
     <l n="152">De' lari idei l'esiglio,</l>
     <l n="153">E una laurente vergine</l>
     <l n="154">La dea concesse al figlio</l>
     <l n="155">D'Anchise; e quindi a Marte,</l>
     <l n="156">Sbigottita orfanella in chiome sparte.</l>
    </lg>
    <lg n="24">
     <l n="157">Di Vesta ella dal tempio</l>
     <l n="158">Traea la sacerdote:</l>
     <l n="159">Onde il gran padre Romolo</l>
     <l n="160">E Cesare nipote;</l>
     <l n="161">Onde i Ramni e i Quiriti,</l>
     <l n="162">E tu o Roma, signora in tutti i liti.”</l>
    </lg>
    <lg n="25">
     <l n="163">Beate! e i lieti cori</l>
     <l n="164">Non rompea lituo barbaro,</l>
     <l n="165">Né i verecondi amori</l>
     <l n="166">Turbava allora il fremito</l>
     <l n="167">Che dal core ne preme</l>
     <l n="168">La tradita d'Italia ultima speme.</l>
    </lg>
    <lg n="26">
     <l n="169">Nel sangue nostro i nostri</l>
     <l n="170">Campi ringiovaniscono;</l>
     <l n="171">E quando lento i chiostri</l>
     <l n="172">Del verde pian d'Insubria</l>
     <l n="173">Apre l'aratro e frange,</l>
     <l n="174">Su l'ossa rivelate un padre piange.</l>
    </lg>
    <lg n="27">
     <l n="175">Non biondeggia superba</l>
     <l n="176">Da' nostri solchi cerere,</l>
     <l n="177">Ma lei calpesta acerba</l>
     <l n="178">L'ugna de' rei quadrupedi;</l>
     <l n="179">E tu, vento sereno,</l>
     <l n="180">Scaldi a' tiranni osceni amor nel seno.</l>
    </lg>
    <lg n="28">
     <l n="181">Oh quando fia che d'armi</l>
     <l n="182">E monte e piano fremano</l>
     <l n="183">A' rai del sol, e i carmi</l>
     <l n="184">Del trionfo ridestino</l>
     <l n="185">Co' suon del prisco orgoglio</l>
     <l n="186">I numi addormentati in Campidoglio?</l>
     <l n="187">Te allor, cinti la chioma</l>
     <l n="188">De l'arbuscel di Venere,</l>
     <l n="189">Canterem, madre Roma;</l>
     <l n="190">Te del cui santo nascere</l>
     <l n="191">Il lieto april s'onora,</l>
     <l n="192">Te de la nostra gente arcana Flora.</l>
    </lg>
   </lg>
  </body>
 </text>
</TEI>