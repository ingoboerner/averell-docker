<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - I</title>
    <author>Giosue Carducci</author>
   </titleStmt>
   <extent>
    <measure unit="stanza">20</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - I</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pur da queste serene erme pendici</l>
     <l n="2">D'altra vita al rumor ritornerò;</l>
     <l n="3">Ma nel memore petto, o nuovi amici,</l>
     <l n="4">Un desio dolce e mesto io porterò.</l>
    </lg>
    <lg n="2">
     <l n="5">Tua verde valle ed il bel colle aprico</l>
     <l n="6">Sempre, o Bulcian, mi pungerà d'amor;</l>
     <l n="7">Bulciano, albergo di baroni antico,</l>
     <l n="8">Or di libere menti e d'alti cor.</l>
    </lg>
    <lg n="3">
     <l n="9">E tu che al cielo, Cerbaiol, riguardi</l>
     <l n="10">Discendendo da i balzi d'Apennin,</l>
     <l n="11">Come gigante che svegliato tardi</l>
     <l n="12">S'affretta in caccia e interroga il mattin,</l>
    </lg>
    <lg n="4">
     <l n="13">Tu ancor m'arridi. E, quando a i freschi venti</l>
     <l n="14">Di su l'aride carte anelerà</l>
     <l n="15">L'anima stanca, a voi, poggi fiorenti,</l>
     <l n="16">Balze austere e felici, a voi verrà.</l>
    </lg>
    <lg n="5">
     <l n="17">Fiume famoso il breve piano inonda;</l>
     <l n="18">Ama la vite i colli; e, a rimirar</l>
     <l n="19">Dolce, fra verdi querce ecco la bionda</l>
     <l n="20">Spiga in alto a l'alpestre aura ondeggiar.</l>
    </lg>
    <lg n="6">
     <l n="21">De i vecchi prepotenti in su gli spaldi</l>
     <l n="22">Pasce la vacca e mira lenta al pian;</l>
     <l n="23">E de le torri, ostello di ribaldi,</l>
     <l n="24">Crebbe l'utile casa al pio villan.</l>
    </lg>
    <lg n="7">
     <l n="25">Dove il bronzo de' frati in su la sera</l>
     <l n="26">Solo rompeva, od accrescea, l'orror,</l>
     <l n="27">Croscia il mulino, suona la gualchiera</l>
     <l n="28">E la canzone del vendemmiator.</l>
    </lg>
    <lg n="8">
     <l n="29">Coraggio, amici. Se di vive fonti</l>
     <l n="30">Córse, tócco dal santo, il balzo alpin,</l>
     <l n="31">A voi saggi ed industri i patrii monti</l>
     <l n="32">Iscaturiscan di fumoso vin;</l>
    </lg>
    <lg n="9">
     <l n="33">Del vin ch'edùca il forte suolo amico</l>
     <l n="34">Di ferro e zolfo con natia virtù:</l>
     <l n="35">Co 'l quale io libo al padre Tebro antico,</l>
     <l n="36">Al Tebro tolto al fin di servitù.</l>
    </lg>
    <lg n="10">
     <l n="37">Fiume d'Italia, a le tue sacre rive</l>
     <l n="38">Peregrin mossi con devoto amor</l>
     <l n="39">Il tuo nume adorando, e de le dive</l>
     <l n="40">Memorie l'ombra mi tremava in cor.</l>
    </lg>
    <lg n="11">
     <l n="41">E pensai quando i tuoi clivi Tarconte</l>
     <l n="42">Coronato pontefice salì,</l>
     <l n="43">E, fermo l'occhio nero a l'orizzonte,</l>
     <l n="44">Di leggi e d'armi il popol suo partì;</l>
    </lg>
    <lg n="12">
     <l n="45">E quando la fatal prora d'Enea</l>
     <l n="46">Per tanto mar la foce tua cercò,</l>
     <l n="47">E l'aureo scudo de la madre dea</l>
     <l n="48">In su l'attonit'onde al sol raggiò;</l>
    </lg>
    <lg n="13">
     <l n="49">E quando Furio e l'arator d'Arpino,</l>
     <l n="50">Imperador plebeo, tornava a te,</l>
     <l n="51">E coprivan l'altar capitolino</l>
     <l n="52">Spoglie di galli e di tedeschi re.</l>
    </lg>
    <lg n="14">
     <l n="53">Fiume d'Italia, e tu l'origin traggi</l>
     <l n="54">Da questa Etruria ond'è ogni nostro onor;</l>
     <l n="55">Ma, dove nasci tra gli ombrosi faggi,</l>
     <l n="56">L'agnel ti salta e tùrbati il pastor.</l>
    </lg>
    <lg n="15">
     <l n="57">Meglio così, che tra marmoree sponde</l>
     <l n="58">Patir l'oltraggio de' chercuti re.</l>
     <l n="59">E con l'orgoglio de le tumid'onde</l>
     <l n="60">L'orme lambire d'un crociato piè.</l>
    </lg>
    <lg n="16">
     <l n="61">Volgon, fiume d'Italia, omai tropp'anni</l>
     <l n="62">Che la vergogna dura: or via, non più.</l>
     <l n="63">Ecco, un grido io ti do – Morte a' tiranni –;</l>
     <l n="64">Portalo, o fiume, a Ponte Milvio, tu.</l>
    </lg>
    <lg n="17">
     <l n="65">Portal con suono ch'ogni suon confonda,</l>
     <l n="66">Portal con le procelle d'Apennin,</l>
     <l n="67">Portalo, o fiume; e un'eco ti risponda</l>
     <l n="68">Dal gran monte plebeo, da l'Aventin.</l>
    </lg>
    <lg n="18">
     <l n="69">Tende l'orecchio Italia e il cenno aspetta:</l>
     <l n="70">Allor chi fia che la vorrà infrenar?</l>
     <l n="71">Cento schiere di prodi a la vendetta</l>
     <l n="72">Da le tue valli verran teco al mar.</l>
    </lg>
    <lg n="19">
     <l n="73">Risplendi, o fausto giorno. Ahi, se più tardi,</l>
     <l n="74">Romito e taumaturgo esser vorrò:</l>
     <l n="75">Da la faccia de' rei figli codardi</l>
     <l n="76">Ne le tombe de' padri io fuggirò.</l>
    </lg>
    <lg n="20">
     <l n="77">Con l'arti vo' che cielo o inferno insegna</l>
     <l n="78">Da questi monti il foco isprigionar,</l>
     <l n="79">E fiamme in vece d'acqua a Roma indegna,</l>
     <l n="80">Al Campidoglio vile io vo' mandar.</l>
    </lg>
   </lg>
  </body>
 </text>
</TEI>