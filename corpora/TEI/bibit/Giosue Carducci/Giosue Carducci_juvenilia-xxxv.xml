<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXXV</title>
    <author>Giosue Carducci</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXXV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te non il canto che di tenue vena</l>
     <l n="2">Lene a gli orecchi mormora e deriva</l>
     <l n="3">Né sottil arte di servil camena</l>
     <l n="4">Lusinga, o diva.</l>
    </lg>
    <lg n="2">
     <l n="5">Te giova il grido che le turbe assorda</l>
     <l n="6">E a l'armi incalza a l'armi in cuor cessanti,</l>
     <l n="7">Te le civili su la ferrea corda</l>
     <l n="8">Ire sonanti:</l>
    </lg>
    <lg n="3">
     <l n="9">E sol tra i casi de la pugna orrendi</l>
     <l n="10">E flutti d'aste e fulminose spade</l>
     <l n="11">Nel vasto sangue popolar discendi,</l>
     <l n="12">O libertade.</l>
    </lg>
    <lg n="4">
     <l n="13">Tal t'invocava su la terra attea</l>
     <l n="14">Trasibul duro ne' dubbiosi affanni,</l>
     <l n="15">E cadean ostie a la cecropia dea</l>
     <l n="16">Trenta tiranni:</l>
    </lg>
    <lg n="5">
     <l n="17">Tal, sollevato il parricida acciaro,</l>
     <l n="18">Teste di regi consecrando a Dite,</l>
     <l n="19">Bruto e Virginio un dì ti revocaro</l>
     <l n="20">Diva quirite.</l>
    </lg>
    <lg n="6">
     <l n="21">Ma quale inermi a te le mani porge</l>
     <l n="22">Di tra una plebe che percossa giace</l>
     <l n="23">Non del tuo viso l'alma luce ei scorge;</l>
     <l n="24">Ma senza pace</l>
    </lg>
    <lg n="7">
     <l n="25">Assidua larva tu lo premi: ei vola</l>
     <l n="26">Tra le tue pugne co 'l desio veloce,</l>
     <l n="27">E muto campo gli è il pensiero e sola</l>
     <l n="28">Arme la voce.</l>
    </lg>
    <lg n="8">
     <l n="29">Tale il tuo nume nel gran cor portando</l>
     <l n="30">Correva Italia l'astigiano acerbo,</l>
     <l n="31">E trattò il verso come ferreo brando,</l>
     <l n="32">Vate superbo:</l>
    </lg>
    <lg n="9">
     <l n="33">Te fra gli avelli sotto il ciel romano</l>
     <l n="34">Chiamava; e il nome giù per l'aer cieco</l>
     <l n="35">Cupo rendeva a lui dal vaticano</l>
     <l n="36">Vertice l'eco.</l>
    </lg>
    <lg n="10">
     <l n="37">Tu l'implacato allòr flutto d'Atlante</l>
     <l n="38">Rasserenavi de le die pupille:</l>
     <l n="39">Aspri deserti sotto le tue piante</l>
     <l n="40">Fiorian di ville.</l>
    </lg>
    <lg n="11">
     <l n="41">Quindi crollando la corusca lancia</l>
     <l n="42">Saltasti in poppa a i legni di Luigi,</l>
     <l n="43">E ti scortaro i cavalier di Francia</l>
     <l n="44">Dentro Parigi.</l>
    </lg>
    <lg n="12">
     <l n="45">Ma noi te in vano al tuo già sacro ostello</l>
     <l n="46">Desiderammo, triste itala prole:</l>
     <l n="47">Senza te mesto il ciel ed è men bello</l>
     <l n="48">Il nostro sole.</l>
    </lg>
    <lg n="13">
     <l n="49">Torna, e ti splenda in man l'acciar tremendo</l>
     <l n="50">Quale tra i nembi ardente astro Orione;</l>
     <l n="51">Deh torna, o dea, co 'l bianco piè premendo</l>
     <l n="52">Mitre e corone.</l>
    </lg>
   </lg>
  </body>
 </text>
</TEI>