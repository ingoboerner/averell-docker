<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - I</title>
    <author>Giosue Carducci</author>
   </titleStmt>
   <extent>
    <measure unit="stanza">1</measure>
    <measure unit="line">204</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - I</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah per te Orazio prèdica al vento!</l>
     <l n="2">Del patrio carcere non sei contento,</l>
     <l n="3">La chiave abomini grata a i pudichi,</l>
     <l n="4">Agogni a l'aere de' luoghi aprichi.</l>
     <l n="5">E dove, o misero, dove n'andrai,</l>
     <l n="6">Dove un ricovero trovar potrai,</l>
     <l n="7">O de' miei giovini lustri diletto,</l>
     <l n="8">O mio carissimo tenue libretto?</l>
     <l n="9">Non sai fastidio ch'ha de le rime</l>
     <l n="10">questa de gli arcadi prole sublime:</l>
     <l n="11">Né de' romantici ti vuol la fiera</l>
     <l n="12">Che siede a i salici libera schiera.</l>
     <l n="13">Tu, se tra' lirici pur tenti il volo,</l>
     <l n="14">Poco, o mio tenero, t'ergi dal suolo;</l>
     <l n="15">Ed oggi innalzasi per nova via</l>
     <l n="16">Fin da' suoi numeri l'economia,</l>
     <l n="17">Né omai più reggono piedi né ale</l>
     <l n="18">Dietro la lirica universale.</l>
     <l n="19">Oggi ciclopica s'è fatta l'arte;</l>
     <l n="20">E Bronte e Sterope su per le carte</l>
     <l n="21">Con vene tumide, con occhi accesi</l>
     <l n="22">E con gli erculei muscoli tesi</l>
     <l n="23">A prova picchiano: Venere guata,</l>
     <l n="24">E gli rimescola la limonata:</l>
     <l n="25">Mentre il monocolo pastore etnese,</l>
     <l n="26">Succiando il femore d'un itacese,</l>
     <l n="27">Con urli orribili divelle un pino</l>
     <l n="28">E a le nereidi fa il mazzolino.</l>
     <l n="29">Deh, quanti, o misero, d'ispirazioni</l>
     <l n="30">Litri raccogliere puoi ne' polmoni,</l>
     <l n="31">Quanti chilometri de l'infinito</l>
     <l n="32">Puoi tu percorrere con passo ardito,</l>
     <l n="33">Quanti ravvolgerti chili d'affetto</l>
     <l n="34">Giù ne lo stomaco puoi tu, libretto,</l>
     <l n="35">Da uscire a gloria tra le persone,</l>
     <l n="36">Senza pericolo d'indigestione?</l>
     <l n="37">Te con le tenui miche d'Orazio</l>
     <l n="38">Crebbe la pallida musa del Lazio,</l>
     <l n="39">A te quell'aere parve bastante</l>
     <l n="40">Che respirarono l'Ariosto e Dante:</l>
     <l n="41">Chiede il novissimo stadio altre bighe:</l>
     <l n="42">Libro, rincàsati, cansa le brighe.</l>
     <l n="43">Vedi? minacciano Cariddi e Scilla:</l>
     <l n="44">Ti preme Davide con la Sibilla.</l>
     <l n="45">D'amor tu chiacchieri, e questo va:</l>
     <l n="46">Ma non santifichi la voluttà,</l>
     <l n="47">Non metti a Venere lo scapolare,</l>
     <l n="48">Non fai gli adùlteri sermoneggiare:</l>
     <l n="49">Onde, o me misero!, flebili e tristi</l>
     <l n="50">Già t'interdissero gli atei salmisti,</l>
     <l n="51">E il buon Petronio predicatore</l>
     <l n="52">Che a sé convertami pregò il signore.</l>
     <l n="53">Vinca ei di Taide le ritrosie</l>
     <l n="54">Con un trar mistico d'avemarie,</l>
     <l n="55">E de la cantica nel pio latino</l>
     <l n="56">Le infiori i dialoghi de l'Aretino.</l>
     <l n="57">Al limpidissimo suon de l'argento</l>
     <l n="58">Dietro un davidico cento per cento</l>
     <l n="59">Alfio gli sdruccioli deduca, e macro</l>
     <l n="60">Consoli il prossimo d'un inno sacro.</l>
     <l n="61">Per me in van prèdica ballonza e canta</l>
     <l n="62">Ebra l'Arcadia pur d'acqua santa,</l>
     <l n="63">Il sacro quindici refulse in vano</l>
     <l n="64">Per me: son reprobo più di Claudiano,</l>
     <l n="65">E de' Timotei e de' Basilii</l>
     <l n="66">Provai già i moniti e i supercilii.</l>
     <l n="67">Ma quel Timoteo che a gli anni andati</l>
     <l n="68">In chiesa l'organo sonava a i frati,</l>
     <l n="69">E di serafica broda satollo</l>
     <l n="70">Al pan de gli angeli rizzava il collo,</l>
     <l n="71">Cantando monache e Filomene</l>
     <l n="72">Pien di libidine tetra le vene;</l>
     <l n="73">E quel Basilio biondo e ventenne</l>
     <l n="74">Che al sacro fulmine tingea le penne</l>
     <l n="75">Ne l'aromatico miel del Loiola,</l>
     <l n="76">Al sacro fulmine de la parola</l>
     <l n="77">Che da l'iberiche fiamme già mosse</l>
     <l n="78">E ne gli eretici sterpi percosse;</l>
     <l n="79">Oggi levatisi di ginocchione</l>
     <l n="80">Anche rinnegano la dea Ragione,</l>
     <l n="81">E sempre al solito mo' tolleranti</l>
     <l n="82">Già già si cavano rugghiando i guanti,</l>
     <l n="83">Pronti a pur arderti, libretto mio,</l>
     <l n="84">Se in un avverbio c'entrasse dio.</l>
     <l n="85">Me al men, filosofi, non arderanno,</l>
     <l n="86">Come, teologi, volean l'altr'anno.</l>
     <l n="87">Ma chi, mal docile talpa infingarda,</l>
     <l n="88">Chi dal neofito furor mi guarda?</l>
     <l n="89">Quali su i ruderi de le memorie</l>
     <l n="90">Di laide maschere corsi e baldorie!</l>
     <l n="91">E sempre piangere plebe affamata,</l>
     <l n="92">E sempre ridere plebe indorata,</l>
     <l n="93">E basir tisica sotto le biche</l>
     <l n="94">La impronta logica de le formiche,</l>
     <l n="95">E de le favole, baie del nonno,</l>
     <l n="96">Schifi già i bamboli cascar di sonno</l>
     <l n="97">Io veggo; e torpido nel gran lavoro</l>
     <l n="98">Non canto e prèdico l'età de l'oro.</l>
     <l n="99">Chi dunque, indocile talpa infingarda,</l>
     <l n="100">Chi dal neofito furor mi guarda?</l>
     <l n="101">Gl'innocentissimi Nando e Poldino,</l>
     <l n="102">Che già l'immerito sermon latino</l>
     <l n="103">Stroppiaro in distici per nozze auguste,</l>
     <l n="104">Oggi rosseggiano come aliguste;</l>
     <l n="105">E l'eucaristico inno a Pio nono</l>
     <l n="106">Con lezion varia lusinga il trono</l>
     <l n="107">Di re Vittorio, da poi che aprile</l>
     <l n="108">A qualche anonimo spirto civile</l>
     <l n="109">Squagliò la gelida crosta, e, spavento!,</l>
     <l n="110">Il prete attonito, nel sacramento</l>
     <l n="111">Lavando al pargolo le nuove chiome,</l>
     <l n="112">Sentiva d'Italo bociarsi il nome.</l>
     <l n="113">O infelicissimo libro, o sfatato,</l>
     <l n="114">O in man purissime mal capitato!</l>
     <l n="115">Crollando il rigido frigio berretto</l>
     <l n="116">Fatto su 'l modulo che diè il prefetto,</l>
     <l n="117">Ei con iscandalo ti buttan là,</l>
     <l n="118">Come retrograda suipsità.</l>
     <l n="119">Rìzzati e vàttene, ché il galateo</l>
     <l n="120">Non è neofito. Ma, se ad un reo</l>
     <l n="121">Fucci filologo fia che t'abbatta</l>
     <l n="122">Rimpiallacciatosi da Guccio Imbratta,</l>
     <l n="123">Che vomitarono le sagrestie</l>
     <l n="124">De' galantuomini su per le vie,</l>
     <l n="125">Che ne le tuniche di pergamena</l>
     <l n="126">Tra la medicea ferrea catena</l>
     <l n="127">Tremano i codici quand'ei li guata</l>
     <l n="128">E dal liburnio remo invocata</l>
     <l n="129">La man lor applica, se a te vicino</l>
     <l n="130">Ei sbiechi il livido occhio porcino,</l>
     <l n="131">– Deh, Fucci, gridagli, mercede imploro,</l>
     <l n="132">Non vesto, vedimi, d'argento e d'oro,</l>
     <l n="133">Non son de gli ordini privilegiati</l>
     <l n="134">Vuoi de' rarissimi vuoi de' citati,</l>
     <l n="135">Non ne i cataloghi cercato appaio,</l>
     <l n="136">Non c'è da vendermi che al salumaio.</l>
     <l n="137">A queste pagine di poco affare</l>
     <l n="138">Le man dottissime non abbassare. –</l>
     <l n="139">Oh, s'ei la granfia distenda a vuoto,</l>
     <l n="140">Appicca, o povero libro, il tuo vóto:</l>
     <l n="141">Ché a grandi e piccoli ei non perdona;</l>
     <l n="142">Ogni, anche minima, preda gli è buona.</l>
     <l n="143">Chiese, postriboli, caffè, spedali</l>
     <l n="144">Le sue sentirono unghie fatali,</l>
     <l n="145">Da quando ei l'abile man giovinetta</l>
     <l n="146">Da l'elemosine ne la cassetta</l>
     <l n="147">Imberbe chierico con occhio pio</l>
     <l n="148">Erudia, l'obolo rubando a Dio,</l>
     <l n="149">E i doni a l'umile Vergine apposti</l>
     <l n="150">Per lui fumavano fusi in arrosti.</l>
     <l n="151">D'altro non dubito: se bene ancora</l>
     <l n="152">Lui la chiarissima viltade adora,</l>
     <l n="153">Trason ridicolo che incarna e avanza</l>
     <l n="154">L'idea platonica de l'ignoranza,</l>
     <l n="155">Forte co' deboli, debol co' i forti,</l>
     <l n="156">Prode a trafiggere gli uomini morti,</l>
     <l n="157">Prode a nascondersi, ferendo il tergo,</l>
     <l n="158">Di birri e ipocriti sotto l'usbergo,</l>
     <l n="159">Tal ch'io non credomi maggior ribaldo</l>
     <l n="160">Redasse l'anima del Maramaldo.</l>
     <l n="161">Fuggi, o mio povero libro da bene,</l>
     <l n="162">Il ceffo orribile, le mani oscene,</l>
     <l n="163">L'invidia rabida d'ogni opra buona</l>
     <l n="164">Che tutta gli agita la rea persona.</l>
     <l n="165">Fuggi... No: sorgigli diritto in faccia,</l>
     <l n="166">La mia ripetigli vecchia minaccia,</l>
     <l n="167">Con fronte impavida, con voce intiera:</l>
     <l n="168">Fucci filologo, frusta e galera.</l>
     <l n="169">Poi, se la fulgida ira s'alléni,</l>
     <l n="170">Vola a i dolcissimi colli tirreni,</l>
     <l n="171">Ove dal facile giogo difese</l>
     <l n="172">In contro a borea d'ombra cortese</l>
     <l n="173">Svarian le candide magion pe' clivi</l>
     <l n="174">Tra vigne e glauche selve d'olivi.</l>
     <l n="175">Ivi di limpida luce più viva</l>
     <l n="176">Riveste l'etere la sacra riva;</l>
     <l n="177">E il sole arridere come ad amiche</l>
     <l n="178">Pare a le splendide colline antiche,</l>
     <l n="179">Quando, partendosi, la favolosa</l>
     <l n="180">Cima fesulea tinge di rosa.</l>
     <l n="181">De la virginea certa saetta</l>
     <l n="182">Ove ancor timido Mugnone affretta</l>
     <l n="183">Ad Arno e misero par che lamenti</l>
     <l n="184">I mal concessigli abbracciamenti</l>
     <l n="185">Tra il fiume e d'arido monte le spalle</l>
     <l n="186">Il pian riducesi in poca valle,</l>
     <l n="187">E in mezzo a' nitidi cólti un'ascosa</l>
     <l n="188">Da placidi alberi magion riposa.</l>
     <l n="189">Ivi, o mio tenue libro, al Chiarini</l>
     <l n="190">Chiedi pe' profughi geni latini,</l>
     <l n="191">Chiedi l'ospizio. Vedi: ei la porta</l>
     <l n="192">Già t'apre, ed ilare ti riconforta.</l>
     <l n="193">Ei di barbarica pelle odorata</l>
     <l n="194">Presto la tunica t'avrà comprata,</l>
     <l n="195">Cui solchi d'aurei fregi un lavoro</l>
     <l n="196">E i lembi nitidi sien tutti ad oro.</l>
     <l n="197">O mio carissimo già poverello,</l>
     <l n="198">Come or sei splendido, come sei bello!</l>
     <l n="199">T'invidia il tenero padre lontano,</l>
     <l n="200">Fucci filologo stende la mano.</l>
     <l n="201">Ma tu non avido di mutar loco</l>
     <l n="202">A l'aure estranee fìdati poco;</l>
     <l n="203">Ama de l'ospite ama il ricetto.</l>
     <l n="204">O mio carissimo tenue libretto.</l>
    </lg>
   </lg>
  </body>
 </text>
</TEI>