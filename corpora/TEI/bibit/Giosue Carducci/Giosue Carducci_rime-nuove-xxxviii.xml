<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XXXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XXXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando su l'elci nere</l>
     <l n="2">E i mandorli novelli</l>
     <l n="3">Tripudia de gli augelli</l>
     <l n="4">Il coro nuzïal,</l>
    </lg>
    <lg n="2">
     <l n="5">E son le primavere</l>
     <l n="6">Per le colline apriche</l>
     <l n="7">Occhi di ninfe antiche</l>
     <l n="8">Che guardano il mortal,</l>
    </lg>
    <lg n="3">
     <l n="9">E il sol d'un giovenil</l>
     <l n="10">Riso i verzier saluta</l>
     <l n="11">E pio sovra la muta</l>
     <l n="12">Landa s'inchina il ciel,</l>
    </lg>
    <lg n="4">
     <l n="13">E il fiato de l'aprile</l>
     <l n="14">Move le biade in fiore</l>
     <l n="15">Come un sospir d'amore</l>
     <l n="16">Di nuova sposa il vel:</l>
    </lg>
    <lg n="5">
     <l n="17">Sobbalza allor di palpiti,</l>
     <l n="18">Sente le sue ferite,</l>
     <l n="19">Il tronco de la vite,</l>
     <l n="20">De la fanciulla il cor;</l>
    </lg>
    <lg n="6">
     <l n="21">Quella spira odorifere</l>
     <l n="22">Gemme a la fredda scheggia,</l>
     <l n="23">Questa desio lampeggia</l>
     <l n="24">Nel vergine rossor.</l>
    </lg>
    <lg n="7">
     <l n="25">Allora a l'aër tepido</l>
     <l n="26">Tutto fermenta e langue,</l>
     <l n="27">Entro le vene il sangue,</l>
     <l n="28">Entro le botti il vin.</l>
    </lg>
    <lg n="8">
     <l n="29">Tu senti de la patria,</l>
     <l n="30">Rosso prigion, desio;</l>
     <l n="31">E l'aura del natio</l>
     <l n="32">Colle sommove il tin.</l>
    </lg>
    <lg n="9">
     <l n="33">Di pampini giuliva</l>
     <l n="34">La dolce vite è là,</l>
     <l n="35">Tu qui ne' lacci... Oh viva,</l>
     <l n="36">Viva la libertà!</l>
    </lg>
    <lg n="10">
     <l n="37">Andiamo, il prigioniere</l>
     <l n="38">Andiamo a liberar;</l>
     <l n="39">Facciamlo nel bicchiere</l>
     <l n="40">Rivivere e brillar,</l>
    </lg>
    <lg n="11">
     <l n="41">Brillare al colle in vetta,</l>
     <l n="42">Brillare in faccia al sol:</l>
     <l n="43">Ribaci lui l'auretta,</l>
     <l n="44">Riveda egli il magliol.</l>
    </lg>
    <lg n="12">
     <l n="45">E tu arridigli, o sole. Ei di te nacque</l>
     <l n="46">Ne' dì che ad Opi t'infondevi in seno:</l>
     <l n="47">De i doni suoi la vita egra compiacque,</l>
     <l n="48">Come te ardente, come te sereno:</l>
    </lg>
    <lg n="13">
     <l n="49">Quando tu disparisti, ed ei soggiacque</l>
     <l n="50">Prigion celeste in carcere terreno:</l>
     <l n="51">Bagna i tuoi raggi nel gentil vermiglio,</l>
     <l n="52">Bacia, sole immortal, bacia il tuo figlio.</l>
    </lg>
    <lg n="14">
     <l n="53">Vermiglio questo; ma quell'altro è biondo</l>
     <l n="54">Come la chioma tua, lene Agieo,</l>
     <l n="55">Come le ninfe che inseguivi al mondo</l>
     <l n="56">Su le rive felici di Peneo,</l>
     <l n="57">Allor che il ionio spirito giocondo</l>
     <l n="58">D'ogni splendida cosa iddio ti feo:</l>
     <l n="59">Ora le forme belle han tolto esiglio;</l>
     <l n="60">Bacia, sole immortal, bacia il tuo figlio.</l>
    </lg>
    <lg n="15">
     <l n="61">Unico ei resta, o sole; ed io d'amore</l>
     <l n="62">Unico l'amo, o biondo siasi o nero.</l>
     <l n="63">Biondo, è la luce che da i nervi fuore</l>
     <l n="64">Sprizza del canto il creator pensiero;</l>
     <l n="65">Nero, è il buon sangue che di fondo al cuore</l>
     <l n="66">Ne i magnanimi fatti ondeggia altero:</l>
     <l n="67">Versa al biondo i tuoi raggi ed al vermiglio,</l>
     <l n="68">Bacia, sole immortal, bacia il tuo figlio.</l>
    </lg>
   </lg>
  </body>
 </text>
</TEI>