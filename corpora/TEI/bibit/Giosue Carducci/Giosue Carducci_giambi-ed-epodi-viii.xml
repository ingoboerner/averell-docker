<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - VIII</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - VIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando ritto il doge antico</l>
     <l n="2">Su l'antico bucentauro</l>
     <l n="3">L'anel d'oro dava al mar,</l>
     <l n="4">E vedeasi, al fiato amico</l>
     <l n="5">De la grande sposa cerula,</l>
     <l n="6">Il crin bianco svolazzar;</l>
    </lg>
    <lg n="2">
     <l n="7">Sorrideva nel pensiero</l>
     <l n="8">Ne le fronti a' padri tremuli</l>
     <l n="9">De' forti anni la virtù,</l>
     <l n="10">E gittava un guardo altero,</l>
     <l n="11">Muta, a l'onde, al cielo, a l'isole,</l>
     <l n="12">La togata gioventù.</l>
    </lg>
    <lg n="3">
     <l n="13">Ma rompea superbo un canto</l>
     <l n="14">Da l'ignudo petto ed ispido</l>
     <l n="15">De gli adusti remator,</l>
     <l n="16">Ch'oggi, vivono soltanto,</l>
     <l n="17">Tizian, ne le tue tavole,</l>
     <l n="18">Ignorati vincitor.</l>
    </lg>
    <lg n="4">
     <l n="19">Ei cantavano San Marco,</l>
     <l n="20">I Pisan, gli Zeni, i Dandoli,</l>
     <l n="21">Il maggior de i Morosin;</l>
     <l n="22">E pe' i sen lunati ad arco</l>
     <l n="23">Lunghi gli echi minacciavano</l>
     <l n="24">Sino al Bosforo e a l'Eussin.</l>
    </lg>
    <lg n="5">
     <l n="25">Ne la patria del Goldoni</l>
     <l n="26">Dopo il dramma lacrimevole</l>
     <l n="27">La commedia oggi si dà:</l>
     <l n="28">De i grandi avi i padiglioni</l>
     <l n="29">Son velari, onde una femmina</l>
     <l n="30">Il mar d'Adria impalmerà.</l>
    </lg>
    <lg n="6">
     <l n="31">Le carezze fien modeste:</l>
     <l n="32">Consumare il matrimonio</l>
     <l n="33">I due sposi non potran:</l>
     <l n="34">Paraninfa, da Trieste</l>
     <l n="35">L'Austria ride; e i venti illirici</l>
     <l n="36">L'imeneo fischiando van.</l>
    </lg>
    <lg n="7">
     <l n="37">Fate al Lido un po' di chiasso</l>
     <l n="38">E su a bordo un po' di musica!</l>
     <l n="39">Le signore hanno a danzar.</l>
     <l n="40">Ma, per dio, sonate basso:</l>
     <l n="41">Qualcheduno a Lissa infracida,</l>
     <l n="42">Che potrebbesi svegliar.</l>
    </lg>
    <lg n="8">
     <l n="43">Bah! qui porgono la mano</l>
     <l n="44">Vaghe donne, a sprizzi fervidi</l>
     <l n="45">Lo sciampagna esulta qui.</l>
     <l n="46">Conte Carlo di Persano,</l>
     <l n="47">Oggi a festa i bronzi rombano:</l>
     <l n="48">Non mancate al lieto dì.</l>
    </lg>
   </lg>
  </body>
 </text>
</TEI>