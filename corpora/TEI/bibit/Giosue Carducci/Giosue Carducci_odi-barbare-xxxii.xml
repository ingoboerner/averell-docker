<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXXII</title>
    <author>Giosue Carducci</author>
   </titleStmt>
   <extent>
    <measure unit="stanza">30</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Calvi, aggrondati, ricurvi, sì come becchini a la fossa</l>
     <l n="2">stan radi alberi in cerchio de la sucida riva.</l>
    </lg>
    <lg n="2">
     <l n="3">Stendonsi livide l'acque in linea lunga che trema</l>
     <l n="4">sotto squallido cielo per la lugubre macchia.</l>
    </lg>
    <lg n="3">
     <l n="5">Bevon le nubi dal mare con pendule trombe, ed il sole</l>
     <l n="6">piove sprazzi di riso torbido sovra i poggi.</l>
    </lg>
    <lg n="4">
     <l n="7">I poggi sembrano capi di tignosi ne l'ospitale,</l>
     <l n="8">l'un fastidisce l'altro da' finitimi letti.</l>
    </lg>
    <lg n="5">
     <l n="9">Scattan su da un cespuglio co 'l guizzo di frecce mancate</l>
     <l n="10">due neri uccelli: cala con pigre ruote un falco.</l>
    </lg>
    <lg n="6">
     <l n="11">Corrono, mentr'io leggo Marlowe, le smunte cavalle</l>
     <l n="12">de la vettura: il sole scema, la pioggia freme.</l>
    </lg>
    <lg n="7">
     <l n="13">Ed ecco a poco a poco la selva infóscasi orrenda,</l>
     <l n="14">la selva, o Dante, d'alberi e di spiriti,</l>
    </lg>
    <lg n="8">
     <l n="15">dove tra piante strane tu strane ascoltasti querele,</l>
     <l n="16">dove troncasti il pruno ch'era Pier de la Vigna.</l>
    </lg>
    <lg n="9">
     <l n="17">Io leggo ancora Marlowe. Del reo verso bieco, simìle</l>
     <l n="18">a sogno d'uomo cui molta birra gravi,</l>
    </lg>
    <lg n="10">
     <l n="19">d'odii et incèsti e morti balzando tra forme angosciose</l>
     <l n="20">esala un vapor acre d'orrida tristizia,</l>
    </lg>
    <lg n="11">
     <l n="21">che sale e fuma, e misto a l'aer maligno feconda</l>
     <l n="22">di mostri intorno le pendenti nuvole,</l>
    </lg>
    <lg n="12">
     <l n="23">crocida in fondo a' fossi, ferrugigno ghigna ne' bronchi,</l>
     <l n="24">filtra con la pioggia per l'ossa stanche. Io tremo.</l>
    </lg>
    <lg n="13">
     <l n="25">Ah quei pini che il vento che il mare curvaron tanti anni</l>
     <l n="26">paiono traer guai contro di me: «Che importa</l>
    </lg>
    <lg n="14">
     <l n="27">—dicon—tendere a l'alto? che vale combatter? Che giova</l>
     <l n="28">amare? Il fato passa ed abbassa». Ma tu,</l>
    </lg>
    <lg n="15">
     <l n="29">tu sughero triste che a terra schiacciato rialzi</l>
     <l n="30">il capo, reo gobbo, bestemmiando Iddio,</l>
    </lg>
    <lg n="16">
     <l n="31">perché mi tendi minaccioso le braccia tue torte?</l>
     <l n="32">che colpa ho io ne 'l fato che ti danna?</l>
    </lg>
    <lg n="17">
     <l n="33">E voi, lunghe nel mezzo del tetro recinto alberelle,</l>
     <l n="34">co' rami spioventi, quasi canute chiome,</l>
    </lg>
    <lg n="18">
     <l n="35">siete alberelle voi? siete le tre fiere sorelle</l>
     <l n="36">che aspettâr Macbeth su la fatale via?</l>
    </lg>
    <lg n="19">
     <l n="37">Odo pauroso carme che voi bisbigliate co' venti,</l>
     <l n="38">di rospi, di serpi, di sanguinanti cuori.</l>
    </lg>
    <lg n="20">
     <l n="39">Guglielmo, re de' poeti da l'ardua fronte serena,</l>
     <l n="40">perché mi mandi lugubri messaggi?</l>
    </lg>
    <lg n="21">
     <l n="41">Io non uccisi il sonno, ben gli altri a me spensero il cuore:</l>
     <l n="42">non cerco un regno, io solo chieggio al mondo l'oblio.</l>
    </lg>
    <lg n="22">
     <l n="43">Oblio? no, vendetta. Cadaveri antichi, pensieri</l>
     <l n="44">che tutti una ferita mostrate aperta e tutti</l>
    </lg>
    <lg n="23">
     <l n="45">a tradimento, su! su da 'l cimitero del petto,</l>
     <l n="46">su date a' venti i vostri veli funebri.</l>
    </lg>
    <lg n="24">
     <l n="47">Qui raduniam consiglio, qui ne l'orribile spiazzo,</l>
     <l n="48">a l'ombre ignave, su le mortifere acque.</l>
    </lg>
    <lg n="25">
     <l n="49">Qui gonfia di serpi tra 'l fior bianco e giallo la terra,</l>
     <l n="50">pregna di veleni qui primavera ride.</l>
    </lg>
    <lg n="26">
     <l n="51">Rida ubriaco il verso di gioia maligna; com'angue,</l>
     <l n="52">strisci, si attorca, snodisi tra i sibili.</l>
    </lg>
    <lg n="27">
     <l n="53">Volate, volate, canzoni vampire, cercando</l>
     <l n="54">i cuor che amammo: sangue per sangue sia.</l>
    </lg>
    <lg n="28">
     <l n="55">Ma che? Disvelasi lunge superbo a veder l'Argentaro</l>
     <l n="56">lento scendendo nel Tirreno cerulo.</l>
    </lg>
    <lg n="29">
     <l n="57">Il sole illustra le cime. Là in fondo sono i miei colli,</l>
     <l n="58">con la serena vista, con le memorie pie.</l>
    </lg>
    <lg n="30">
     <l n="59">Ivi m'arrise fanciullo la diva sembianza d'Omero.</l>
     <l n="60">Via, tu, Marlowe, a l'acque! tu, selva infame, addio.</l>
    </lg>
   </lg>
  </body>
 </text>
</TEI>