<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXXI</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da i monti sorridenti nel sole mattutino</l>
     <l n="2">Scende l'epos d'Omero, che va fiume divino</l>
     <l n="3">Popolato di cigni pe 'l verde asiaco pian.</l>
     <l n="4">Sorge aspra la tragedia d'Eschilo nel fatale</l>
     <l n="5">Orror, fuma e lampeggia, e freme e tuona, quale</l>
     <l n="6">Sovra il mar di Sicilia per la notte un vulcan.</l>
    </lg>
    <lg n="2">
     <l n="7">L'ode olimpia di Pindaro, aquila trïonfale,</l>
     <l n="8">Distende altera e placida il remeggio de l'ale</l>
     <l n="9">Nel fulgente meriggio su i fòri e le città.</l>
     <l n="10">Era quei libri di canti, nel mio studio, o Vittore,</l>
     <l n="11">La tua canuta effige, piegata nel dolore</l>
     <l n="12">La profetica testa su la man destra, sta.</l>
    </lg>
    <lg n="3">
     <l n="13">Pensi i figli o la patria? pensi il dolore umano?</l>
     <l n="14">Non so; ma quando, o vate, raccolgo in quell'arcano</l>
     <l n="15">Dolore gli occhi e il cuor,</l>
     <l n="16">Scordo i miei danni antichi, scordo il recente danno.</l>
     <l n="17">E rammemoro gli anni che fûro e che saranno</l>
     <l n="18">E ciò che mai non muor.</l>
    </lg>
    <lg n="4">
     <l n="19">Colsi per l'Appia via sur un tumulo ignoto</l>
     <l n="20">E posi a la tua fronte, segnacol del mio vóto,</l>
     <l n="21">Un ramuscel d'allòr.</l>
     <l n="22">Poeta, a te il trionfo su la forza e su 'l fato!</l>
     <l n="23">Poeta, co 'l lucente piede tu hai calcato</l>
     <l n="24">Impero e imperator!</l>
    </lg>
    <lg n="5">
     <l n="25">Chi novera a te gli anni? che cosa è a te la vita?</l>
     <l n="26">Tu di Gallia e di Francia sei l'anima infinita,</l>
     <l n="27">Che al tuo gran cuor s'accolse per i secoli a vol.</l>
     <l n="28">In te l'urlo de' nembi su la britanna duna,</l>
     <l n="29">E i sogni de' normanni piani al lume di luna.</l>
     <l n="30">E l'ardor del granito di Pirene erto al sol.</l>
    </lg>
    <lg n="6">
     <l n="31">In te la vendemmiante sanità borgognona,</l>
     <l n="32">Il genio di Provenza che armonie greche suona,</l>
     <l n="33">L'estro che Marna e Senna gallico limitò.</l>
     <l n="34">Tu vedevi i tettòsagi carri al grand'Ilio intorno,</l>
     <l n="35">Udivi in Roncisvalle del franco Orlando il corno,</l>
     <l n="36">Ragionavi a Goffredo a Baiardo a Marceau.</l>
    </lg>
    <lg n="7">
     <l n="37">Come quercia druidica sta il tuo fatal lavoro.</l>
     <l n="38">Biancovestite muse taglian con falce d'oro</l>
     <l n="39">Del sacro visco il fior.</l>
     <l n="40">Da' soleggiati rami pendon l'armi de gli avi,</l>
     <l n="41">Pendon l'arpe de' bardi; ma l'usignol ne' cavi</l>
     <l n="42">Scudi canta d'amor.</l>
    </lg>
    <lg n="8">
     <l n="43">Danzan le figlie a l'ombra, del maggio tra i susurri,</l>
     <l n="44">E i fanciulletti guardan con i grandi occhi azzurri,</l>
     <l n="45">Sparsi i capelli d'òr;</l>
     <l n="46">Però ch'ardua la vetta si perde ne la sera,</l>
     <l n="47">E vi passa per entro co' lampi e la bufera</l>
     <l n="48">Il dio vendicator.</l>
    </lg>
    <lg n="9">
     <l n="49">Poeta, su 'l tuo capo sospeso ho il tricolore</l>
     <l n="50">Che da le spiaggie d'Istria da l'acqua di Salvore</l>
     <l n="51">La fedele di Roma, Trieste, mi mandò.</l>
     <l n="52">Poeta, la Vittoria di Brescia a te d'avante</l>
     <l n="53">Ne la parete dice – Qual nome e qual fiammante</l>
     <l n="54">Anno nel sempiterno clipeo descriverò? –</l>
    </lg>
    <lg n="10">
     <l n="55">Passan le glorie come fiamme di cimiteri,</l>
     <l n="56">Come scenari vecchi crollan regni ed imperi:</l>
     <l n="57">Sereno e fiero arcangelo move il tuo verso e va.</l>
     <l n="58">Canta a la nuova prole, o vegliardo divino,</l>
     <l n="59">Il carme secolare del popolo latino;</l>
     <l n="60">Canta al mondo aspettante, Giustizia e Libertà.</l>
    </lg>
   </lg>
  </body>
 </text>
</TEI>