<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XLV</title>
    <author>Giosue Carducci</author>
   </titleStmt>
   <extent>
    <measure unit="stanza">1</measure>
    <measure unit="line">37</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xlv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XLV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XLV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tra le battaglie, Omero, nel carme tuo sempre sonanti</l>
     <l n="2">la calda ora mi vinse: chinommisi il capo tra 'l sonno</l>
     <l n="3">in riva di Scamandro, ma il cor mi fuggì su 'l Tirreno.</l>
     <l n="4">Sognai, placide cose de' miei novelli anni sognai.</l>
     <l n="5">Non più libri: la stanza dal sole di luglio affocata,</l>
     <l n="6">rintronata da i carri rotolanti su 'l ciottolato</l>
     <l n="7">de la città, slargossi: sorgeanmi intorno i miei colli,</l>
     <l n="8">cari selvaggi colli che il giovane april rifioria.</l>
     <l n="9">Scendeva per la piaggia con mormorii freschi un zampillo</l>
     <l n="10">pur divenendo rio: su 'l rio passeggiava mia madre</l>
     <l n="11">florida ancor ne gli anni, traendosi un pargolo a mano</l>
     <l n="12">cui per le spalle bianche splendevano i riccioli d'oro.</l>
     <l n="13">Andava il fanciulletto con piccolo passo di gloria,</l>
     <l n="14">superbo de l'amore materno, percosso nel core</l>
     <l n="15">da quella festa immensa che l'alma natura intonava.</l>
     <l n="16">Però che le campane sonavano su dal castello</l>
     <l n="17">annunziando Cristo tornante dimane a' suoi cieli;</l>
     <l n="18">e su le cime e al piano, per l'aure, pe' rami, per l'acque,</l>
     <l n="19">correa la melodia spiritale di primavera;</l>
     <l n="20">ed i pèschi ed i méli tutti eran fior bianchi e vermigli,</l>
     <l n="21">e fiori gialli e turchini ridea tutta l'erba al di sotto,</l>
     <l n="22">ed il trifoglio rosso vestiva i declivii de' prati,</l>
     <l n="23">e molli d'auree ginestre si paravano i colli,</l>
     <l n="24">e un'aura dolce movendo quei fiori e gli odori</l>
     <l n="25">veniva giù dal mare; nel mar quattro candide vele</l>
     <l n="26">andavano andavano cullandosi lente nel sole,</l>
     <l n="27">che mare e terra e cielo sfolgorante circonfondeva.</l>
     <l n="28">La giovine madre guardava beata nel sole.</l>
     <l n="29">Io guardavo la madre, guardava pensoso il fratello,</l>
     <l n="30">questo che or giace lungi su 'l poggio d'Arno fiorito</l>
     <l n="31">quella che dorme presso ne l'erma solenne Certosa;</l>
     <l n="32">pensoso e dubitoso s'ancora ei spirassero l'aure</l>
     <l n="33">o ritornasser pii del dolor mio da una plaga</l>
     <l n="34">ove tra note forme rivivono gli anni felici.</l>
     <l n="35">Passâr le care imagini, disparvero lievi co 'l sonno.</l>
     <l n="36">Lauretta empieva intanto di gioia canora le stanze,</l>
     <l n="37">Bice china al telaio seguia cheta l'opra de l'ago.</l>
    </lg>
   </lg>
  </body>
 </text>
</TEI>