<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXIV</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gelido il vento pe' lunghi e candidi</l>
     <l n="2">Intercolonnii ferìa, su tumuli</l>
     <l n="3">Di garzonetti e spose</l>
     <l n="4">Rabbrividian le rose</l>
    </lg>
    <lg n="2">
     <l n="5">Sotto la pioggia, che, lenta, assidua,</l>
     <l n="6">Sottil, da un grigio cielo di maggio</l>
     <l n="7">Battea con faticoso</l>
     <l n="8">Metro il piano fangoso;</l>
    </lg>
    <lg n="3">
     <l n="9">Quando, percossa d'un lieve tremito,</l>
     <l n="10">Ella il bel velo d'intorno a gli omeri</l>
     <l n="11">Raccolto al seno avvinse</l>
     <l n="12">E tutta a me si strinse:</l>
    </lg>
    <lg n="4">
     <l n="13">Voluttuosa ne l'atto languido</l>
     <l n="14">Tra i gotici archi, quale tra' larici</l>
     <l n="15">Gentil palma volgente</l>
     <l n="16">Al nativo oriente.</l>
    </lg>
    <lg n="5">
     <l n="17">Guardò serena per entro i lugubri</l>
     <l n="18">Luoghi di morte; levò la tenue</l>
     <l n="19">Fronte, pallida e bella,</l>
     <l n="20">Tra le floride anella</l>
    </lg>
    <lg n="6">
     <l n="21">Che a l'agil collo scendendo incaute</l>
     <l n="22">Tutta di molle fulgor la irradiano:</l>
     <l n="23">E piovvemi nel cuore</l>
     <l n="24">Sguardi e accenti d'amore</l>
    </lg>
    <lg n="7">
     <l n="25">Lunghi, soavi, profondi: eolia</l>
     <l n="26">Cetra non rese più dolci gemiti</l>
     <l n="27">Mai né sì molli spirti</l>
     <l n="28">Di Lesbo un dì tra i mirti.</l>
    </lg>
    <lg n="8">
     <l n="29">Su i muti intanto marmi la serica</l>
     <l n="30">Vesta strisciava con legger sibilo,</l>
     <l n="31">Spargeanmi al viso i venti</l>
     <l n="32">Le sue chiome fluenti.</l>
    </lg>
    <lg n="9">
     <l n="33">Non mai le tombe sì belle apparvero</l>
     <l n="34">A me ne i primi sogni di gloria.</l>
     <l n="35">Oh amor, solenne e forte</l>
     <l n="36">Come il suggel di morte!</l>
    </lg>
    <lg n="10">
     <l n="37">Oh delibato fra i sospir trepidi</l>
     <l n="38">Su i cari labri fiore de l'anima</l>
     <l n="39">E intraviste ne' baci</l>
     <l n="40">Interminate paci!</l>
    </lg>
    <lg n="11">
     <l n="41">Oh favolosi prati d'Elisio,</l>
     <l n="42">Pieni di cetre, ai ludi eroici</l>
     <l n="43">E del purpureo raggio</l>
     <l n="44">Di non fallace maggio,</l>
    </lg>
    <lg n="12">
     <l n="45">Ove in disparte bisbigliando errano</l>
     <l n="46">(Né patto umano né destin ferreo</l>
     <l n="47">L'un da l'altra divelle)</l>
     <l n="48">I poeti e le belle!</l>
    </lg>
   </lg>
  </body>
 </text>
</TEI>