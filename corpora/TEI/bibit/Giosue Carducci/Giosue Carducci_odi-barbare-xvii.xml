<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XVII</title>
    <author>Giosue Carducci</author>
   </titleStmt>
   <extent>
    <measure unit="stanza">14</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questo la inconscia zagaglia barbara</l>
     <l n="2">prostrò, spegnendo li occhi di fulgida</l>
     <l n="3">vita sorrisi da i fantasmi</l>
     <l n="4">fluttuanti ne l'azzurro immenso.</l>
    </lg>
    <lg n="2">
     <l n="5">L'altro, di baci sazio in austriache</l>
     <l n="6">piume e sognante su l'albe gelide</l>
     <l n="7">le diane e il rullo pugnace,</l>
     <l n="8">piegò come pallido giacinto.</l>
    </lg>
    <lg n="3">
     <l n="9">Ambo a le madri lungi; e le morbide</l>
     <l n="10">chiome fiorenti di puerizia</l>
     <l n="11">pareano aspettare anche il solco</l>
     <l n="12">de la materna carezza. In vece</l>
    </lg>
    <lg n="4">
     <l n="13">balzâr nel buio, giovinette anime,</l>
     <l n="14">senza conforti; né de la patria</l>
     <l n="15">l'eloquio seguivali al passo</l>
     <l n="16">co' i suon de l'amore e de la gloria.</l>
    </lg>
    <lg n="5">
     <l n="17">Non questo, o fosco figlio d'Ortensia,</l>
     <l n="18">non questo avevi promesso al parvolo:</l>
     <l n="19">gli pregasti in faccia a Parigi</l>
     <l n="20">lontani i fati del re di Roma.</l>
    </lg>
    <lg n="6">
     <l n="21">Vittoria e pace da Sebastopoli</l>
     <l n="22">sopìan co 'l rombo de l'ali candide</l>
     <l n="23">il piccolo: Europa ammirava:</l>
     <l n="24">la Colonna splendea come un faro.</l>
    </lg>
    <lg n="7">
     <l n="25">Ma di decembre, ma di brumaio</l>
     <l n="26">cruento è il fango, la nebbia è perfida:</l>
     <l n="27">non crescono arbusti a quell'aure,</l>
     <l n="28">o dan frutti di cenere e tòsco.</l>
    </lg>
    <lg n="8">
     <l n="29">Oh solitaria casa d'Aiaccio,</l>
     <l n="30">cui verdi e grandi le querce ombreggiano</l>
     <l n="31">e i poggi coronan sereni</l>
     <l n="32">e davanti le risuona il mare!</l>
    </lg>
    <lg n="9">
     <l n="33">Ivi Letizia, bel nome italico</l>
     <l n="34">che omai sventura suona ne i secoli,</l>
     <l n="35">fu sposa, fu madre felice,</l>
     <l n="36">ahi troppo breve stagione! ed ivi,</l>
    </lg>
    <lg n="10">
     <l n="37">lanciata a i troni l'ultima folgore,</l>
     <l n="38">date concordi leggi tra i popoli,</l>
     <l n="39">dovevi, o consol, ritrarti</l>
     <l n="40">fra il mare e Dio cui tu credevi.</l>
    </lg>
    <lg n="11">
     <l n="41">Domestica ombra Letizia or abita</l>
     <l n="42">la vuota casa; non lei di Cesare</l>
     <l n="43">il raggio precinse: la còrsa</l>
     <l n="44">madre visse fra le tombe e l'are.</l>
    </lg>
    <lg n="12">
     <l n="45">Il suo fatale da gli occhi d'aquila,</l>
     <l n="46">le figlie come l'aurora splendide,</l>
     <l n="47">frementi speranze i nepoti,</l>
     <l n="48">tutti giacquer, tutti a lei lontano.</l>
    </lg>
    <lg n="13">
     <l n="49">Sta ne la notte la còrsa Niobe.</l>
     <l n="50">sta su la porta donde al battesimo</l>
     <l n="51">le usciano i figli, e le braccia</l>
     <l n="52">fiera tende su 'l selvaggio mare:</l>
    </lg>
    <lg n="14">
     <l n="53">e chiama, chiama, se da l'Americhe,</l>
     <l n="54">se di Britannia, se da l'arsa Africa</l>
     <l n="55">alcun di sua tragica prole</l>
     <l n="56">spinto da morte le approdi in seno.</l>
    </lg>
   </lg>
  </body>
 </text>
</TEI>