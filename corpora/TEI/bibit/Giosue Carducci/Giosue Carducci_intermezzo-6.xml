<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Intermezzo - 6</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_intermezzo-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Intermezzo - 6</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Intermezzo - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io, per me, no, non sono un organetto</l>
     <l n="2">Che suoni a ogni portone</l>
     <l n="3">De i soliti ragazzi nel conspetto</l>
     <l n="4">La solita canzone.</l>
    </lg>
    <lg n="2">
     <l n="5">Quando l'idea ne l'anima rovente</l>
     <l n="6">Si fonde con l'amore,</l>
     <l n="7">Divien fantasma, e a' regni de la mente</l>
     <l n="8">Vola fendendo il core;</l>
    </lg>
    <lg n="3">
     <l n="9">E la ferita stride aperta al vento,</l>
     <l n="10">Geme cruenta al sole:</l>
     <l n="11">Io non vi gitto le filacce drento</l>
     <l n="12">Di rime e di parole.</l>
    </lg>
    <lg n="4">
     <l n="13">E vommene co 'l mio cuor così fesso</l>
     <l n="14">Per questo viavai;</l>
     <l n="15">E il mio canto miglior sempre è quel desso,</l>
     <l n="16">Quel che non feci mai.</l>
    </lg>
    <lg n="5">
     <l n="17">Questo cor, questa piaga e la filaccia</l>
     <l n="18">Vuol dir, lettor mio buono,</l>
     <l n="19">Che di tropi barocchi anch'io vo a caccia</l>
     <l n="20">E che un poltrone io sono.</l>
    </lg>
    <lg n="6">
     <l n="21">Il primo è da gaglioffi, ma il secondo</l>
     <l n="22">Un buon mestier mi pare.</l>
     <l n="23">Io non pretendo illuminare il mondo,</l>
     <l n="24">Né il buffon gli vo' fare.</l>
    </lg>
    <lg n="7">
     <l n="25">Or, l'una cosa o l'altra si propone</l>
     <l n="26">Chi scrive al tempo nostro.</l>
     <l n="27">Faccia chi vuol l'apostolo o il buffone;</l>
     <l n="28">Costa poco l'inchiostro,</l>
    </lg>
    <lg n="8">
     <l n="29">E la parola meno, e l'onor nulla,</l>
     <l n="30">E la menzogna è il vero,</l>
     <l n="31">E tutto è falso. Oh via, che mai mi frulla</l>
     <l n="32">Adesso nel pensiero?</l>
    </lg>
    <lg n="9">
     <l n="33">Io sento in me qualcosa di Nerone,</l>
     <l n="34">Ma più puro e giocondo:</l>
     <l n="35">Non sangue o teste, io voglio, in conclusione,</l>
     <l n="36">Vo' schiaffeggiare il mondo.</l>
    </lg>
    <lg n="10">
     <l n="37">Detto fatto. Ogni strofe, alta, animosa,</l>
     <l n="38">Vola via senza guanti;</l>
     <l n="39">Ogni strofe è uno schiaffo a qualche cosa:</l>
     <l n="40">Avanti, avanti, avanti.</l>
    </lg>
   </lg>
  </body>
 </text>
</TEI>