<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXX</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te, certo, te, quando la veglia bruna</l>
     <l n="2">Lenti adduceva i sogni a la tua culla,</l>
     <l n="3">Te certo riguardò la bianca luna,</l>
     <l n="4">Bianca fanciulla.</l>
    </lg>
    <lg n="2">
     <l n="5">A te scese la dea ne la sua stanca</l>
     <l n="6">Serenitade e con i freddi baci</l>
     <l n="7">China al tuo viso – O fanciulletta bianca,</l>
     <l n="8">Disse – mi piaci. –</l>
    </lg>
    <lg n="3">
     <l n="9">E al fatal guardo, ove or s'annega e perde</l>
     <l n="10">L'anima mia, piovea lene il gentile</l>
     <l n="11">Tremolar del suo lume entro una verde</l>
     <l n="12">Notte d'aprile.</l>
    </lg>
    <lg n="4">
     <l n="13">Ti deponea tra i labbri la querela</l>
     <l n="14">De l'usignuolo al frondeggiante maggio,</l>
     <l n="15">Quando la selva odora e argentea vela</l>
     <l n="16">Nube il suo raggio;</l>
    </lg>
    <lg n="5">
     <l n="17">E del languor niveo fulgente, ond'ella</l>
     <l n="18">Ride a l'Aurora da le rosee braccia,</l>
     <l n="19">Ti diffondeva la persona bella,</l>
     <l n="20">La bella faccia:</l>
    </lg>
    <lg n="6">
     <l n="21">Onde a' cari occhi tuoi, dal cui profondo</l>
     <l n="22">Tutto lampeggia quel che ama e piace,</l>
     <l n="23">Nel roseo tempo che sorride il mondo</l>
     <l n="24">Io chiesi pace:</l>
    </lg>
    <lg n="7">
     <l n="25">Pace al tuo riso, ove fiorisce pura</l>
     <l n="26">La voluttà che nel mio spirto dorme,</l>
     <l n="27">E che promesso m'ha l'alma natura</l>
     <l n="28">Per mille forme.</l>
    </lg>
    <lg n="8">
     <l n="29">Ahi, ma la tua marmorëa bellezza</l>
     <l n="30">Mi sugge l'alma, e il senso de la vita</l>
     <l n="31">M'annebbia; e pur ne libo una dolcezza</l>
     <l n="32">Strana, infinita:</l>
    </lg>
    <lg n="9">
     <l n="33">Com'uom che va sotto la luna estiva</l>
     <l n="34">Tra verdi susurranti alberi al piano;</l>
     <l n="35">Che in fantastica luce arde la riva</l>
     <l n="36">Presso e lontano,</l>
    </lg>
    <lg n="10">
     <l n="37">Ed ei sente un desio d'ignoti amori</l>
     <l n="38">Una lenta dolcezza al cuor gravare,</l>
     <l n="39">E perdersi vorria tra i muti albori</l>
     <l n="40">E dileguare.</l>
    </lg>
   </lg>
  </body>
 </text>
</TEI>