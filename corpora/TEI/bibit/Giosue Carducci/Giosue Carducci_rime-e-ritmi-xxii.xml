<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - XXII</title>
    <author>Giosue Carducci</author>
   </titleStmt>
   <extent>
    <measure unit="stanza">32</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - XXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Agile e solo vien di colle in colle</l>
     <l n="2">quasi accennando l'arduo cipresso.</l>
     <l n="3">Forse Francesca temprò qui li ardenti</l>
     <l n="4">occhi al sorriso?</l>
    </lg>
    <lg n="2">
     <l n="5">Sta l'erta rupe, e non minaccia: in alto</l>
     <l n="6">guarda, e ripensa, il barcaiol, torcendo</l>
     <l n="7">l'ala de' remi in fretta dal notturno</l>
     <l n="8">Adria: sopra</l>
    </lg>
    <lg n="3">
     <l n="9">fuma il comignol del villan, che giallo</l>
     <l n="10">mesce frumento nel fervente rame</l>
     <l n="11">là dove torva l'aquila del vecchio</l>
     <l n="12">Guido covava.</l>
    </lg>
    <lg n="4">
     <l n="13">Ombra d'un fiore è la beltà, su cui</l>
     <l n="14">bianca farfalla poesia volteggia:</l>
     <l n="15">eco di tromba che si perde a valle</l>
     <l n="16">è la potenza.</l>
    </lg>
    <lg n="5">
     <l n="17">Fuga di tempi e barbari silenzi</l>
     <l n="18">vince e dal flutto de le cose emerge</l>
     <l n="19">sola, di luce a' secoli affluenti</l>
     <l n="20">faro, l'idea.</l>
    </lg>
    <lg n="6">
     <l n="21">Ecco la chiesa. E surse ella che ignoti</l>
     <l n="22">servi morian tra la romana plebe</l>
     <l n="23">quei che fûr poscia i Polentani e Dante</l>
     <l n="24">fecegli eterni.</l>
    </lg>
    <lg n="7">
     <l n="25">Forse qui Dante inginocchiossi? L'alta</l>
     <l n="26">fronte che Dio mirò da presso chiusa</l>
     <l n="27">entro le palme, ei lacrimava il suo</l>
     <l n="28">bel San Giovanni;</l>
    </lg>
    <lg n="8">
     <l n="29">e folgorante il sol rompea da' vasti</l>
     <l n="30">boschi su 'l mar. Del profugo a la mente</l>
     <l n="31">ospiti batton lucidi fantasmi</l>
     <l n="32">dal paradiso:</l>
    </lg>
    <lg n="9">
     <l n="33">mentre, dal giro de' brevi archi l'ala</l>
     <l n="34">candida schiusa verso l'oriente,</l>
     <l n="35">giubila il salmo In exitu cantando</l>
     <l n="36">Israel de Aegypto.</l>
    </lg>
    <lg n="10">
     <l n="37">Itala gente da le molte vite,</l>
     <l n="38">dove che albeggi la tua notte e un'ombra</l>
     <l n="39">vagoli spersa de' vecchi anni, vedi</l>
     <l n="40">ivi il poeta.</l>
    </lg>
    <lg n="11">
     <l n="41">Ma su' dischiusi tumuli per quelle</l>
     <l n="42">chiese prostesi in grigio sago i padri,</l>
     <l n="43">sparsi di turpe cenere le chiome</l>
     <l n="44">nere fluenti,</l>
    </lg>
    <lg n="12">
     <l n="45">al bizantino crocefisso, atroce</l>
     <l n="46">ne gli occhi bianchi livida magrezza,</l>
     <l n="47">chieser mercé de l'alta stirpe e de la</l>
     <l n="48">gloria di Roma.</l>
    </lg>
    <lg n="13">
     <l n="49">Da i capitelli orride forme intruse</l>
     <l n="50">a le memorie di scalpelli argivi,</l>
     <l n="51">sogni efferati e spasimi del bieco</l>
     <l n="52">settentrione,</l>
    </lg>
    <lg n="14">
     <l n="53">imbestiati degeneramenti</l>
     <l n="54">de l'oriente, al guizzo de la fioca</l>
     <l n="55">lampada, in turpe abbracciamento attorti,</l>
     <l n="56">zolfo ed inferno</l>
    </lg>
    <lg n="15">
     <l n="57">goffi sputavan su la prosternata</l>
     <l n="58">gregge: di dietro al battistero un fulvo</l>
     <l n="59">picciol cornuto diavolo guardava</l>
     <l n="60">e subsannava.</l>
    </lg>
    <lg n="16">
     <l n="61">Fuori stridea per monti e piani il verno</l>
     <l n="62">de la barbarie. Rapido saetta</l>
     <l n="63">nero vascello, con i venti e un dio</l>
     <l n="64">ch'ulula a poppa,</l>
    </lg>
    <lg n="17">
     <l n="65">fuoco saetta ed il furor d'Odino</l>
     <l n="66">su le arridenti di due mari a specchio</l>
     <l n="67">moli e cittadi a Enosigeo le braccia</l>
     <l n="68">bianche porgenti.</l>
    </lg>
    <lg n="18">
     <l n="69">Ahi, ahi! Procella d'ispide polledre</l>
     <l n="70">àvare ed unne e cavalier tremendi</l>
     <l n="71">sfilano: dietro spigolando allegra</l>
     <l n="72">ride la morte.</l>
    </lg>
    <lg n="19">
     <l n="73">Gesù, Gesù! Spalancano la tetra</l>
     <l n="74">bocca i sepolcri: a' venti a' nembi al sole</l>
     <l n="75">piangono rese anch'esse de' beati</l>
     <l n="76">màrtiri l'ossa.</l>
    </lg>
    <lg n="20">
     <l n="77">E quel che avanza il Vìnilo barbuto,</l>
     <l n="78">ridiscendendo da i castelli immuni,</l>
     <l n="79">sparte – reliquie, cenere, deserto –</l>
     <l n="80">con l'alabarda.</l>
    </lg>
    <lg n="21">
     <l n="81">Schiavi percossi e dispogliati, a voi</l>
     <l n="82">oggi la chiesa, patria, casa, tomba,</l>
     <l n="83">unica avanza: qui dimenticate,</l>
     <l n="84">qui non vedete.</l>
    </lg>
    <lg n="22">
     <l n="85">E qui percossi e dispogliati anch'essi</l>
     <l n="86">i percussori e spogliatori un giorno</l>
     <l n="87">vengano. Come ne la spumeggiante</l>
     <l n="88">vendemmia il tino</l>
    </lg>
    <lg n="23">
     <l n="89">ferve, e de' colli italici la bianca</l>
     <l n="90">uva e la nera calpestata e franta</l>
     <l n="91">sé disfacendo il forte e redolente</l>
     <l n="92">vino matura;</l>
    </lg>
    <lg n="24">
     <l n="93">qui, nel conspetto a Dio vendicatore</l>
     <l n="94">e perdonante, vincitori e vinti,</l>
     <l n="95">quei che al Signor pacificò, pregando,</l>
     <l n="96">Teodolinda,</l>
    </lg>
    <lg n="25">
     <l n="97">quei che Gregorio invidiava a' servi</l>
     <l n="98">ceppi tonando nel tuo verbo, o Roma,</l>
     <l n="99">memore forza e amor novo spiranti</l>
     <l n="100">fanno il Comune.</l>
    </lg>
    <lg n="26">
     <l n="101">Salve, affacciata al tuo balcon di poggi</l>
     <l n="102">tra Bertinoro alto ridente e il dolce</l>
     <l n="103">pian cui sovrasta fino al mar Cesena</l>
     <l n="104">donna di prodi,</l>
    </lg>
    <lg n="27">
     <l n="105">salve, chiesetta del mio canto! A questa</l>
     <l n="106">madre vegliarda, o tu rinnovellata</l>
     <l n="107">itala gente da le molte vite,</l>
     <l n="108">rendi la voce</l>
    </lg>
    <lg n="28">
     <l n="109">de la preghiera: la campana squilli</l>
     <l n="110">ammonitrice: il campanil risorto</l>
     <l n="111">canti di clivo in clivo a la campagna</l>
     <l n="112">Ave Maria.</l>
    </lg>
    <lg n="29">
     <l n="113">Ave Maria! Quando su l'aure corre</l>
     <l n="114">l'umil saluto, i piccioli mortali</l>
     <l n="115">scovrono il capo, curvano la fronte</l>
     <l n="116">Dante ed Aroldo.</l>
    </lg>
    <lg n="30">
     <l n="117">Una di flauti lenta melodia</l>
     <l n="118">passa invisibil fra la terra e il cielo:</l>
     <l n="119">spiriti forse che furon, che sono</l>
     <l n="120">e che saranno?</l>
    </lg>
    <lg n="31">
     <l n="121">Un oblio lene de la faticosa</l>
     <l n="122">vita, un pensoso sospirar quiete,</l>
     <l n="123">una soave volontà di pianto</l>
     <l n="124">l'anime invade.</l>
    </lg>
    <lg n="32">
     <l n="125">Taccion le fiere e gli uomini e le cose,</l>
     <l n="126">roseo 'l tramonto ne l'azzurro sfuma,</l>
     <l n="127">mormoran gli alti vertici ondeggianti</l>
     <l n="128">Ave Maria.</l>
    </lg>
   </lg>
  </body>
 </text>
</TEI>