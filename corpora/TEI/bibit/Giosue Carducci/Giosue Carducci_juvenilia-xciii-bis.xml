<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XCIII bis</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xciii-bis</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XCIII bis</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XCIII bis</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come bella, o argentea Croce,</l>
     <l n="2">Splendi a gli occhi e arridi a' cuori</l>
     <l n="3">Su 'l palagio de' Priori</l>
     <l n="4">Ne la libera città;</l>
    </lg>
    <lg n="2">
     <l n="5">Dove il secolo feroce,</l>
     <l n="6">Posta giù l'ùnnica asprezza,</l>
     <l n="7">Rivestì di gentilezza</l>
     <l n="8">La romana libertà!</l>
    </lg>
    <lg n="3">
     <l n="9">A Vittorio i nostri carmi</l>
     <l n="10">Ne le piazze popolose,</l>
     <l n="11">De' figliuoli e de le spose</l>
     <l n="12">Consacriamo a lui l'amor,</l>
    </lg>
    <lg n="4">
     <l n="13">E lo strepito de l'armi</l>
     <l n="14">E il furor de' fieri petti</l>
     <l n="15">E la folgor de i moschetti</l>
     <l n="16">In presenza a gli oppressor.</l>
    </lg>
    <lg n="5">
     <l n="17">Il combattere fia gioia,</l>
     <l n="18">Fia 'l morire a noi vittoria:</l>
     <l n="19">Pugnerà con noi la gloria</l>
     <l n="20">Ed il nome de i maggior.</l>
    </lg>
    <lg n="6">
     <l n="21">Ma te, o Croce di Savoia,</l>
     <l n="22">Altra gente invoca e aspetta:</l>
     <l n="23">A chiamar la gran vendetta</l>
     <l n="24">Sorge un grido di dolor.</l>
    </lg>
    <lg n="7">
     <l n="25">È Venezia. In riva al mare</l>
     <l n="26">Siede, guarda, e al ciel si duole;</l>
     <l n="27">E conforto aver non vuole,</l>
     <l n="28">Perché figli più non ha.</l>
    </lg>
    <lg n="8">
     <l n="29">Oh qua l'armi! e a fulminare</l>
     <l n="30">Torna, o re, nel tuo sentiero:</l>
     <l n="31">Dove regna lo straniero,</l>
     <l n="32">Va', ti mostra, e fuggirà.</l>
    </lg>
    <lg n="9">
     <l n="33">Noi, progenie non indegna</l>
     <l n="34">Di magnanimi maggiori,</l>
     <l n="35">Noi con l'armi e con i cuori</l>
     <l n="36">Ci aduniamo intorno a te.</l>
    </lg>
    <lg n="10">
     <l n="37">Dio ti salvi, o cara insegna,</l>
     <l n="38">Nostro amore e nostra gioia!</l>
     <l n="39">Bianca Croce di Savoia,</l>
     <l n="40">Dio ti salvi! e salvi il re!</l>
    </lg>
   </lg>
  </body>
 </text>
</TEI>