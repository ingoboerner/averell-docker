<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXXIII</title>
    <author>Giosue Carducci</author>
   </titleStmt>
   <extent>
    <measure unit="stanza">18</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O arcadi e romantici fratelli</l>
     <l n="2">D'impertinenza e di castroneria,</l>
     <l n="3">Che è questo che vi frulla in fantasia</l>
     <l n="4">D'impecorirci i cuori ed i cervelli?</l>
    </lg>
    <lg n="2">
     <l n="5">Ladre tantaferate e ritornelli</l>
     <l n="6">Udimmo troppe, e fu gran cortesia</l>
     <l n="7">Non cacciarvi a pedate dietrovia,</l>
     <l n="8">Buffoni, arcibuffoni e menestrelli.</l>
    </lg>
    <lg n="3">
     <l n="9">Buffoni, arcibuffoni, ite in bordello</l>
     <l n="10">Con vostri salmi e vostre trenodie</l>
     <l n="11">Che d'eretico sanno e di monello.</l>
    </lg>
    <lg n="4">
     <l n="12">Voi bestemmiate come genti pie</l>
     <l n="13">Co 'l reliquario in man, sotto un mantello</l>
     <l n="14">Accoppiando le Taide e le Marie.</l>
    </lg>
    <lg n="5">
     <l n="15">Dite le litanie,</l>
     <l n="16">E non ci ricantate tuttavia</l>
     <l n="17">Con stil francioso e di tedescheria</l>
    </lg>
    <lg n="6">
     <l n="18">Italia Italia mia!</l>
     <l n="19">Or via, che Dante e Niccolò s'inchina</l>
     <l n="20">A questa bella Italia parigina!</l>
    </lg>
    <lg n="7">
     <l n="21">Andate a la berlina,</l>
     <l n="22">Ché de le nostre terre italiane</l>
     <l n="23">Stalle faceste di bestiacce strane.</l>
    </lg>
    <lg n="8">
     <l n="24">Torrei prima il gran cane</l>
     <l n="25">Od un muftì, che niun de' vostri eroi,</l>
     <l n="26">O i magni italianon che siete voi.</l>
    </lg>
    <lg n="9">
     <l n="27">Più perniciosi a noi</l>
     <l n="28">Che un battaglion tra svizzeri e croati</l>
     <l n="29">E trentamila inquisitori frati.</l>
    </lg>
    <lg n="10">
     <l n="30">Patriotti garbati,</l>
     <l n="31">Smettete la commedia e gli spauracchi,</l>
     <l n="32">Ché noi siam tutti stracchi stracchi stracchi.</l>
    </lg>
    <lg n="11">
     <l n="33">Armatevi di tacchi,</l>
     <l n="34">Mettete a le zampette i barbacani:</l>
     <l n="35">Voi siete tutti nani nani nani.</l>
    </lg>
    <lg n="12">
     <l n="36">E per noi italiani,</l>
     <l n="37">Se non trovate un diavol che v'impenni,</l>
     <l n="38">Voi siete tutti menni menni menni.</l>
    </lg>
    <lg n="13">
     <l n="39">Se pria non vi scotenni</l>
     <l n="40">Cotesta frega di far poesia,</l>
     <l n="41">Ne le risaie de la Lombardia</l>
    </lg>
    <lg n="14">
     <l n="42">Vogliam farvi una stia:</l>
     <l n="43">E vi ci chiuderemo; e per becchime</l>
     <l n="44">V'inghebbieremo de le vostre rime.</l>
    </lg>
    <lg n="15">
     <l n="45">Se vi salvi il lattime,</l>
     <l n="46">Vi daremo a mangiar de le ballate,</l>
     <l n="47">Dicendovi – buon prò, oche infreddate.</l>
    </lg>
    <lg n="16">
     <l n="48">Ma deh non ci scappate,</l>
     <l n="49">Che vi racchiapperemo; e i refrattari</l>
     <l n="50">Saran costretti di compor lunari</l>
    </lg>
    <lg n="17">
     <l n="51">In versi settenari</l>
     <l n="52">Al lume de la luna e per la bruna</l>
     <l n="53">Notte sopra la tacita laguna.</l>
    </lg>
    <lg n="18">
     <l n="54">Così farem fortuna,</l>
     <l n="55">Battendo la gran cassa a i vostri ardori</l>
     <l n="56">Lo Spettatore di tutti i colori.</l>
    </lg>
   </lg>
  </body>
 </text>
</TEI>