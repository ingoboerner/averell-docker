<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XIII</title>
    <author>Giosue Carducci</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Corri, tra' rosei fuochi del vespero,</l>
     <l n="2">corri, Addua cerulo: Lidia su 'l placido</l>
     <l n="3">fiume, e il tenero amore,</l>
     <l n="4">al sole occiduo naviga.</l>
    </lg>
    <lg n="2">
     <l n="5">Ecco, ed il memore ponte dilungasi:</l>
     <l n="6">cede l'aereo de gli archi slancio,</l>
     <l n="7">e al liquido s'agguaglia</l>
     <l n="8">pian che allargasi e mormora.</l>
    </lg>
    <lg n="3">
     <l n="9">Le mura dìrute di Lodi fuggono</l>
     <l n="10">arrampicandosi nere al declivio</l>
     <l n="11">verde e al docile colle.</l>
     <l n="12">Addio, storia de gli uomini.</l>
    </lg>
    <lg n="4">
     <l n="13">Quando il romuleo marte ed il barbaro</l>
     <l n="14">ruggîr ne' ferrei cozzi, e qui vindice</l>
     <l n="15">la rabbia di Milano</l>
     <l n="16">arse in itali incendii,</l>
    </lg>
    <lg n="5">
     <l n="17">tu ancor dal Lario verso l'Erìdano</l>
     <l n="18">scendevi, o Addua, con desio placido,</l>
     <l n="19">con murmure solenne,</l>
     <l n="20">giù pe' taciti pascoli.</l>
    </lg>
    <lg n="6">
     <l n="21">Quando su 'l dubbio ponte tra i folgori</l>
     <l n="22">passava il pallido còrso, recandosi</l>
     <l n="23">di due secoli il fato</l>
     <l n="24">ne l'esile man giovine,</l>
    </lg>
    <lg n="7">
     <l n="25">tu il molto celtico sangue ed il teutono</l>
     <l n="26">lavavi, o Addua, via: su le tremule</l>
     <l n="27">acque il nitrico fumo</l>
     <l n="28">putrido disperdeasi.</l>
    </lg>
    <lg n="8">
     <l n="29">Moriano gli ultimi tuon de la folgore</l>
     <l n="30">franca ne i concavi seni: volgeasi</l>
     <l n="31">da i limpidi lavacri</l>
     <l n="32">il bue candido, attonito.</l>
    </lg>
    <lg n="9">
     <l n="33">Ov'è or l'aquila di Pompeo? l'aquila</l>
     <l n="34">ov'è de l'ispido sir di Soavia</l>
     <l n="35">e del pallido còrso?</l>
     <l n="36">Tu corri, o Addua cerulo.</l>
    </lg>
    <lg n="10">
     <l n="37">Corri tra' rosei fuochi del vespero,</l>
     <l n="38">corri, Addua cerulo: Lidia su 'l placido</l>
     <l n="39">fiume, e il tenero amore,</l>
     <l n="40">al sole occiduo naviga.</l>
    </lg>
    <lg n="11">
     <l n="41">Sotto l'olimpico riso de l'aere</l>
     <l n="42">la terra palpita: ogni onda accendesi</l>
     <l n="43">e trepida risalta</l>
     <l n="44">di fulgidi amor turgida.</l>
    </lg>
    <lg n="12">
     <l n="45">Molle de' giovani prati l'effluvio</l>
     <l n="46">va sopra l'umido pian: l'acque a' margini</l>
     <l n="47">di gemiti e sorrisi</l>
     <l n="48">un suon morbido frangono.</l>
    </lg>
    <lg n="13">
     <l n="49">E il legno scivola lieve: tra le uberi</l>
     <l n="50">sponde lo splendido fiume devolvesi:</l>
     <l n="51">trascorrono de' campi</l>
     <l n="52">i grandi alberi, e accennano,</l>
    </lg>
    <lg n="14">
     <l n="53">e giù da gli alberi, su da le floride</l>
     <l n="54">siepi, per l'auree strisce e le rosee,</l>
     <l n="55">s'inseguono gli augelli</l>
     <l n="56">e amore ilari mescono.</l>
    </lg>
    <lg n="15">
     <l n="57">Corri tra' rosei fuochi del vespero,</l>
     <l n="58">corri, Addua cerulo: Lidia su 'l placido</l>
     <l n="59">fiume naviga, e amore</l>
     <l n="60">d'ambrosia irriga l'aure.</l>
    </lg>
    <lg n="16">
     <l n="61">Tra' pingui pascoli sotto il sole aureo</l>
     <l n="62">tu con l'Erìdano scendi a confonderti:</l>
     <l n="63">precipita a l'occaso</l>
     <l n="64">il sole infaticabile.</l>
    </lg>
    <lg n="17">
     <l n="65">O sole, o Addua corrente, l'anima</l>
     <l n="66">per un elisio dietro voi naviga:</l>
     <l n="67">ove ella e il mutuo amore,</l>
     <l n="68">o Lidia, perderannosi?</l>
    </lg>
    <lg n="18">
     <l n="69">Non so; ma perdermi lungi da gli uomini</l>
     <l n="70">amo or di Lidia nel guardo languido,</l>
     <l n="71">ove nuotano ignoti</l>
     <l n="72">desiderii e misterii.</l>
    </lg>
   </lg>
  </body>
 </text>
</TEI>