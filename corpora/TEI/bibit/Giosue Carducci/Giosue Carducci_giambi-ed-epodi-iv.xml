<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - IV</title>
    <author>Giosue Carducci</author>
   </titleStmt>
   <extent>
    <measure unit="stanza">25</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - IV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma non così, quando superbo apriva</l>
     <l n="2">L'ali e ne' raggi di vittoria adorno</l>
     <l n="3">Almo rise d'Italia in ogni riva</l>
     <l n="4">Il tuo gran giorno,</l>
    </lg>
    <lg n="2">
     <l n="5">Ma non così sperai, Bologna, il canto</l>
     <l n="6">Recar votivo a l'urna de' tuoi forti.</l>
     <l n="7">Oggi insegna la Musa iroso il pianto.</l>
     <l n="8">Fremono i morti</l>
    </lg>
    <lg n="3">
     <l n="9">Abbandonati a' retici dirupi,</l>
     <l n="10">Il verde Mincio flebile risponde;</l>
     <l n="11">E lunge ne gl'issèi pelaghi cupi</l>
     <l n="12">Rimugghian l'onde,</l>
    </lg>
    <lg n="4">
     <l n="13">Se per l'azzurro ciel la gialla insegna</l>
     <l n="14">Passa a gl'itali zefiri ventando</l>
     <l n="15">E lieto lo stranier da poppa segna</l>
     <l n="16">Il sen nefando.</l>
    </lg>
    <lg n="5">
     <l n="17">Ahi, come punto da mortifer angue,</l>
     <l n="18">Ahi, di veleno il cor ferve e ribolle!</l>
     <l n="19">Fumate ancor d'invendicato sangue,</l>
     <l n="20">Romane zolle!</l>
    </lg>
    <lg n="6">
     <l n="21">O forti di Bologna, a voi la fuga</l>
     <l n="22">De' nemici irraggiava il guardo estinto;</l>
     <l n="23">E, mentre posa ed il sudor s'asciuga,</l>
     <l n="24">– Abbiamo vinto –</l>
    </lg>
    <lg n="7">
     <l n="25">Disse, chinato sopra il sen trafitto</l>
     <l n="26">Del compagno, il compagno. A le parole</l>
     <l n="27">Pallido ei rise, e su i cubiti ritto</l>
     <l n="28">Salutò il sole</l>
    </lg>
    <lg n="8">
     <l n="29">Occidente e l'Italia. E la mattina</l>
     <l n="30">Lo stranier, come lupo arduo che agogna,</l>
     <l n="31">Ululato avea su da la collina:</l>
     <l n="32">– Odi, o Bologna.</l>
    </lg>
    <lg n="9">
     <l n="33">Le mie vittoriose aquile io voglio</l>
     <l n="34">Piantar dove moriva il tuo Zamboni</l>
     <l n="35">A i tre color pensando; e vo' l'orgoglio</l>
     <l n="36">De' tuoi garzoni</l>
    </lg>
    <lg n="10">
     <l n="37">Pestar sì come il piè de' miei cavalli</l>
     <l n="38">Pesta il fien de' tuoi campi. A Dio gradito,</l>
     <l n="39">Empier di San Petronio io vo' gli stalli</l>
     <l n="40">Del lor nitrito.</l>
    </lg>
    <lg n="11">
     <l n="41">Vo' il tuo vin pe' miei prodi ed i sorrisi</l>
     <l n="42">De le donne: a la mia staffa prostrati</l>
     <l n="43">Ne la polvere io vo' gli antichi visi</l>
     <l n="44">De' tuoi magnati.</l>
    </lg>
    <lg n="12">
     <l n="45">Odi, Bologna. Stride ampia la rossa</l>
     <l n="46">Ala del foco su' miei passi: l'ira</l>
     <l n="47">Porto e il ferro ed il sal di Barbarossa:</l>
     <l n="48">Sermide mira. –</l>
    </lg>
    <lg n="13">
     <l n="49">Lo stranier così disse. Ed un umìle</l>
     <l n="50">Dolor prostrò per l'alte case il gramo</l>
     <l n="51">Cuor de' magnati. Ma la plebe vile</l>
     <l n="52">Gridò: Moriamo.</l>
    </lg>
    <lg n="14">
     <l n="53">E tra 'l fuoco e tra 'l fumo e le faville</l>
     <l n="54">E 'l grandinar de la rovente scaglia</l>
     <l n="55">Ti gittasti feroce in mezzo a i mille,</l>
     <l n="56">Santa canaglia.</l>
    </lg>
    <lg n="15">
     <l n="57">Chi pari a te, se ne le piazze antiche</l>
     <l n="58">De' tuoi padri guerreggi? Al tuo furore,</l>
     <l n="59">Sì come solchi di mature spiche</l>
     <l n="60">Al mietitore,</l>
    </lg>
    <lg n="16">
     <l n="61">Cedon le file; e via per l'aria accesa</l>
     <l n="62">La furia del rintocco ulula forte</l>
     <l n="63">Contro i tamburi e in vetta d'ogni chiesa</l>
     <l n="64">Canta la morte.</l>
    </lg>
    <lg n="17">
     <l n="65">Da gli odi fiamma d'olocausti santi,</l>
     <l n="66">Da i vapori del sangue alito pio</l>
     <l n="67">Sale: o martire plebe, a te davanti</l>
     <l n="68">Folgora Dio.</l>
    </lg>
    <lg n="18">
     <l n="69">Ecco, su' corpi de' mal noti eroi</l>
     <l n="70">Erge la patria i suoi color festiva;</l>
     <l n="71">Ed i vecchi e le donne e i figli tuoi</l>
     <l n="72">Gridano: Viva.</l>
    </lg>
    <lg n="19">
     <l n="73">Il tuo sangue a la patria oggi: a la legge</l>
     <l n="74">Il sangue e il pan domani. E pur non fai</l>
     <l n="75">Tu leggi, o plebe, e, diredato gregge,</l>
     <l n="76">Patria non hai.</l>
    </lg>
    <lg n="20">
     <l n="77">Ma quei che a te niegan la patria, quelli</l>
     <l n="78">Che per sangue e sudor ti dànno oltraggio,</l>
     <l n="79">Ne' giorni del conflitto orridi e belli,</l>
     <l n="80">Quando al gran raggio</l>
    </lg>
    <lg n="21">
     <l n="81">De l'estate si muore e incontro al rombo</l>
     <l n="82">De' cannoni le picche ondanti vanno</l>
     <l n="83">E co' le pietre si risponde al piombo,</l>
     <l n="84">Ove, ove stanno?</l>
    </lg>
    <lg n="22">
     <l n="85">Oh qui non le tediose alme trastulla</l>
     <l n="86">De' giuochi la vicenda e de le dame!</l>
     <l n="87">La santa Libertà non è fanciulla</l>
     <l n="88">Da poco rame;</l>
    </lg>
    <lg n="23">
     <l n="89">Marchesa ella non è che in danza scocchi</l>
     <l n="90">Da' tondeggianti membri agil diletto,</l>
     <l n="91">Il cui busto offre il seno ed offron gli occhi</l>
     <l n="92">Tremuli il letto:</l>
    </lg>
    <lg n="24">
     <l n="93">Dura virago ell'è, dure domanda</l>
     <l n="94">Di perigli e d'amor pruove famose:</l>
     <l n="95">In mezzo al sangue de la sua ghirlanda</l>
     <l n="96">Crescon le rose.</l>
    </lg>
    <lg n="25">
     <l n="97">Dormono ancora i fior dolce fiammanti</l>
     <l n="98">Ne' bocci verdi; ma il soave e puro</l>
     <l n="99">April verrà. D'agosto ombre aspettanti.</l>
     <l n="100">Per voi lo giuro.</l>
    </lg>
   </lg>
  </body>
 </text>
</TEI>