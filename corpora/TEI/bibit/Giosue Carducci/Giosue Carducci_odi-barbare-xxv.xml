<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXV</title>
    <author>Giosue Carducci</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando la Donna Sabauda il fulgido</l>
     <l n="2">sguardo al liuto reca e su 'l memore</l>
     <l n="3">ministro d'eroici lai</l>
     <l n="4">la mano e l'inclita fronte piega,</l>
    </lg>
    <lg n="2">
     <l n="5">commove un conscio spirito l'agili</l>
     <l n="6">corde e dal seno concavo mistico</l>
     <l n="7">la musa de' tempi che fûro</l>
     <l n="8">sale aspersa di faville d'oro;</l>
    </lg>
    <lg n="3">
     <l n="9">e un coro e un canto di forme aeree,</l>
     <l n="10">quali già vide l'Alighier movere</l>
     <l n="11">ne' giri d'armonica stanza,</l>
     <l n="12">cinge l'italica Margherita.</l>
    </lg>
    <lg n="4">
     <l n="13">«Io —dice l'una, cui la cesarie</l>
     <l n="14">inonda bionda gli omeri nivei</l>
     <l n="15">e gli occhi natanti nel lume</l>
     <l n="16">de l'estasi chiedono le sfere—</l>
    </lg>
    <lg n="5">
     <l n="17">io son, regina, —dice— la nobile</l>
     <l n="18">Canzone; e a' cieli volai da l'anima</l>
     <l n="19">di Dante, quand'egli nel maggio</l>
     <l n="20">angeli e spiriti lineava.</l>
    </lg>
    <lg n="6">
     <l n="21">Io del Petrarca sovra le lacrime</l>
     <l n="22">passai tingendo d'azzurro l'aere</l>
     <l n="23">e accesi corone di stelle</l>
     <l n="24">in su l'aurea treccia d'Avignone.</l>
    </lg>
    <lg n="7">
     <l n="25">Non mai più alto sospiro d'anime</l>
     <l n="26">surse dal canto. Di te le laudi</l>
     <l n="27">a' due leverò che l'Italia</l>
     <l n="28">poeti massimi rivelaro».</l>
    </lg>
    <lg n="8">
     <l n="29">«A me la terra piace —nel cantico</l>
     <l n="30">una seconda balzando applaude</l>
     <l n="31">con l'asta e lo scudo, e da l'elmo</l>
     <l n="32">fosca fugge a' venti la criniera—.</l>
    </lg>
    <lg n="9">
     <l n="33">Piace, se lampi d'acciaio solcano,</l>
     <l n="34">se ferrei nembi rompono l'aere</l>
     <l n="35">e cadon le insegne davanti</l>
     <l n="36">al flutto e a l'impeto de' cavalli.</l>
    </lg>
    <lg n="10">
     <l n="37">A cui la morte teme non ridono</l>
     <l n="38">le muse in cielo, quaggiù le vergini.</l>
     <l n="39">Avanti, Savoia! non anche</l>
     <l n="40">tutta desti la bandiera al vento.</l>
    </lg>
    <lg n="11">
     <l n="41">La Sirventese sono. A me l'aquila</l>
     <l n="42">che da Superga rivola al Tevere</l>
     <l n="43">e i folgori stringe severa</l>
     <l n="44">dritta ne l'iride tricolore».</l>
    </lg>
    <lg n="12">
     <l n="45">«Ed io —la terza dice, di mammole</l>
     <l n="46">viole un cerchio tessendo, e semplice</l>
     <l n="47">di rose e ligustri il sembiante</l>
     <l n="48">ombra sotto la castanea chioma—</l>
    </lg>
    <lg n="13">
     <l n="49">la Pastorella sono. Di facili</l>
     <l n="50">amori e sdegni, danze e tripudii,</l>
     <l n="51">non più rendo gli echi: una nube</l>
     <l n="52">va di tristizia su la terra.</l>
    </lg>
    <lg n="14">
     <l n="53">A te da' verdi mugghianti pascoli,</l>
     <l n="54">da' biondi campi, da le pomifere</l>
     <l n="55">colline, da' boschi sonanti</l>
     <l n="56">di scuri e dal fumo de' tuguri,</l>
    </lg>
    <lg n="15">
     <l n="57">io reco il blando riso de' parvoli,</l>
     <l n="58">di spose e figlie reco le lacrime</l>
     <l n="59">e i cenni de' capi canuti</l>
     <l n="60">che ti salutano pia madre».</l>
    </lg>
    <lg n="16">
     <l n="61">Tali, o Signora, forme e fantasimi</l>
     <l n="62">a voi d'intorno cantando volano</l>
     <l n="63">dal vago liuto: a la lira</l>
     <l n="64">io li do di Roma imperiante,</l>
    </lg>
    <lg n="17">
     <l n="65">qui dove l'Alpi de le virginee</l>
     <l n="66">cime più al sole diffusa raggiano</l>
     <l n="67">la bianca letizia da immenso</l>
     <l n="68">circolo, e cerula tra l'argento</l>
    </lg>
    <lg n="18">
     <l n="69">per i tonanti varchi precipita</l>
     <l n="70">la Dora a valle cercando Italia,</l>
     <l n="71">e sceser vostri avi ferrati</l>
     <l n="72">con la spada e con la bianca croce.</l>
    </lg>
    <lg n="19">
     <l n="73">Dal grande altare nival gli spiriti</l>
     <l n="74">del Montebianco sorgono attoniti,</l>
     <l n="75">a udire l'eloquio di Dante,</l>
     <l n="76">ne' ritmi fulgidi di Venosa,</l>
    </lg>
    <lg n="20">
     <l n="77">dopo cotanto strazio barbarico</l>
     <l n="78">ponendo verde sempre di gloria</l>
     <l n="79">il lauro di Livia a la fronte</l>
     <l n="80">de la Sabauda Margherita,</l>
    </lg>
    <lg n="21">
     <l n="81">a voi, traverso l'onde de i secoli,</l>
     <l n="82">di due forti evi ricantar l'anima,</l>
     <l n="83">o figlia e regina del sacro</l>
     <l n="84">rinnovato popolo latino.</l>
    </lg>
   </lg>
  </body>
 </text>
</TEI>