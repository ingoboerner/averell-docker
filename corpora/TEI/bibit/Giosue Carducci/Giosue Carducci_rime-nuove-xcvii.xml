<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XCVII</title>
    <author>Giosue Carducci</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xcvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XCVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XCVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cupi a notte canti suonano</l>
     <l n="2">Da Cosenza su 'l Busento,</l>
     <l n="3">Cupo il fiume gli rimormora</l>
     <l n="4">Dal suo gorgo sonnolento.</l>
    </lg>
    <lg n="2">
     <l n="5">Su e giù pe 'l fiume passano</l>
     <l n="6">E ripassano ombre lente:</l>
     <l n="7">Alarico i Goti piangono,</l>
     <l n="8">Il gran morto di lor gente.</l>
    </lg>
    <lg n="3">
     <l n="9">Ahi sì presto e da la patria</l>
     <l n="10">Così lungi avrà il riposo,</l>
     <l n="11">Mentre ancor bionda per gli ómeri</l>
     <l n="12">Va la chioma al poderoso!</l>
    </lg>
    <lg n="4">
     <l n="13">Del Busento ecco si schierano</l>
     <l n="14">Su le sponde i Goti a pruova,</l>
     <l n="15">E dal corso usato il piegano</l>
     <l n="16">Dischiudendo una via nuova.</l>
    </lg>
    <lg n="5">
     <l n="17">Dove l'onde pria muggivano</l>
     <l n="18">Cavan, cavano la terra;</l>
     <l n="19">E profondo il corpo calano,</l>
     <l n="20">A cavallo, armato in guerra.</l>
    </lg>
    <lg n="6">
     <l n="21">Lui di terra anche ricoprono</l>
     <l n="22">E gli arnesi d'òr lucenti:</l>
     <l n="23">De l'eroe crescan su l'umida</l>
     <l n="24">Fossa l'erbe de i torrenti!</l>
    </lg>
    <lg n="7">
     <l n="25">Poi, ridotto a i noti tramiti,</l>
     <l n="26">Il Busento lasciò l'onde</l>
     <l n="27">Per l'antico letto valide</l>
     <l n="28">Spumeggiar tra le due sponde.</l>
    </lg>
    <lg n="8">
     <l n="29">Cantò allora un coro d'uomini:</l>
     <l n="30">– Dormi, o re, ne la tua gloria!</l>
     <l n="31">Man romana mai non vìoli</l>
     <l n="32">La tua tomba e la memoria! –</l>
    </lg>
    <lg n="9">
     <l n="33">Cantò, e lungo il canto udivasi</l>
     <l n="34">Per le schiere gote errare:</l>
     <l n="35">Recal tu, Busento rapido,</l>
     <l n="36">Recal tu da mare a mare.</l>
    </lg>
   </lg>
  </body>
 </text>
</TEI>