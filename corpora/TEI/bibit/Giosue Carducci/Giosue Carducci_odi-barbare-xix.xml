<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XIX</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Breve ne l'onda placida avanzasi</l>
     <l n="2">striscia di sassi. Boschi di lauro</l>
     <l n="3">frondeggiano dietro spirando</l>
     <l n="4">effluvi e murmuri ne la sera.</l>
    </lg>
    <lg n="2">
     <l n="5">Davanti, larga, nitida, candida</l>
     <l n="6">splende la luna: l'astro di Venere</l>
     <l n="7">sorridele presso e del suo</l>
     <l n="8">palpito lucido tinge il cielo.</l>
    </lg>
    <lg n="3">
     <l n="9">Par che da questo nido pacifico</l>
     <l n="10">in picciol legno l'uom debba movere</l>
     <l n="11">secreto a colloqui d'amore</l>
     <l n="12">leni su i zefiri, la sua donna</l>
    </lg>
    <lg n="4">
     <l n="13">fisa guatando l'astro di Venere.</l>
     <l n="14">Italia, Italia, donna de i secoli,</l>
     <l n="15">de' vati e de' martiri donna,</l>
     <l n="16">inclita vedova dolorosa,</l>
    </lg>
    <lg n="5">
     <l n="17">quindi il tuo fido mosse cercandoti</l>
     <l n="18">pe' mari. Al collo leonino avvoltosi</l>
     <l n="19">il puncio, la spada di Roma</l>
     <l n="20">alta su l'omero bilanciando,</l>
    </lg>
    <lg n="6">
     <l n="21">stiè Garibaldi. Cheti venivano</l>
     <l n="22">a cinque a dieci, poi dileguavano,</l>
     <l n="23">drappelli oscuri, ne l'ombra,</l>
     <l n="24">i mille vindici del destino,</l>
    </lg>
    <lg n="7">
     <l n="25">come pirati che a preda gissero;</l>
     <l n="26">ed a te occulti givano, Italia,</l>
     <l n="27">per te mendicando la morte</l>
     <l n="28">al cielo, al pelago, a i fratelli.</l>
    </lg>
    <lg n="8">
     <l n="29">Superba ardeva di lumi e cantici</l>
     <l n="30">nel mar morenti lontano Genova</l>
     <l n="31">al vespro lunare dal suo</l>
     <l n="32">arco marmoreo di palagi.</l>
    </lg>
    <lg n="9">
     <l n="33">Oh casa dove presago genio</l>
     <l n="34">a Pisacane segnava il transito</l>
     <l n="35">fatale, oh dimora onde Aroldo</l>
     <l n="36">sitì l'eroico Missolungi!</l>
    </lg>
    <lg n="10">
     <l n="37">Una corona di luce olimpica</l>
     <l n="38">cinse i fastigi bianchi in quel vespero</l>
     <l n="39">del cinque di maggio. Vittoria</l>
     <l n="40">fu il sacrificio, o poesia.</l>
    </lg>
    <lg n="11">
     <l n="41">E tu ridevi, stella di Venere,</l>
     <l n="42">stella d'Italia, stella di Cesare:</l>
     <l n="43">non mai primavera più sacra</l>
     <l n="44">d'animi italici illuminasti,</l>
    </lg>
    <lg n="12">
     <l n="45">da quando ascese tacita il Tevere</l>
     <l n="46">d'Enea la prora d'avvenir gravida</l>
     <l n="47">e cadde Pallante appo i clivi</l>
     <l n="48">che sorger videro l'alta Roma.</l>
    </lg>
   </lg>
  </body>
 </text>
</TEI>