<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XCIII</title>
    <author>Giosue Carducci</author>
   </titleStmt>
   <extent>
    <measure unit="stanza">32</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xciii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XCIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XCIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già levata ne gli spaldi</l>
     <l n="2">De' castelli subalpini,</l>
     <l n="3">Tra le selve ardue de' pini</l>
     <l n="4">Ondeggianti a l'aquilon;</l>
    </lg>
    <lg n="2">
     <l n="5">De' marchesi austeri e baldi</l>
     <l n="6">Fiammeggiante ne i brocchieri,</l>
     <l n="7">Quando i ferrei cavalieri</l>
     <l n="8">Ruinaro a la tenzon;</l>
    </lg>
    <lg n="3">
     <l n="9">Come bella, o argentea Croce,</l>
     <l n="10">Splendi a gli occhi e arridi a' cuori</l>
     <l n="11">Su 'l palagio de' Priori</l>
     <l n="12">Ne la libera città;</l>
    </lg>
    <lg n="4">
     <l n="13">Dove il secolo feroce,</l>
     <l n="14">Posta giù l'ùnnica asprezza,</l>
     <l n="15">Rivestì di gentilezza</l>
     <l n="16">La romana libertà.</l>
    </lg>
    <lg n="5">
     <l n="17">Vero è ben: qui non sorgesti</l>
     <l n="18">A l'omaggio de i vassalli,</l>
     <l n="19">Giù squillando per le valli</l>
     <l n="20">L'alto cenno del signor;</l>
    </lg>
    <lg n="6">
     <l n="21">Né tornei ferir vedesti</l>
     <l n="22">Né d'amore adunar corti,</l>
     <l n="23">E lodar le belle e i forti</l>
     <l n="24">Non udisti il trovator.</l>
    </lg>
    <lg n="7">
     <l n="25">Una plebe di potenti</l>
     <l n="26">Qui giurossi al franco stato.</l>
     <l n="27">E il barone spodestato</l>
     <l n="28">Si raccolse tra gli artier,</l>
    </lg>
    <lg n="8">
     <l n="29">Quando sursero portenti</l>
     <l n="30">Da le sete e da le lane,</l>
     <l n="31">E le logge popolane</l>
     <l n="32">Vider Giano e l'Alighier.</l>
    </lg>
    <lg n="9">
     <l n="33">Ma la luce che a te intorno</l>
     <l n="34">Novamente arde e sfavilla,</l>
     <l n="35">E da Susa fino a Scilla</l>
     <l n="36">Trae le nostre anime a te,</l>
    </lg>
    <lg n="10">
     <l n="37">Nel desio d'un più bel giorno</l>
     <l n="38">Che, cessati i duri esigli,</l>
     <l n="39">La gran madre unisca i figli</l>
     <l n="40">Sotto il nome del tuo re;</l>
    </lg>
    <lg n="11">
     <l n="41">Quella luce tra gli orrori</l>
     <l n="42">De l'Italica sventura.</l>
     <l n="43">Queste tombe e queste mura</l>
     <l n="44">A i dì novi la serbâr.</l>
    </lg>
    <lg n="12">
     <l n="45">Tal su l'urne de' maggiori</l>
     <l n="46">A la tarda etrusca prole</l>
     <l n="47">La favilla alma del sole</l>
     <l n="48">I sepolcri tramandar.</l>
    </lg>
    <lg n="13">
     <l n="49">Qui Alighier nel santo petto</l>
     <l n="50">Accogliendo pria quel raggio</l>
     <l n="51">Te nel triplice viaggio,</l>
     <l n="52">Nova Italia, ricercò:</l>
    </lg>
    <lg n="14">
     <l n="53">Tutto in faccia al gran concetto</l>
     <l n="54">Gli fremeva il cor presago,</l>
     <l n="55">E, di Roma l'alta imago</l>
     <l n="56">Abbracciando, poetò.</l>
    </lg>
    <lg n="15">
     <l n="57">Qui ne l'aule del senato,</l>
     <l n="58">Qui de' rei nel duro ostello,</l>
     <l n="59">Doloroso Machiavello</l>
     <l n="60">Maturava il pio desir;</l>
    </lg>
    <lg n="16">
     <l n="61">E a la forza ed al peccato,</l>
     <l n="62">Che l'Italia egra tenea,</l>
     <l n="63">Chiese aiuto a l'alta idea</l>
     <l n="64">E de l'opera l'ardir.</l>
    </lg>
    <lg n="17">
     <l n="65">Infelice! a la sua gente</l>
     <l n="66">Si volgeva altro destino,</l>
     <l n="67">E il buon Decio fiorentino</l>
     <l n="68">La grand'anima gittò.</l>
    </lg>
    <lg n="18">
     <l n="69">Ma il pensier del sapiente</l>
     <l n="70">Ed il sangue del guerriero</l>
     <l n="71">Sovra il capo a lo straniero</l>
     <l n="72">Le viventi ire eternò.</l>
    </lg>
    <lg n="19">
     <l n="73">E fu primo Burlamacchi,</l>
     <l n="74">Dato a morte e pur non vinto,</l>
     <l n="75">Contro il fato e Carlo Quinto</l>
     <l n="76">Il futuro ad attestar.</l>
    </lg>
    <lg n="20">
     <l n="77">Poi da' petti inermi e fiacchi</l>
     <l n="78">Rifuggì l'altera idea</l>
     <l n="79">Fra le tombe, onde solea</l>
     <l n="80">Ferri e ceppi rallegrar.</l>
    </lg>
    <lg n="21">
     <l n="81">Or, desio de' nostri morti,</l>
     <l n="82">De' viventi amore e gioia,</l>
     <l n="83">Bianca Croce di Savoia,</l>
     <l n="84">Tu sorridi al nostro ciel.</l>
    </lg>
    <lg n="22">
     <l n="85">Gloria a te, da che a' tuoi forti</l>
     <l n="86">Filiberto aprì la strada</l>
     <l n="87">E su i barbari la spada</l>
     <l n="88">Levò Carlo Emmanuel!</l>
    </lg>
    <lg n="23">
     <l n="89">Gloria a te quando nel grido</l>
     <l n="90">D'una plebe combattente</l>
     <l n="91">Tra le patrie armi lucente</l>
     <l n="92">Te un magnanimo portò;</l>
    </lg>
    <lg n="24">
     <l n="93">E per tutto il nostro lido</l>
     <l n="94">Fin de l'Adria a la riviera</l>
     <l n="95">Da le torri di Peschiera</l>
     <l n="96">La vittoria folgorò!</l>
    </lg>
    <lg n="25">
     <l n="97">Sacra a noi, te non avvolse</l>
     <l n="98">La ruina di Novara:</l>
     <l n="99">Più terribile e più cara</l>
     <l n="100">Di memorie e di virtù,</l>
    </lg>
    <lg n="26">
     <l n="101">Risorgesti: e un rege accolse</l>
     <l n="102">In te l'italo destino,</l>
     <l n="103">Quando ruppe a San Martino</l>
     <l n="104">La stagion di servitù.</l>
    </lg>
    <lg n="27">
     <l n="105">Chi l'ha detto che fremente</l>
     <l n="106">Di terrore e di corruccio</l>
     <l n="107">Qui su'l popol di Ferruccio</l>
     <l n="108">Un d'Asburgo regnerà?</l>
    </lg>
    <lg n="28">
     <l n="109">Su, stringetevi, o possente</l>
     <l n="110">Gioventù de le legioni!</l>
     <l n="111">Su risorgi, o Pier Capponi;</l>
     <l n="112">Tocca i bronzi a libertà!</l>
    </lg>
    <lg n="29">
     <l n="113">Il combattere fia gioia.</l>
     <l n="114">Fia 'l morire a noi vittoria:</l>
     <l n="115">Pugnerà con noi la gloria</l>
     <l n="116">Ed il nome de i maggior.</l>
    </lg>
    <lg n="30">
     <l n="117">E tu, Croce di Savoia,</l>
     <l n="118">Tu fra l'armi e su le mura</l>
     <l n="119">Spargerai fuga e paura</l>
     <l n="120">In tra i barbari signor.</l>
    </lg>
    <lg n="31">
     <l n="121">Noi, progenie non indegna</l>
     <l n="122">Di magnanimi maggiori,</l>
     <l n="123">Noi con l'armi e con i cuori</l>
     <l n="124">Ci aduniamo intorno a te.</l>
    </lg>
    <lg n="32">
     <l n="125">Dio ti salvi, o cara insegna,</l>
     <l n="126">Nostro amore e nostra gioia!</l>
     <l n="127">Bianca Croce di Savoia,</l>
     <l n="128">Dio ti salvi! e salvi il re!</l>
    </lg>
   </lg>
  </body>
 </text>
</TEI>