<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - I</title>
    <author>Giosue Carducci</author>
   </titleStmt>
   <extent>
    <measure unit="stanza">11</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - I</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ave, o rima! Con bell'arte</l>
     <l n="2">Su le carte</l>
     <l n="3">Te persegue il trovadore;</l>
     <l n="4">Ma tu brilli, tu scintilli,</l>
     <l n="5">Tu zampilli</l>
     <l n="6">Su del popolo dal cuore.</l>
    </lg>
    <lg n="2">
     <l n="7">O scoccata tra due baci</l>
     <l n="8">Ne i rapaci</l>
     <l n="9">Volgimenti de la danza,</l>
     <l n="10">Come accordi ne' due giri</l>
     <l n="11">Due sospiri,</l>
     <l n="12">Di memoria e di speranza!</l>
    </lg>
    <lg n="3">
     <l n="13">Come lieta risonasti</l>
     <l n="14">Su da i vasti</l>
     <l n="15">Petti al vespero sereno,</l>
     <l n="16">Quando il piè de' mietitori</l>
     <l n="17">In tre cori</l>
     <l n="18">Con tre note urtò il terreno!</l>
    </lg>
    <lg n="4">
     <l n="19">Come orribile su vènti</l>
     <l n="20">De' vincenti</l>
     <l n="21">Tu ruggisti le virtudi,</l>
     <l n="22">Mentre l'aste sanguinose</l>
     <l n="23">Fragorose</l>
     <l n="24">Percoteano i ferrei scudi!</l>
    </lg>
    <lg n="5">
     <l n="25">Sgretolar sott'esso il brando</l>
     <l n="26">Di Rolando</l>
     <l n="27">Tu sentisti Roncisvalle,</l>
     <l n="28">E soffiando nel gran corno</l>
     <l n="29">Notte e giorno</l>
     <l n="30">Del gran nome empi la valle.</l>
    </lg>
    <lg n="6">
     <l n="31">Poi t'afferri a la criniera</l>
     <l n="32">Irta e nera</l>
     <l n="33">Di Babieca che galoppa,</l>
     <l n="34">E del Cid tra i gonfaloni</l>
     <l n="35">Balda intoni</l>
     <l n="36">La romanza in su la groppa.</l>
    </lg>
    <lg n="7">
     <l n="37">Poi del Rodano a la bella</l>
     <l n="38">Onda snella</l>
     <l n="39">Dài la chioma polverosa,</l>
     <l n="40">E disfidi i rusignoli</l>
     <l n="41">Dolci e soli</l>
     <l n="42">Ne i verzieri di Tolosa.</l>
    </lg>
    <lg n="8">
     <l n="43">Ecco, in poppa del battello</l>
     <l n="44">Di Rudello</l>
     <l n="45">Tu d'amor la vela hai messa,</l>
     <l n="46">Ed il bacio del morente</l>
     <l n="47">Rechi ardente</l>
     <l n="48">Su le labbra a la contessa.</l>
    </lg>
    <lg n="9">
     <l n="49">Torna, torna: ad altri liti</l>
     <l n="50">Altri inviti</l>
     <l n="51">Ti fa Dante austero e pio;</l>
     <l n="52">Ei con te scende a l'inferno,</l>
     <l n="53">E l'eterno</l>
     <l n="54">Monte gira e vola a Dio.</l>
    </lg>
    <lg n="10">
     <l n="55">Ave, o bella imperatrice,</l>
     <l n="56">O felice</l>
     <l n="57">Del latin metro reina!</l>
     <l n="58">Un ribelle ti saluta</l>
     <l n="59">Combattuta,</l>
     <l n="60">E a te libero s'inchina.</l>
    </lg>
    <lg n="11">
     <l n="61">Cura e onor de' padri miei,</l>
     <l n="62">Tu mi sei</l>
     <l n="63">Come lor sacra e diletta.</l>
     <l n="64">Ave, o rima: e dammi un fiore</l>
     <l n="65">Per l'amore,</l>
     <l n="66">E per l'odio una saetta.</l>
    </lg>
   </lg>
  </body>
 </text>
</TEI>