<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XVIII</title>
    <author>Giosue Carducci</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il dittatore, solo, a la lugubre</l>
     <l n="2">schiera d'avanti, ravvolto e tacito</l>
     <l n="3">cavalca: la terra ed il cielo</l>
     <l n="4">squallidi, plumbei, freddi intorno.</l>
    </lg>
    <lg n="2">
     <l n="5">Del suo cavallo la pésta udivasi</l>
     <l n="6">guazzar nel fango: dietro s'udivano</l>
     <l n="7">passi in cadenza, ed i sospiri</l>
     <l n="8">de' petti eroici ne la notte.</l>
    </lg>
    <lg n="3">
     <l n="9">Ma da le zolle di strage livide,</l>
     <l n="10">ma da i cespugli di sangue roridi,</l>
     <l n="11">dovunque era un povero brano,</l>
     <l n="12">o madri italiche, de i cuor vostri,</l>
    </lg>
    <lg n="4">
     <l n="13">saliano fiamme ch'astri parevano,</l>
     <l n="14">sorgeano voci ch'inni suonavano:</l>
     <l n="15">splendea Roma olimpica in fondo,</l>
     <l n="16">correa per l'aere un peana.</l>
    </lg>
    <lg n="5">
     <l n="17">—Surse in Mentana l'onta de i secoli</l>
     <l n="18">dal triste amplesso di Pietro e Cesare:</l>
     <l n="19">tu hai, Garibaldi, in Mentana</l>
     <l n="20">su Pietro e Cesare posto il piede.</l>
    </lg>
    <lg n="6">
     <l n="21">O d'Aspromonte ribelle splendido,</l>
     <l n="22">o di Mentana superbo vindice,</l>
     <l n="23">vieni e narra Palermo e Roma</l>
     <l n="24">in Capitolio a Camillo.—</l>
    </lg>
    <lg n="7">
     <l n="25">Tale un'arcana voce di spiriti</l>
     <l n="26">correa solenne pe 'l ciel d'Italia</l>
     <l n="27">quel dì che guairono i vili,</l>
     <l n="28">botoli timidi de la verga.</l>
    </lg>
    <lg n="8">
     <l n="29">Oggi l'Italia t'adora. Invòcati</l>
     <l n="30">la nuova Roma novello Romolo:</l>
     <l n="31">tu ascendi, o divino: di morte</l>
     <l n="32">lunge i silenzii dal tuo capo.</l>
    </lg>
    <lg n="9">
     <l n="33">Sopra il comune gorgo de l'anime</l>
     <l n="34">te rifulgente chiamano i secoli</l>
     <l n="35">a le altezze, al puro concilio</l>
     <l n="36">de i numi indigeti su la patria.</l>
    </lg>
    <lg n="10">
     <l n="37">Tu ascendi. E Dante dice a Virgilio</l>
     <l n="38">«Mai non pensammo forma più nobile</l>
     <l n="39">d'eroe». Dice Livio, e sorride,</l>
     <l n="40">«È de la storia, o poeti.</l>
    </lg>
    <lg n="11">
     <l n="41">De la civile storia d'Italia</l>
     <l n="42">è quest'audacia tenace ligure,</l>
     <l n="43">che posa nel giusto, ed a l'alto</l>
     <l n="44">mira, e s'irradia ne l'ideale».</l>
    </lg>
    <lg n="12">
     <l n="45">Gloria a te, padre. Nel torvo fremito</l>
     <l n="46">spira de l'Etna, spira ne' turbini</l>
     <l n="47">de l'alpe il tuo cor di leone</l>
     <l n="48">incontro a' barbari ed a' tiranni.</l>
    </lg>
    <lg n="13">
     <l n="49">Splende il soave tuo cor nel cerulo</l>
     <l n="50">riso del mare del ciel de i floridi</l>
     <l n="51">maggi diffuso su le tombe</l>
     <l n="52">su' marmi memori de gli eroi.</l>
    </lg>
   </lg>
  </body>
 </text>
</TEI>