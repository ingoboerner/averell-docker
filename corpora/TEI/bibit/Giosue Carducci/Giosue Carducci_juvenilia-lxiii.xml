<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXIII.</title>
    <author>Giosue Carducci</author>
   </titleStmt>
   <extent>
    <measure unit="stanza">7</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXIII.</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXIII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perché sdegno di fati</l>
     <l n="2">E l'ozio reo che nostre voglie ha piene</l>
     <l n="3">Vie più ti prema, italo sangue, in basso,</l>
     <l n="4">Né tu ti volga o guati,</l>
     <l n="5">Peregrin tardo e vuoto d'ogni spene,</l>
     <l n="6">A le glorie che son sovra il tuo passo;</l>
     <l n="7">Non è senza gl'iddii se teco in basso</l>
     <l n="8">Luogo ancor non ruina</l>
     <l n="9">Ogni antica virtù: ché in te sormonta</l>
     <l n="10">Viltade sí ch'ogni speranza è gioco.</l>
     <l n="11">Oh, se pur sotto a' gravi pesi e a l'onta</l>
     <l n="12">Sfavilla ancor di quel leggiadro foco</l>
     <l n="13">Che tutta corse un dí terra latina,</l>
     <l n="14">Vostra mercé, petti gentili, dove</l>
     <l n="15">Or fa nostro valor l'ultime prove.</l>
     <l n="16">E te a la bella schiera</l>
     <l n="17">Il fortissimo amor fece consorte</l>
     <l n="18">Che oprando hai mostro per sí nove guise.</l>
     <l n="19">Deh chi potea la fiera</l>
     <l n="20">E grande imago vendicar da morte</l>
     <l n="21">Di noi da ignavia rea menti conquise?</l>
     <l n="22">Te, certo, te l'ombra divina arrise;</l>
     <l n="23">Sí ch'eguale al subietto</l>
     <l n="24">Tua virtú si levò. D'amor, d'iroso</l>
     <l n="25">Amor vampò su l'alta impresa il core.</l>
     <l n="26">Come cred'io che al ciglio lacrimoso</l>
     <l n="27">E a l'occhio ardente ed a l'ansar del petto</l>
     <l n="28">Si paresse il magnanimo furore!</l>
     <l n="29">Ché nulla, o prode, è di tua man la bella</l>
     <l n="30">Lode verso il pensier che in te favella</l>
    </lg>
    <lg n="2">
     <l n="31">O caro, a cui possente</l>
     <l n="32">Spirò pietà di questa madre antica</l>
     <l n="33">E a l'opra degna carità suase!</l>
     <l n="34">Vedi la nova gente</l>
     <l n="35">Come a' parenti suoi fatta è nemica</l>
     <l n="36">E deserta di sua luce rimase.</l>
     <l n="37">Rea servitú gli antichi spirti rase</l>
     <l n="38">Da' cor difformi; e omai</l>
     <l n="39">A noi disnaturar fatti siam pronti,</l>
     <l n="40">Come turbo d'usanza avvien che spiri.</l>
     <l n="41">Ahi scesa giù de' mal vietati monti</l>
     <l n="42">Pèste diversa che le menti aggiri;</l>
     <l n="43">Per te vita n'è spenta. E nostri guai</l>
     <l n="44">Cresce la vana gioventù superba</l>
     <l n="45">Che tutti i frutti suoi consuma in erba.</l>
    </lg>
    <lg n="3">
     <l n="46">Alto è d'amor consiglio</l>
     <l n="47">Ritornare al primier rito civile</l>
     <l n="48">Quel che di tanta gloria oggi ci avanza,</l>
     <l n="49">Sì che dal turpe esiglio</l>
     <l n="50">Ripigli l'arte il suo cammin, gentile</l>
     <l n="51">Confortatrice a l'itala speranza.</l>
     <l n="52">Deh, per questa valente abbian possanza</l>
     <l n="53">Indurre a' cor vergogna</l>
     <l n="54">Le imagini de' grandi in cui s'aduna</l>
     <l n="55">Quantunque è del buon seme a' tempi nostri.</l>
     <l n="56">Ben procurasti contro rea fortuna,</l>
     <l n="57">Se le dive sembianze or sí ne mostri,</l>
     <l n="58">Ch'esciam del sonno, ove nostr'alma agogna</l>
     <l n="59">Disdegnando e fremendo. È degno affetto</l>
     <l n="60">Ira, sol ira, in servo italo petto.</l>
    </lg>
    <lg n="4">
     <l n="61">Vittorio, e s'or ne pari</l>
     <l n="62">Tu qui veracemente e quel tuo sdegno</l>
     <l n="63">Che sol del ricordar ne fa sgomenti,</l>
     <l n="64">Qual fia l'anima pari</l>
     <l n="65">A tanta vista e 'l ben creato ingegno</l>
     <l n="66">Che sé da l'ira tempri e da' lamenti?</l>
     <l n="67">Lunge, lunge di qua, spiriti lenti!</l>
     <l n="68">Ch'ove gli affetti erranti</l>
     <l n="69">Fioca dan luce, ed a l'ardir sublime</l>
     <l n="70">Che contrasta il destino uom non s'allegra;</l>
     <l n="71">Ove contente a la quiete ed ime</l>
     <l n="72">Giaccion le menti, e scherno ahi scherno a l'egra</l>
     <l n="73">Gioventute è il desio del raro e i pianti</l>
     <l n="74">De la virtude e l'ire; ivi alta l'ombra</l>
     <l n="75">Di morte incombe e i cuor disfatti ingombra:</l>
    </lg>
    <lg n="5">
     <l n="76">Tu 'l sai, che nostra terra,</l>
     <l n="77">Errando del tuo sdegno in compagnia,</l>
     <l n="78">Del sacro suon di libertade empiesti;</l>
     <l n="79">Quando venuto in guerra</l>
     <l n="80">Di re, di plebi e di tua stirpe ria</l>
     <l n="81">Tanto pe 'l patrio ciel grido mettesti:</l>
     <l n="82">Pur si stierono i lenti. Or più funesti.</l>
     <l n="83">O spirito cortese,</l>
     <l n="84">Ne si girano i fati; e nulla aita</l>
     <l n="85">Veggo a mia gente che tra via pur cade.</l>
     <l n="86">Dunque sempre smarrita</l>
     <l n="87">Fia dal suo corso? e in noi sempre viltade</l>
     <l n="88">Suo soverchio userà? fien d'ozio offese</l>
     <l n="89">Nostre menti in eterno? e veramente</l>
     <l n="90">Persa è la tempra di ciascun valente?</l>
    </lg>
    <lg n="6">
     <l n="91">Chi provvede al difetto</l>
     <l n="92">Ch'è pur da noi? chi noi d'oblio ravvolti</l>
     <l n="93">Di pur rinnovellare or ne fa dono?</l>
     <l n="94">Ecco un sacro intelletto</l>
     <l n="95">Ascoso dir, te figurando – I volti</l>
     <l n="96">Drizzate al ver: sorga il valor ch'è prono.</l>
     <l n="97">Costui che novamente io vi ridóno</l>
     <l n="98">Alzi il cor de' sommersi;</l>
     <l n="99">E chi muta co 'l vento e nome e lato</l>
     <l n="100">Sgridi; e punga i ritrosi, e i lenti scota;</l>
     <l n="101">Sì che tornin le menti al proprio stato.</l>
     <l n="102">Nostra compianta fama e la rimota</l>
     <l n="103">Età ve 'n priega, e questi onde a gli avversi</l>
     <l n="104">Chiaro fu come in su gli estremi giorni</l>
     <l n="105">L'itala possa sovra sé ritorni. –</l>
    </lg>
    <lg n="7">
     <l n="106">Pietoso! E chi d'uguali</l>
     <l n="107">Laudi te, o buono, adornerà, che prove</l>
     <l n="108">Sì degne mostri onde a ben far c'incore?</l>
     <l n="109">Segui: a' tuoi liberali</l>
     <l n="110">Studi è fin meraviglia, e di lei muove</l>
     <l n="111">Ogni bel senso onde più l'uom s'onore.</l>
     <l n="112">Per lei, l'atra quiete e le brevi ore</l>
     <l n="113">Terrene e le fatate</l>
     <l n="114">Pene indignando, a' vagheggiati inganni</l>
     <l n="115">Corre nostr'alma con novelle piume,</l>
     <l n="116">E maggior se ne fa. Deh, siegui; e gli anni</l>
     <l n="117">Tuoi belli ozio non vinca e rio costume,</l>
     <l n="118">Cara nostra speranza; e d'onorate</l>
     <l n="119">Opre giovando questa patria, al vile</l>
     <l n="120">Sopor contrasti l'ardir tuo gentile.</l>
    </lg>
   </lg>
  </body>
 </text>
</TEI>