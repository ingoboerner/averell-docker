<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXXXII</title>
    <author>Giosue Carducci</author>
   </titleStmt>
   <extent>
    <measure unit="stanza">21</measure>
    <measure unit="line">232</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXXXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non perché da' Sabaudi a la marina</l>
     <l n="2">Stendi lo scettro de l'avito impero</l>
     <l n="3">Su 'l Po regale e il Tanaro sonante,</l>
     <l n="4">Non perché a' cenni tuoi leva ed inchina</l>
     <l n="5">Il subalpino popolo guerriero</l>
     <l n="6">I liberi vessilli a te davante;</l>
     <l n="7">Ma perché figlio amante</l>
     <l n="8">Sei de l'antica madre in ch'io mi vanto,</l>
     <l n="9">Al tuo conspetto il pianto</l>
     <l n="10">Di costei reco, onde su l'empie squadre</l>
     <l n="11">Già spronasti il cavallo a lato al padre.</l>
    </lg>
    <lg n="2">
     <l n="12">Or drizza il guardo a valle; or vedi, o sire!</l>
     <l n="13">Dal pian cui parte l'Eridàno e irriga,</l>
     <l n="14">De la grande cacciata glorioso;</l>
     <l n="15">Da le lagune ove il sublime ardire</l>
     <l n="16">La strana signoria lenta castiga,</l>
     <l n="17">Onde il vecchio leon freme cruccioso;</l>
     <l n="18">Dal prisco suol famoso</l>
     <l n="19">Che sacro ha il nome più fra Tebro ed Arno;</l>
     <l n="20">E dove Liri e Sarno</l>
     <l n="21">A bestial tirannia nutron le prede;</l>
     <l n="22">Tende le braccia Italia e pietà chiede.</l>
    </lg>
    <lg n="3">
     <l n="23">Pietà de la gran donna, o cavaliere,</l>
     <l n="24">O rege, o figlio! In forza altrui condotta</l>
     <l n="25">Questa dolente il suo Cesare chiama:</l>
     <l n="26">Mille stannole attorno ombre severe</l>
     <l n="27">Ch'han la persona di più punte rotta</l>
     <l n="28">E guardan pure in te con muta brama.</l>
     <l n="29">Cotal già sovra Rama</l>
     <l n="30">Suonava il pianto di Rachel cattiva,</l>
     <l n="31">Che de' suoi figli priva,</l>
     <l n="32">Poi ch'eran morti, non volea conforto,</l>
     <l n="33">In fin che Giuda a la vendetta è sorto.</l>
    </lg>
    <lg n="4">
     <l n="34">Attendi, attendi. Un suon profondo e lento</l>
     <l n="35">Rimugge da la valle e in alto spira,</l>
     <l n="36">E si fa tuono che a l'intorno romba:</l>
     <l n="37">Par d'acque molte rumoreggiamento,</l>
     <l n="38">Quando il bosco al vicin nembo s'adira</l>
     <l n="39">E il vorticoso Borea giù piomba.</l>
     <l n="40">Non è rumor di tomba:</l>
     <l n="41">E l'itala minaccia a lo straniero;</l>
     <l n="42">È fremito guerriero,</l>
     <l n="43">Che cresce co 'l romor de le procelle,</l>
     <l n="44">E i regi e l'armi avvolve e i troni svelle;</l>
    </lg>
    <lg n="5">
     <l n="45">È grido atroce di calcata plebe</l>
     <l n="46">Che sorge contro la ragion de' forti</l>
     <l n="47">E il pio sdegno e le sante ire raguna.</l>
     <l n="48">A te commette le paterne glebe,</l>
     <l n="49">A te le invendicate ossa de' morti,</l>
     <l n="50">A te i vóti e la speme e la fortuna,</l>
     <l n="51">E i talami e la cuna</l>
     <l n="52">De' pargoletti e il maternal desio.</l>
     <l n="53">Deh non cresca, per dio,</l>
     <l n="54">Sotto i regni di barbaro soldato</l>
     <l n="55">Chi d'italica donna italo è nato!</l>
    </lg>
    <lg n="6">
     <l n="56">Corser due lustri che cruenta al suolo</l>
     <l n="57">Gittando Alberto l'itala corona</l>
     <l n="58">Ostia sé diede a l'ira alta de' cieli:</l>
     <l n="59">Rinnovellata a la ragion del duolo</l>
     <l n="60">Crebbe altra gente, e l'itala matrona</l>
     <l n="61">Incanutì sotto i funerei veli.</l>
     <l n="62">Deh! quante volte aneli</l>
     <l n="63">Dal cozio sasso protendean lo sguardo</l>
     <l n="64">Su 'l bel terren lombardo</l>
     <l n="65">Gli esuli mesti, rimembrando in vano</l>
     <l n="66">La pia casa paterna e il dolce piano.</l>
    </lg>
    <lg n="7">
     <l n="67">E presso al freddo focolar sedea</l>
     <l n="68">Barbaro sgherro, a i padri antichi in faccia</l>
     <l n="69">Esplorando il dolor l'ansia la speme:</l>
     <l n="70">Vile! e a le mute lacrime irridea;</l>
     <l n="71">E co 'l ferro e lo scherno e la minaccia,</l>
     <l n="72">Volerne servi e miseri e partiti!</l>
     <l n="73">Vile!, l'ira premea che inerme freme.</l>
     <l n="74">Or non più, no! l'estreme</l>
     <l n="75">Battaglie affretta la lombarda prole:</l>
     <l n="76">Scintillan sotto il sole</l>
     <l n="77">Gli sdegni aperti, e gran fiamma seconda:</l>
     <l n="78">Torma servile i nostri campi inonda.</l>
    </lg>
    <lg n="8">
     <l n="79">Io chieggo a te, de l'itale contrade</l>
     <l n="80">Cavaliere scettrato, a te, buon figlio</l>
     <l n="81">Del magnanimo Alberto: Or che più cessi?</l>
     <l n="82">Che fanno in val di Po straniere spade?</l>
     <l n="83">E quei che Alberto spinsero a l'esiglio</l>
     <l n="84">E a morte inconsolata, or non son essi?</l>
     <l n="85">Tra oppressori ed oppressi</l>
     <l n="86">Non pace mai, ma guerra guerra guerra!</l>
     <l n="87">Armi freme la terra,</l>
     <l n="88">Armi i vecchi le donne i figli imbelli,</l>
     <l n="89">Armi i templi e le case, armi gli avelli.</l>
    </lg>
    <lg n="9">
     <l n="90">Ma pace a te, se nieghi a' tuoi scettrati,</l>
     <l n="91">Stirpe d'Arminio, il braccio, e te consigli</l>
     <l n="92">Con libertà che i popoli compose.</l>
     <l n="93">Noi non venimmo del bel Reno armati</l>
     <l n="94">A predar le riviere, e non i figli</l>
     <l n="95">Strappammo al sen de le tue bionde spose:</l>
     <l n="96">A l'ire generose</l>
     <l n="97">Sorride Libertà, l'auspice dea</l>
     <l n="98">Che su' Franchi spingea</l>
     <l n="99">La negra caccia del tuo fier Lutzove</l>
     <l n="100">Con suon d'inni e di spade a l'ardue prove.</l>
    </lg>
    <lg n="10">
     <l n="101">Pietà vi stringa, o popoli, del duolo</l>
     <l n="102">Ond'è sacra l'Italia e de la speme</l>
     <l n="103">Che le disperse sue genti nutrica:</l>
     <l n="104">Non invidiate che su 'l patrio suolo,</l>
     <l n="105">Suolo che ancor del nostro sangue geme,</l>
     <l n="106">Raccolga i figli suoi la madre antica.</l>
     <l n="107">Deh, per dio, non si dica</l>
     <l n="108">Quest'obbrobrio di voi! de' nostri danni</l>
     <l n="109">Patteggiar co' tiranni!</l>
     <l n="110">Iloti nuovi, su pe' i nostri liti,</l>
     <l n="111">Volerne servi e miseri e partiti!</l>
    </lg>
    <lg n="11">
     <l n="112">Attendete e guardate. Il petto è questo</l>
     <l n="113">D'Italia madre, il petto ove attingeste</l>
     <l n="114">Onda di civiltà perenne e viva:</l>
     <l n="115">L'han macchiato Neroni empi d'incesto,</l>
     <l n="116">L'han solcato di piaghe disoneste,</l>
     <l n="117">E il sangue ne gittar per ogni riva.</l>
     <l n="118">Egra giace e mal viva</l>
     <l n="119">La Cibele d'Europa: a lei d'intorno</l>
     <l n="120">Nel novissimo giorno</l>
     <l n="121">Stanno i suoi figli, in contro a' fati oscuri</l>
     <l n="122">Di feroce pietà forti e securi.</l>
    </lg>
    <lg n="12">
     <l n="123">Che se nel cor de' popoli consorti</l>
     <l n="124">Misericordia tace, e se ne' petti</l>
     <l n="125">De' regi stagna un vergognoso oblio;</l>
     <l n="126">Pe 'l supremo desir de' nostro morti,</l>
     <l n="127">Pe 'l tacito pregar de' pargoletti,</l>
     <l n="128">O Italiani, o fratelli, o popol mio,</l>
     <l n="129">Leviam! Giudichi Iddio</l>
     <l n="130">La causa nostra a l'universo in faccia.</l>
     <l n="131">E tu, Vittorio, abbraccia</l>
     <l n="132">L'italica bandiera; il serto scaglia</l>
     <l n="133">Oltre Po, nel terren de la battaglia.</l>
    </lg>
    <lg n="13">
     <l n="134">Loco è in Superga, ov'ha misteri orrendi</l>
     <l n="135">La religion di morte, ove aspettando</l>
     <l n="136">Posan gli atavi re dentro gli avelli:</l>
     <l n="137">Ivi sali, o signor: la spada prendi</l>
     <l n="138">Di Carlo Alberto, e i tuoi padri evocando</l>
     <l n="139">Batti lo scudo de gli Emmanuelli.</l>
     <l n="140">A quel suon, di novelli</l>
     <l n="141">Fremiti il ciel d'Italia ecco rintrona:</l>
     <l n="142">Come nube che tuona</l>
     <l n="143">E nel rovente folgore scoscende,</l>
     <l n="144">Lungo clamor da l'alpi al mar si stende</l>
    </lg>
    <lg n="14">
     <l n="145">Vapor di sangue orribilmente sale</l>
     <l n="146">Da la fatal Novara, e l'aere invade</l>
     <l n="147">E fuma atro su 'l mare e vela il monte:</l>
     <l n="148">Ecco rabbia di guerra alta immortale,</l>
     <l n="149">E strepitar d'incalzantisi spade,</l>
     <l n="150">E a le vendette correre Piemonte.</l>
     <l n="151">Di rossa luce a fronte</l>
     <l n="152">Già balena Custoza, e già la guerra</l>
     <l n="153">Corre l'insubre terra;</l>
     <l n="154">E rompono feroci ogni dimora</l>
     <l n="155">Brescia e Milano a gridar mora mora.</l>
    </lg>
    <lg n="15">
     <l n="156">Ma il leon di San Marco alza la testa,</l>
     <l n="157">E sovra i mille orribile s'avventa</l>
     <l n="158">Tra ferro e fuoco ed urla alte e terrore</l>
     <l n="159">Tende l'orecchio, il suon de la tempesta</l>
     <l n="160">Napoli attinge; e già spezzò la lenta</l>
     <l n="161">Sbarra e le strambe del regal timore.</l>
     <l n="162">Generoso furore</l>
     <l n="163">Rapisce i prodi ne l'usate prove:</l>
     <l n="164">De l'ire antiche e nove</l>
     <l n="165">Freme Palermo, e da la sua ruina</l>
     <l n="166">Anche si drizza a battagliar Messina.</l>
    </lg>
    <lg n="16">
     <l n="167">Né tu men presto la codarda soma,</l>
     <l n="168">Che ne la strage tua fu colorita,</l>
     <l n="169">Da te scuoti, o roman popolo altero.</l>
     <l n="170">Al folgorar de la novella Roma</l>
     <l n="171">Già tra l'are s'appiatta il re levita,</l>
     <l n="172">E ritorna a trattar suo ministero.</l>
     <l n="173">Tu fra tanto il cimiero</l>
     <l n="174">Vesti di Marte e la visiera abbassi,</l>
     <l n="175">E la grand'asta squassi,</l>
     <l n="176">Ricercando il nemico. E teco agogna</l>
     <l n="177">Tedesco sangue la viril Bologna.</l>
    </lg>
    <lg n="17">
     <l n="178">E noi da gl'indignati ozi riscuote</l>
     <l n="179">Noi tósche genti la funerea voce</l>
     <l n="180">De i giovinetti in Montanara estinti:</l>
     <l n="181">Quando ne le frequenti aule percuote,</l>
     <l n="182">Taccion le danze, e in un desio feroce</l>
     <l n="183">Taccion i vólti di pallor dipinti.</l>
     <l n="184">O campi insubri tinti</l>
     <l n="185">Del sangue nostro, ancor nel dì supremo,</l>
     <l n="186">Ancor vi rivedremo,</l>
     <l n="187">D'ostie ferite e trionfali canti</l>
     <l n="188">A placar le fraterne ombre aspettanti.</l>
    </lg>
    <lg n="18">
     <l n="189">Su dunque, suona a l'ultima riscossa,</l>
     <l n="190">Re sabaudo, le trombe, e giù dal monte</l>
     <l n="191">Saettando la guerra urta il destriero.</l>
     <l n="192">Sia del tuo brando il lampo e la percossa</l>
     <l n="193">Lume di vita a la gran donna in fronte</l>
     <l n="194">E fulmine di Dio su lo straniero.</l>
     <l n="195">Vantator menzognero,</l>
     <l n="196">De l'armi nostre e de la gran vendetta</l>
     <l n="197">Senta l'orrenda stretta;</l>
     <l n="198">E troppo Italia ancor gli sembri forte,</l>
     <l n="199">(Quando ne' lurchi avventerà la morte).</l>
    </lg>
    <lg n="19">
     <l n="200">In van le scuri e le catene, in vano</l>
     <l n="201">Fûr gli ozi e l'ombre di cocolle e stole:</l>
     <l n="202">Sangue latin viltà, no, non impara.</l>
     <l n="203">O plebi di Bologna e di Milano,</l>
     <l n="204">A cui per libertà morir non duole!</l>
     <l n="205">O Goito, o Pastrengo, o Montanara!</l>
     <l n="206">O cara Brescia, o cara</l>
     <l n="207">Venezia! deh come tu suoni acerba</l>
     <l n="208">A chi le piaghe serba</l>
     <l n="209">Da Mestre e vide per la notte nera</l>
     <l n="210">Tutta affocata folgorar Marghèra.</l>
    </lg>
    <lg n="20">
     <l n="211">Itali esempi fûr nel Barberino</l>
     <l n="212">Venti giovani contro a Francia tutta</l>
     <l n="213">Rotti di venti colpi il seno invitto:</l>
     <l n="214">Son nostri Rosaroll, il Morosino,</l>
     <l n="215">Poerio, e su la mole arsa e distrutta</l>
     <l n="216">Medici solo orribilmente dritto.</l>
     <l n="217">Questo è roman conflitto,</l>
     <l n="218">Pugnato sempre e rinnovato ognora,</l>
     <l n="219">Fin che il Cimbro dimora</l>
     <l n="220">Nel suol di Mario, e dal carinzio chiostro</l>
     <l n="221">Alarico depreda il terren nostro.</l>
    </lg>
    <lg n="21">
     <l n="222">Ma te Mario novel le ocnee convalli</l>
     <l n="223">Ben sentiranno, ne l'immensa clade</l>
     <l n="224">Splendenti al cielo di più bei colori.</l>
     <l n="225">Esultano al passar de' tuoi cavalli</l>
     <l n="226">L'ossa fraterne, e a le vittrici spade</l>
     <l n="227">Il suolo di Maron cresce gli allori.</l>
     <l n="228">Consacra i rei signori</l>
     <l n="229">Debite inferie a i santi aviti Mani:</l>
     <l n="230">Poi su' colli italiani</l>
     <l n="231">L'ombra adora di Roma, e il voto augusto</l>
     <l n="232">Sciogli di Giulio e di Traian su 'l busto.</l>
    </lg>
   </lg>
  </body>
 </text>
</TEI>