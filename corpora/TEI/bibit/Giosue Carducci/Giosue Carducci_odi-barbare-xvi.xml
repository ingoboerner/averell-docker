<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XVI</title>
    <author>Giosue Carducci</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XVI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tal mormoravi possente e rapido</l>
     <l n="2">sotto i romani ponti, o verde Adige,</l>
     <l n="3">brillando dal limpido gorgo,</l>
     <l n="4">la tua scorrente canzone al sole,</l>
    </lg>
    <lg n="2">
     <l n="5">quando Odoacre dinanzi a l'impeto</l>
     <l n="6">di Teodorico cesse, e tra l'èrulo</l>
     <l n="7">eccidio passavan su i carri</l>
     <l n="8">diritte e bionde le donne amàle</l>
    </lg>
    <lg n="3">
     <l n="9">entro la bella Verona, odinici</l>
     <l n="10">carmi intonando: raccolta al vescovo</l>
     <l n="11">intorno, l'italica plebe</l>
     <l n="12">sporgea la croce supplice a' Goti.</l>
    </lg>
    <lg n="4">
     <l n="13">Tale da i monti di neve rigidi,</l>
     <l n="14">ne la diffusa letizia argentea</l>
     <l n="15">del placido verno, o fuggente</l>
     <l n="16">infaticato, mormori e vai</l>
    </lg>
    <lg n="5">
     <l n="17">sotto il merlato ponte scaligero,</l>
     <l n="18">tra nere moli, tra squallidi alberi,</l>
     <l n="19">a i colli sereni, a le torri,</l>
     <l n="20">onde abbrunate piangon le insegne</l>
    </lg>
    <lg n="6">
     <l n="21">il ritornante giorno funereo</l>
     <l n="22">del primo eletto re da l'Italia</l>
     <l n="23">francata: tu, Adige, canti</l>
     <l n="24">la tua scorrente canzone al sole.</l>
    </lg>
    <lg n="7">
     <l n="25">Anch'io, bel fiume, canto: e il mio cantico</l>
     <l n="26">nel picciol verso raccoglie i secoli,</l>
     <l n="27">e il cuore al pensiero balzando</l>
     <l n="28">segue la strofe che sorge e trema.</l>
    </lg>
    <lg n="8">
     <l n="29">Ma la mia strofe vanirà torbida</l>
     <l n="30">ne gli anni: eterno poeta, o Adige,</l>
     <l n="31">tu ancor tra le sparse macerie</l>
     <l n="32">di questi colli turriti, quando</l>
    </lg>
    <lg n="9">
     <l n="33">su le rovine de la basilica</l>
     <l n="34">di Zeno al sole sibili il còlubro,</l>
     <l n="35">ancor canterai nel deserto</l>
     <l n="36">i tedi insonni de l'infinito.</l>
    </lg>
   </lg>
  </body>
 </text>
</TEI>