<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XVII</title>
    <author>Giosue Carducci</author>
   </titleStmt>
   <extent>
    <measure unit="stanza">19</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sol di settembre, tu nel cielo stai</l>
     <l n="2">Come l'uom che i migliori anni finì</l>
     <l n="3">E guarda triste innanzi: i dolci rai</l>
     <l n="4">Tu stendi verso i nubilosi dì.</l>
    </lg>
    <lg n="2">
     <l n="5">Mesto è sereno, limpido e profondo,</l>
     <l n="6">Per l'ampia terra il tuo sorriso va:</l>
     <l n="7">Tu maturi su i colli il vino, e al mondo</l>
     <l n="8">Riporti i fasti de la libertà.</l>
    </lg>
    <lg n="3">
     <l n="9">Mescete, o amici, il vino. Il vin fremente</l>
     <l n="10">Scuota da i molli nervi ogni torpor,</l>
     <l n="11">Purghi le nubi de l'afflitta mente,</l>
     <l n="12">Affoghi il tedio accidioso in cor.</l>
    </lg>
    <lg n="4">
     <l n="13">Vino e ferro vogl'io come a' begli anni</l>
     <l n="14">Alceo chiedea nel cantico immortal:</l>
     <l n="15">Il ferro per uccidere i tiranni,</l>
     <l n="16">Il vin per festeggiarne il funeral.</l>
    </lg>
    <lg n="5">
     <l n="17">Ma il ferro e il bronzo è de' tiranni in mano;</l>
     <l n="18">E Kant aguzza con la sua Ragion</l>
     <l n="19">Pura il fredd'ago del fucil prussiano,</l>
     <l n="20">Korner strascica il bavaro cannon.</l>
    </lg>
    <lg n="6">
     <l n="21">Cavalca intorno a l'avel tuo, Voltèro,</l>
     <l n="22">Il diletto di Dio Guglielmo re,</l>
     <l n="23">Che porta sopra l'elmo il sacro impero,</l>
     <l n="24">Sotto l'usbergo la crociata fé,</l>
    </lg>
    <lg n="7">
     <l n="25">E ne la man che in pace tra il sacrato</l>
     <l n="26">Calice ed il boccal pia tentennò</l>
     <l n="27">Porta l'acciar che feudal soldato</l>
     <l n="28">Ne le stragi badesi addottrinò,</l>
    </lg>
    <lg n="8">
     <l n="29">E crolla eretta al ciel la bianca testa...</l>
     <l n="30">O repubblica antica, ov'è il tuo tuon?</l>
     <l n="31">Il cavallo del re, senti, ti pesta,</l>
     <l n="32">E dormi ne la tua polve, o Danton?</l>
    </lg>
    <lg n="9">
     <l n="33">Mescete vino e oblio. La morta gente,</l>
     <l n="34">O epigoni, fra noi non torna più!</l>
     <l n="35">Il turbin ne la voce e nel possente</l>
     <l n="36">Braccio egli avea la muscolar virtù</l>
    </lg>
    <lg n="10">
     <l n="37">Del popol tutto. Oh, il dì più non ritorna</l>
     <l n="38">Ch'ei tauro immane le strambe spezzò,</l>
     <l n="39">E mugghiò ne l'arena, e su le corna</l>
     <l n="40">I regi i preti e gli stranier portò!</l>
    </lg>
    <lg n="11">
     <l n="41">Mescete vino, amici. E sprizzò allora</l>
     <l n="42">Da i cavi di Marat occhi un balen</l>
     <l n="43">Di riso: ei sollevò da l'antro fuora</l>
     <l n="44">La terribile fronte al dì seren.</l>
    </lg>
    <lg n="12">
     <l n="45">Matura ei custodìa nel sen profondo</l>
     <l n="46">L'onta di venti secoli e il terror:</l>
     <l n="47">Quanto di più feroce e di più immondo</l>
     <l n="48">Patîr le plebi a lui stagnava in cor.</l>
    </lg>
    <lg n="13">
     <l n="49">Le stragi sotto il sol disseminate,</l>
     <l n="50">I martìr d'ogni sesso e d'ogni età,</l>
     <l n="51">I corpi infranti e l'alme violate</l>
     <l n="52">E le stalle del conte d'Artoà,</l>
    </lg>
    <lg n="14">
     <l n="53">Tutto ei sentia presente: il sanguinoso</l>
     <l n="54">Occhio rotava in quel vivente orror,</l>
     <l n="55">E chiedea con funèbre urlo angoscioso</l>
     <l n="56">Mille vendette ed un vendicator.</l>
    </lg>
    <lg n="15">
     <l n="57">De l'odio e del dolor l'esperimento</l>
     <l n="58">Il cor gli ottuse e il senso gli acuì:</l>
     <l n="59">Ei fiutò come un cane il tradimento,</l>
     <l n="60">E come tigre ferita ruggì.</l>
    </lg>
    <lg n="16">
     <l n="61">Ma quel che su da l'avvenir salia</l>
     <l n="62">D'orror fremito udì Massimilian,</l>
     <l n="63">E come falciator per la sua via,</l>
     <l n="64">L'occhio ebbe al cielo ed al lavor la man.</l>
    </lg>
    <lg n="17">
     <l n="65">De' solchi pareggiati in su 'l confino</l>
     <l n="66">Il turbine vi attende, o mietitor:</l>
     <l n="67">O mietitori foschi del destino,</l>
     <l n="68">Non fornirete voi l'atro lavor.</l>
    </lg>
    <lg n="18">
     <l n="69">Maledetto sia tu per ogni etade,</l>
     <l n="70">O del reo termidor decimo sol!</l>
     <l n="71">Tu sanguigno ti affacci, e fredda cade</l>
     <l n="72">La bionda testa di Saint–Just al suol.</l>
    </lg>
    <lg n="19">
     <l n="73">Maledetto sia tu da quante sparte</l>
     <l n="74">Famiglie umane ancor piegansi a i re!</l>
     <l n="75">Tu suscitasti in Francia il Bonaparte,</l>
     <l n="76">Tu spegnesti ne i cor virtude e fé.</l>
    </lg>
   </lg>
  </body>
 </text>
</TEI>