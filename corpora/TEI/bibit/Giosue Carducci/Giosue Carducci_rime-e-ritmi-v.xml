<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - V</title>
    <author>Giosue Carducci</author>
   </titleStmt>
   <extent>
    <measure unit="stanza">33</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - V</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su le dentate scintillanti vette</l>
     <l n="2">salta il camoscio, tuona la valanga</l>
     <l n="3">da' ghiacci immani rotolando per le</l>
     <l n="4">selve croscianti:</l>
    </lg>
    <lg n="2">
     <l n="5">ma da i silenzi de l'effuso azzurro</l>
     <l n="6">esce nel sole l'aquila, e distende</l>
     <l n="7">in tarde ruote digradanti il nero</l>
     <l n="8">volo solenne.</l>
    </lg>
    <lg n="3">
     <l n="9">Salve, Piemonte! A te con melodia</l>
     <l n="10">mesta da lungi risonante, come</l>
     <l n="11">gli epici canti del tuo popol bravo,</l>
     <l n="12">scendono i fiumi.</l>
    </lg>
    <lg n="4">
     <l n="13">Scendono pieni, rapidi, gagliardi,</l>
     <l n="14">come i tuoi cento battaglioni, e a valle</l>
     <l n="15">cercan le deste a ragionar di gloria</l>
     <l n="16">ville e cittadi:</l>
    </lg>
    <lg n="5">
     <l n="17">la vecchia Aosta di cesaree mura</l>
     <l n="18">ammantellata, che nel varco alpino</l>
     <l n="19">èleva sopra i barbari manieri</l>
     <l n="20">l'arco d'Augusto:</l>
    </lg>
    <lg n="6">
     <l n="21">Ivrea la bella che le rosse torri</l>
     <l n="22">specchia sognando a la cerulea Dora</l>
     <l n="23">nel largo seno, fosca intorno è l'ombra</l>
     <l n="24">di re Arduino:</l>
    </lg>
    <lg n="7">
     <l n="25">Biella tra 'l monte e il verdeggiar de' piani</l>
     <l n="26">lieta guardante l'ubere convalle,</l>
     <l n="27">ch'armi ed aratri e a l'opera fumanti</l>
     <l n="28">camini ostenta:</l>
    </lg>
    <lg n="8">
     <l n="29">Cuneo possente e paziente, e al vago</l>
     <l n="30">declivio il dolce Mondovì ridente,</l>
     <l n="31">e l'esultante di castella e vigne</l>
     <l n="32">suol d'Aleramo;</l>
    </lg>
    <lg n="9">
     <l n="33">e da Superga nel festante coro</l>
     <l n="34">de le grandi Alpi la regal Torino</l>
     <l n="35">incoronata di vittoria, ed Asti</l>
     <l n="36">repubblicana.</l>
    </lg>
    <lg n="10">
     <l n="37">Fiera di strage gotica e de l'ira</l>
     <l n="38">di Federico, dal sonante fiume</l>
     <l n="39">ella o Piemonte, ti donava il carme</l>
     <l n="40">novo d'Alfieri.</l>
    </lg>
    <lg n="11">
     <l n="41">Venne quel grande, come il grande augello</l>
     <l n="42">ond'ebbe nome; e a l'umile paese</l>
     <l n="43">sopra volando, fulvo, irrequieto,</l>
     <l n="44">– Italia, Italia –</l>
    </lg>
    <lg n="12">
     <l n="45">egli gridava a' dissueti orecchi,</l>
     <l n="46">a i pigri cuori, a gli animi giacenti.</l>
     <l n="47">– Italia, Italia – rispondeano l'urne</l>
     <l n="48">d'Arquà e Ravenna:</l>
    </lg>
    <lg n="13">
     <l n="49">e sotto il volo scricchiolaron l'ossa</l>
     <l n="50">sé ricercanti lungo il cimitero</l>
     <l n="51">de la fatal penisola a vestirsi</l>
     <l n="52">d'ira e di ferro.</l>
    </lg>
    <lg n="14">
     <l n="53">– Italia, Italia! – E il popolo de' morti</l>
     <l n="54">surse cantando a chiedere la guerra;</l>
     <l n="55">e un re a la morte nel pallor del viso</l>
     <l n="56">sacro e nel cuore</l>
    </lg>
    <lg n="15">
     <l n="57">trasse la spada. Oh anno de' portenti,</l>
     <l n="58">oh primavera de la patria, oh giorni,</l>
     <l n="59">ultimi giorni del fiorente maggio,</l>
     <l n="60">oh trionfante</l>
    </lg>
    <lg n="16">
     <l n="61">suon de la prima italica vittoria</l>
     <l n="62">che mi percosse il cuor fanciullo! Ond'io</l>
     <l n="63">vate d'Italia a la stagion più bella,</l>
     <l n="64">in grige chiome</l>
    </lg>
    <lg n="17">
     <l n="65">oggi ti canto, o re de' miei verd'anni,</l>
     <l n="66">re per tant'anni bestemmiato e pianto,</l>
     <l n="67">che via passasti con la spada in pugno</l>
     <l n="68">ed il cilicio</l>
    </lg>
    <lg n="18">
     <l n="69">al cristian petto, italo Amleto. Sotto</l>
     <l n="70">il ferro e il fuoco del Piemonte, sotto</l>
     <l n="71">di Cuneo 'l nerbo e l'impeto d'Aosta</l>
     <l n="72">sparve il nemico.</l>
    </lg>
    <lg n="19">
     <l n="73">Languido il tuon de l'ultimo cannone</l>
     <l n="74">dietro la fuga austriaca morìa:</l>
     <l n="75">il re a cavallo discendeva contra</l>
     <l n="76">il sol cadente:</l>
    </lg>
    <lg n="20">
     <l n="77">a gli accorrenti cavalieri in mezzo,</l>
     <l n="78">di fumo e polve e di vittoria allegri,</l>
     <l n="79">trasse, ed, un foglio dispiegato, disse</l>
     <l n="80">resa Peschiera.</l>
    </lg>
    <lg n="21">
     <l n="81">Oh qual da i petti, memori de gli avi,</l>
     <l n="82">alte ondeggiando le sabaude insegne,</l>
     <l n="83">surse fremente un solo grido: Viva</l>
     <l n="84">il re d'Italia!</l>
    </lg>
    <lg n="22">
     <l n="85">Arse di gloria, rossa nel tramonto,.</l>
     <l n="86">l'ampia distesa del lombardo piano;</l>
     <l n="87">palpitò il lago di Virgilio, come</l>
     <l n="88">velo di sposa</l>
    </lg>
    <lg n="23">
     <l n="89">che s'apre al bacio del promesso amore:</l>
     <l n="90">pallido, dritto su l'arcione, immoto,</l>
     <l n="91">gli occhi fissava il re: vedeva l'ombra</l>
     <l n="92">del Trocadero.</l>
    </lg>
    <lg n="24">
     <l n="93">E lo aspettava la brumal Novara</l>
     <l n="94">e a' tristi errori mèta ultima Oporto.</l>
     <l n="95">Oh sola e cheta in mezzo de' castagni</l>
     <l n="96">villa del Douro,</l>
    </lg>
    <lg n="25">
     <l n="97">che in faccia il grande Atlantico sonante</l>
     <l n="98">a i lati ha il fiume fresco di camelie,</l>
     <l n="99">e albergò ne la indifferente calma</l>
     <l n="100">tanto dolore!</l>
    </lg>
    <lg n="26">
     <l n="101">Sfaceasi; e nel crepuscolo de i sensi</l>
     <l n="102">tra le due vite al re davanti corse</l>
     <l n="103">una miranda vision: di Nizza</l>
     <l n="104">il marinaro</l>
    </lg>
    <lg n="27">
     <l n="105">biondo che dal Gianicolo spronava</l>
     <l n="106">contro l'oltraggio gallico: d'intorno</l>
     <l n="107">splendeagli, fiamma di piropo al sole,</l>
     <l n="108">l'italo sangue.</l>
    </lg>
    <lg n="28">
     <l n="109">Su gli occhi spenti scese al re una stilla,</l>
     <l n="110">lenta errò l'ombra d'un sorriso. Allora</l>
     <l n="111">venne da l'alto un vol di spirti, e cinse</l>
     <l n="112">del re la morte.</l>
    </lg>
    <lg n="29">
     <l n="113">Innanzi a tutti, o nobile Piemonte,</l>
     <l n="114">quei che a Sfacteria dorme e in Alessandria</l>
     <l n="115">diè a l'aure primo il tricolor, Santorre</l>
     <l n="116">di Santarosa.</l>
    </lg>
    <lg n="30">
     <l n="117">E tutti insieme a Dio scortaron l'alma</l>
     <l n="118">di Carl'Alberto. – Eccoti il re, Signore,</l>
     <l n="119">che ne disperse, il re che ne percosse.</l>
     <l n="120">Ora, o Signore,</l>
    </lg>
    <lg n="31">
     <l n="121">anch'egli è morto, come noi morimmo,</l>
     <l n="122">Dio, per l'Italia. Rendine la patria.</l>
     <l n="123">A i morti, a i vivi, pe 'l fumante sangue</l>
     <l n="124">da tutt'i campi,</l>
    </lg>
    <lg n="32">
     <l n="125">per il dolore che le regge agguaglia</l>
     <l n="126">a le capanne, per la gloria, Dio</l>
     <l n="127">che fu ne gli anni, pe 'l martirio, Dio,</l>
     <l n="128">che è ne l'ora,</l>
    </lg>
    <lg n="33">
     <l n="129">a quella polve eroica fremente,</l>
     <l n="130">a questa luce angelica esultante,</l>
     <l n="131">rendi la patria, Dio; rendi l'Italia</l>
     <l n="132">a gl'italiani.</l>
    </lg>
   </lg>
  </body>
 </text>
</TEI>