<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - VI</title>
    <author>Giosue Carducci</author>
   </titleStmt>
   <extent>
    <measure unit="stanza">7</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - VI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Me da la turba, che d'ossequio avaro</l>
     <l n="2">Pasce i mal chiusi orgogli</l>
     <l n="3">A qual più sorga d'util fama chiaro,</l>
     <l n="4">Tu, solitaria musa, a vol ritogli:</l>
     <l n="5">Ma, dove del suo riso</l>
     <l n="6">Virtù soave irradiando veste</l>
     <l n="7">Bei costumi, alti sensi, opre modeste,</l>
     <l n="8">Ivi teco io m'affiso,</l>
     <l n="9">Teco m'esalto ed a l'aspetto santo</l>
     <l n="10">Rompe da la commossa anima il canto.</l>
    </lg>
    <lg n="2">
     <l n="11">E già cercai con desioso amore</l>
     <l n="12">Questo savio gentile,</l>
     <l n="13">E i pensieri affinai ne lo splendore</l>
     <l n="14">Che mite diffondea sua vita umìle.</l>
     <l n="15">Nel suo povero tetto</l>
     <l n="16">Me inesperto egli accolse, e ad una ad una</l>
     <l n="17">Del reo mondo le piaghe e di fortuna</l>
     <l n="18">E 'l non mai domo affetto</l>
     <l n="19">Al vero al buon m'aperse: in su la pura</l>
     <l n="20">Fronte gli sorridea l'alma secura.</l>
    </lg>
    <lg n="3">
     <l n="21">Ahi, con duol mi rimembra il punto quando</l>
     <l n="22">L'ultimo amplesso tolsi,</l>
     <l n="23">E da la buona imago, sospirando,</l>
     <l n="24">Confuso di tristezza, il piè rivolsi!</l>
     <l n="25">Redìa, su 'l volto amico</l>
     <l n="26">Insaziato ancor l'occhio redìa,</l>
     <l n="27">Qual di figliuolo che per lunga via</l>
     <l n="28">Si mette, e al padre antico</l>
     <l n="29">Guarda, pensoso del lontan ritorno,</l>
     <l n="30">Ne la fredd'ombra de l'occiduo giorno.</l>
    </lg>
    <lg n="4">
     <l n="31">Pur rivederlo a sue bell'opre atteso</l>
     <l n="32">Mi promettea speranza,</l>
     <l n="33">E ne gli onesti ragionari acceso</l>
     <l n="34">Di fede avvalorarmi e di costanza.</l>
     <l n="35">In van: per sempre è muto</l>
     <l n="36">Quel di semplice eloquio inclito fabro</l>
     <l n="37">Quel mite ardente intemerato labro;</l>
     <l n="38">E l'occhio, ahi quell'arguto</l>
     <l n="39">Da le assidue vigilie occhio conquiso,</l>
     <l n="40">Più non si leva a' dolci alunni in viso.</l>
    </lg>
    <lg n="5">
     <l n="41">E voi vivete, o titolati Gracchi,</l>
     <l n="42">E voi con doppia lingua</l>
     <l n="43">Ben provvedenti Bruti a' cor vigliacchi,</l>
     <l n="44">E voi Caton cui libertade impingua.</l>
     <l n="45">V'approdaron, civili</l>
     <l n="46">Rosci, il tragico stile e l'alte spoglie!</l>
     <l n="47">Ma in van mentite, o istrion, le voglie</l>
     <l n="48">Oblique e l'opre vili</l>
     <l n="49">Sott'esso il fasto de l'eretto ciglio,</l>
     <l n="50">Famosi oggetti al popolar bisbiglio.</l>
    </lg>
    <lg n="6">
     <l n="51">Ei per le vie, che non de gli aurei cocchi</l>
     <l n="52">Ma suonan di frequente</l>
     <l n="53">Opera industre, oh quante volte gli occhi</l>
     <l n="54">A sé traea del vulgo reverente!</l>
     <l n="55">Usciano in suo cammino</l>
     <l n="56">I vecchi salutando, ed a la prole</l>
     <l n="57">Con ischietti d'amor cenni e parole</l>
     <l n="58">Segnavanlo e al vicino:</l>
     <l n="59">Or di lui forse in su la stanca sera</l>
     <l n="60">Pensan con un sospiro e una preghiera.</l>
    </lg>
    <lg n="7">
     <l n="61">Non un pensier, ch'io creda, a lui concede</l>
     <l n="62">Il vulgo che beato</l>
     <l n="63">Con largo fasto e misera mercede</l>
     <l n="64">Ne pagava i precetti e il mal sudato</l>
     <l n="65">Tempo ingombrògli. Umano</l>
     <l n="66">De gli anni nuovi educatore, ahi cruda</l>
     <l n="67">Volge l'età pur sempre, e de l'ignuda</l>
     <l n="68">Virtù l'esempio è in vano:</l>
     <l n="69">Povero fior d'atra palude in riva</l>
     <l n="70">Muor né d'olezzi il grave aer ravviva.</l>
    </lg>
   </lg>
  </body>
 </text>
</TEI>