<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXXIII</title>
    <author>Giosue Carducci</author>
   </titleStmt>
   <extent>
    <measure unit="stanza">17</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qui dove arride i fortunati clivi</l>
     <l n="2">Perenne aprile e l'aure molli odora</l>
     <l n="3">E ondeggian mèssi e placido d'olivi</l>
     <l n="4">Bosco s'infiora,</l>
    </lg>
    <lg n="2">
     <l n="5">Quando pie voglie e be' costumi onesti</l>
     <l n="6">Erano in pregio e cortesia fioriva</l>
     <l n="7">Le tósche terre, qui l'uman traesti</l>
     <l n="8">Tuo giorno, o diva.</l>
    </lg>
    <lg n="3">
     <l n="9">E ti fûr vanto gli amorosi affanni</l>
     <l n="10">Onde nutristi a Dio la nova etate,</l>
     <l n="11">E fredda e sola ne l'ardor de gli anni</l>
     <l n="12">Virginitate:</l>
    </lg>
    <lg n="4">
     <l n="13">Pur risplendeva oltre il mortal costume</l>
     <l n="14">La dia bellezza nel sereno viso,</l>
     <l n="15">E dolce ardea di giovinezza il lume</l>
     <l n="16">Nel tuo sorriso.</l>
    </lg>
    <lg n="5">
     <l n="17">Te in luce aperta qui l'eteree menti</l>
     <l n="18">Consolâr prima di letizia arcana,</l>
     <l n="19">Poi te beata salutar le genti,</l>
     <l n="20">Alma Diana.</l>
    </lg>
    <lg n="6">
     <l n="21">Onde a te dotta de l'uman dolore</l>
     <l n="22">Il nostro canto e prece d'inni ascende,</l>
     <l n="23">E, pieno l'anno, di votivo onore</l>
     <l n="24">L'ara ti splende.</l>
    </lg>
    <lg n="7">
     <l n="25">A te l'industre opera cessa: posa</l>
     <l n="26">A te il travaglio de la vita e l'egra</l>
     <l n="27">Noia: si spande per le vie festosa</l>
     <l n="28">Turba e s'allegra.</l>
    </lg>
    <lg n="8">
     <l n="29">Disciolto il bove mormora un muggito,</l>
     <l n="30">Esulta il gregge ne l'erboso piano,</l>
     <l n="31">E su l'aratro ancor dal solco attrito</l>
     <l n="32">Canta il villano.</l>
    </lg>
    <lg n="9">
     <l n="33">Deh, sii presente: il tuo terren natale</l>
     <l n="34">A te s'adorna, ed al tuo piede in tanto</l>
     <l n="35">Gigli sommette e rose e l'immortale</l>
     <l n="36">Fior d'amaranto.</l>
    </lg>
    <lg n="10">
     <l n="37">Deh, sii presente: e ne' concilii santi</l>
     <l n="38">Se nostra dirti, o buona, anco ti giova,</l>
     <l n="39">Del gener tristo e de gli infermi erranti</l>
     <l n="40">Amor ti mova.</l>
    </lg>
    <lg n="11">
     <l n="41">Odi le caste vergini: il lamento</l>
     <l n="42">De la canuta etade odi; e su 'l pio</l>
     <l n="43">Vulgo com'aura di benigno vento</l>
     <l n="44">Spira da Dio.</l>
    </lg>
    <lg n="12">
     <l n="45">Ruinan, vedi, a soffrir tutto audaci</l>
     <l n="46">Le menti umane in disperata guerra,</l>
     <l n="47">E de le furie le sanguigne faci</l>
     <l n="48">Corron la terra:</l>
    </lg>
    <lg n="13">
     <l n="49">Odio e furore i torvi animi avvampa</l>
     <l n="50">E ciechi mena con la sua rapina</l>
     <l n="51">Ove pietade è in bando, ove s'accampa</l>
     <l n="52">L'ira divina:</l>
    </lg>
    <lg n="14">
     <l n="53">Erra in ombra di morte e le vitali</l>
     <l n="54">Fiamme rifugge la mortal ragione,</l>
     <l n="55">E di pensieri ferve e di pugnali</l>
     <l n="56">Bieca tenzone.</l>
    </lg>
    <lg n="15">
     <l n="57">Ma noi pio gregge a te su 'l puro altare</l>
     <l n="58">Vóti mandiamo a cui pietà risponde:</l>
     <l n="59">Ragguarda, o buona, a' figli, ed abbi care</l>
     <l n="60">Le nostre sponde.</l>
    </lg>
    <lg n="16">
     <l n="61">Volgi sereno a questi campi il sole,</l>
     <l n="62">Benigna assisti a' focolari aviti:</l>
     <l n="63">Multiplicata invochi te la prole</l>
     <l n="64">Co' patrii riti.</l>
    </lg>
    <lg n="17">
     <l n="65">Qui de le caste menti ama il governo:</l>
     <l n="66">Qui santa e madre al popol tuo ti mostra:</l>
     <l n="67">Né a danno irrompa qui possa d'inferno.</l>
     <l n="68">Te duce nostra.</l>
    </lg>
   </lg>
  </body>
 </text>
</TEI>