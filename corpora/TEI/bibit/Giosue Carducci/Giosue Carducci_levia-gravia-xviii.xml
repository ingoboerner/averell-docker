<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XVIII</title>
    <author>Giosue Carducci</author>
   </titleStmt>
   <extent>
    <measure unit="stanza">28</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A i campi che verdeggiano</l>
     <l n="2">Più lieti al ciel da la straniera clade</l>
     <l n="3">Splendi, nov'anno; esultino</l>
     <l n="4">Nude ne' raggi tuoi l'itale spade.</l>
    </lg>
    <lg n="2">
     <l n="5">A te le braccia e l'animo</l>
     <l n="6">De la Narenta da l'irriguo piano</l>
     <l n="7">E di Cettigna indomita</l>
     <l n="8">Dal pinifero vertice montano</l>
    </lg>
    <lg n="3">
     <l n="9">Leva il Serbo; ma 'l vindice</l>
     <l n="10">Acciar non pone, che pur or gioiva</l>
     <l n="11">Percotendo a l'osmanico</l>
     <l n="12">Furore il tergo obbrobrioso in Piva.</l>
    </lg>
    <lg n="4">
     <l n="13">Te chiama il figlio d'Ellade</l>
     <l n="14">Sovra le tombe de' suoi padri eretto;</l>
     <l n="15">E acceso de la memore</l>
     <l n="16">Speranza e d'ira l'innovato petto</l>
    </lg>
    <lg n="5">
     <l n="17">Guarda a le rupi tessale</l>
     <l n="18">Onde Orfeo scese e il re de' prodi Achille,</l>
     <l n="19">A l'Egeo sacro, a l'isole</l>
     <l n="20">Radianti d'omeriche faville;</l>
    </lg>
    <lg n="6">
     <l n="21">Guarda, e i fraterni vincoli</l>
     <l n="22">Rompe e l'oblique bavare dimore.</l>
     <l n="23">Preme, ancor preme i barbari</l>
     <l n="24">Di Riga il canto e di Bozzàri il core.</l>
    </lg>
    <lg n="7">
     <l n="25">In vano in van la tunica</l>
     <l n="26">Del profeta guerrier tu spieghi a' venti,</l>
     <l n="27">A turpe gregge l'àlacre</l>
     <l n="28">Fé d'Ali chiedi in van, e de i credenti.</l>
    </lg>
    <lg n="8">
     <l n="29">Ben tre fiate l'invido</l>
     <l n="30">Timor de' regi ti campò da morte:</l>
     <l n="31">Lèvati omai, del Bosforo</l>
     <l n="32">L'onde ritenta e le asiane porte.</l>
    </lg>
    <lg n="9">
     <l n="33">Lungi da noi la putrida</l>
     <l n="34">Stirpe cui regna il fato, e a l'infelice</l>
     <l n="35">Servaggio ed a l'immobile</l>
     <l n="36">Ozio e a le tombe, preda ignava, addice.</l>
    </lg>
    <lg n="10">
     <l n="37">Ma non fia già che il limpido</l>
     <l n="38">Sol riconforti ed Elle argentea lavi</l>
     <l n="39">Te falso Tito sarmata,</l>
     <l n="40">Te gloriato redentor di schiavi.</l>
    </lg>
    <lg n="11">
     <l n="41">Perché là su la Vistola</l>
     <l n="42">Tutta una plebe a Dio grida e si duole,</l>
     <l n="43">E il ferro entro le fauci</l>
     <l n="44">Tronca l'inerme priego e le parole?</l>
    </lg>
    <lg n="12">
     <l n="45">Perché le madri accusano</l>
     <l n="46">Fioche ne' pianti i siberiani esigli</l>
     <l n="47">E a la terra e a l'oceano</l>
     <l n="48">Chieggon le sparse, ohimé, tombe de' figli?</l>
    </lg>
    <lg n="13">
     <l n="49">Bella ed austera vindice</l>
     <l n="50">Su i larghi mar cammina alta una dea:</l>
     <l n="51">Arde di amore il nubilo</l>
     <l n="52">Ciel da' suoi lumi e 'l pigro suol ricrea.</l>
    </lg>
    <lg n="14">
     <l n="53">Ratta più che il fulmineo</l>
     <l n="54">Piè de' polledri ucrani, eccola! e l'asta</l>
     <l n="55">Incontro a lei da l'ispido</l>
     <l n="56">Tuo cosacco vibrata, o Czar, non basta.</l>
    </lg>
    <lg n="15">
     <l n="57">È la dea che l'iberica</l>
     <l n="58">Donna sgomenta: in van s'abbraccia a l'ara</l>
     <l n="59">La peccatrice, e i lugubri</l>
     <l n="60">Odi rattizza e i fochi atri prepara.</l>
    </lg>
    <lg n="16">
     <l n="61">È la dea cui discredere</l>
     <l n="62">Di Federico la progenie estrema</l>
     <l n="63">Osa e dal ciel ripetere</l>
     <l n="64">Lo scettro e il percussor ferro e 'l diadema:</l>
    </lg>
    <lg n="17">
     <l n="65">Ma Dio non tempra, o misero,</l>
     <l n="66">Serti a i re; forza a le sue plebi infonde,</l>
     <l n="67">E 'l vasto grido suscita</l>
     <l n="68">Che di terror gli eserciti confonde.</l>
    </lg>
    <lg n="18">
     <l n="69">È la dea che de' vigili</l>
     <l n="70">Occhi circonda il sir de' Franchi, e aspetta;</l>
     <l n="71">E a noi mostra i romulei</l>
     <l n="72">Colli e il mar d'Adria e l'ultima vendetta.</l>
    </lg>
    <lg n="19">
     <l n="73">E tu ne la man parvola,</l>
     <l n="74">Siccome verghe in tenue fascio unite,</l>
     <l n="75">Tu vuoi di sette popoli</l>
     <l n="76">Stringere, Asburgo, le discordi vite?</l>
    </lg>
    <lg n="20">
     <l n="77">La colpa antica ingenera</l>
     <l n="78">Error novi e la pena: informe attende</l>
     <l n="79">Ella, e il giusto giudicio</l>
     <l n="80">Provocato da gli avi in te distende.</l>
    </lg>
    <lg n="21">
     <l n="81">E d'Arad e di Mantova</l>
     <l n="82">Si scoverchiano orribili le tombe:</l>
     <l n="83">S'affaccia a l'Alpi retiche</l>
     <l n="84">Lo spettro di Capeto e al soglio incombe.</l>
    </lg>
    <lg n="22">
     <l n="85">Astieni, astien la vergine</l>
     <l n="86">Man da la scure e da i lavacri orrendi,</l>
     <l n="87">E intemerata a i popoli</l>
     <l n="88">Che si drizzan a te, libertà, splendi.</l>
    </lg>
    <lg n="23">
     <l n="89">Fuma a' tuoi piè la folgore,</l>
     <l n="90">Nunzia su le tue vie va la procella,</l>
     <l n="91">Ma ne gli sguardi tremola</l>
     <l n="92">Lume gentil di matutina stella.</l>
    </lg>
    <lg n="24">
     <l n="93">Deh non voler che vìoli</l>
     <l n="94">Regia prora del tuo Franklin i flutti:</l>
     <l n="95">Il sangue al fin di Bròuno</l>
     <l n="96">Vendica, o giusta, e del servaggio i lutti.</l>
    </lg>
    <lg n="25">
     <l n="97">Pianta le insegne italiche</l>
     <l n="98">Di Roma tua su i mal vietati spaldi,</l>
     <l n="99">Guida tonando a l'Adige</l>
     <l n="100">La secura virtù di Garibaldi.</l>
    </lg>
    <lg n="26">
     <l n="101">E poi ne torna l'utile</l>
     <l n="102">Pace e a gli aratri l'obliato onore,</l>
     <l n="103">L'arti che a te fioriscono</l>
     <l n="104">E de' commerci aviti il lieto ardore.</l>
    </lg>
    <lg n="27">
     <l n="105">A te cori di vergini</l>
     <l n="106">E di garzoni inghirlandati ogni anno</l>
     <l n="107">Ricondurrà; le tremole</l>
     <l n="108">Facce de' padri a te sorrideranno.</l>
    </lg>
    <lg n="28">
     <l n="109">E un tuo vate, la ferrea</l>
     <l n="110">D'Alceo corda quetata, in su le glebe</l>
     <l n="111">Dal pio travaglio floride</l>
     <l n="112">Leverà il canto e la fraterna plebe.</l>
    </lg>
   </lg>
  </body>
 </text>
</TEI>