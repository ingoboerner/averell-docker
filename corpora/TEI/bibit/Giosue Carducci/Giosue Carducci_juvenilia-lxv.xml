<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXV.</title>
    <author>Giosue Carducci</author>
   </titleStmt>
   <extent>
    <measure unit="stanza">7</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXV.</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXV.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te, fratel, piango, e piango de la bruna</l>
     <l n="2">Tua giornata l'occaso, che seduto</l>
     <l n="3">Ne le stanze paterne al cor più sento.</l>
     <l n="4">Lenta sale pe 'l freddo aere la luna,</l>
     <l n="5">E largamente il cielo inalba, e il muto</l>
     <l n="6">Colle riveste e 'l nudo pian d'argento:</l>
     <l n="7">Per li verdi oliveti infuria il vento</l>
     <l n="8">Profondo, e intorno ogni animal si tace.</l>
     <l n="9">Nel riso e nel tepor di primavera,</l>
     <l n="10">Tristo cor mio, qual era</l>
     <l n="11">Di questi luoghi la serena pace!</l>
     <l n="12">Qual fu a vederlo con ardor virile</l>
     <l n="13">Ruotare in breve giro agil destriero</l>
     <l n="14">E disserrarlo per l'aperto campo!</l>
     <l n="15">Gli occhi suoi mesti allor metteano un lampo,</l>
     <l n="16">Correa co' freschi venti il suo pensiero</l>
     <l n="17">De l'anno e de l'età nel dolce aprile;</l>
     <l n="18">Qualche sguardo il seguia, qualche gentile</l>
     <l n="19">Saluto; e forse ombra invocata i rotti</l>
     <l n="20">Sogni allietava a le virginee notti.</l>
     <l n="21">Lasso! ma in groppa gli sedea la cura</l>
     <l n="22">Negra, e stridea la vision di morte</l>
     <l n="23">Pur circa lui con fredda ombra volante;</l>
     <l n="24">E per i lieti campi a la pianura</l>
     <l n="25">E i monti aprici e la foresta forte</l>
     <l n="26">Istimolava il destriero anelante.</l>
     <l n="27">Poi là seduto ove di fosche piante</l>
     <l n="28">Lunga si protendea l'ombra, tacendo</l>
     <l n="29">La terra e l'azzurrino aer d'intorno,</l>
     <l n="30">Co 'l bello estivo giorno</l>
     <l n="31">Che roseo nel ponente iva morendo</l>
     <l n="32">Pianse l'error suo vago che a l'etade</l>
     <l n="33">L'abbandonava; e l'anima inquieta</l>
     <l n="34">Desiando fermò ne le supreme</l>
     <l n="35">Paci anzi tempo. O giovinetto, e speme</l>
     <l n="36">Niuna a te avanza altro che morte? pièta</l>
     <l n="37">De gli anni tuoi da le funeree strade</l>
     <l n="38">Non ti richiama? ahi, ahi, né caritade</l>
     <l n="39">De' pii parenti ti favella al core,</l>
     <l n="40">Né ride al fuggitivo animo amore?</l>
    </lg>
    <lg n="2">
     <l n="41">Pietà, speranza, amor, tu con feroce</l>
     <l n="42">Voglia dal cuor che mercé pur chiamava</l>
     <l n="43">(Deh quanta doglia fu la tua!) schiantasti;</l>
     <l n="44">E, atteso e fermo a la funerea voce</l>
     <l n="45">Che il disinganno a l'anima ululava</l>
     <l n="46">Qual vento a notte per deserti vasti</l>
     <l n="47">Refugio a la fatale ira invocasti</l>
     <l n="48">Unico il ferro. Oh, a chi nel raggio aurato</l>
     <l n="49">Vegga maligne ombre vaganti e vuoto</l>
     <l n="50">Il divo cielo e immoto</l>
     <l n="51">Su 'l capo faticoso urgere il fato</l>
     <l n="52">Che al dolore a la pena al male addice</l>
     <l n="53">Lui de la vita incurioso e ignaro,</l>
     <l n="54">Qua giù che resta omai? Ne l'innocente</l>
     <l n="55">Mano il ferro adattando e lungamente</l>
     <l n="56">Meditando amoroso il colpo amaro,</l>
     <l n="57">Ti sacrasti a la morte. E di felice</l>
     <l n="58">Vita fioria natura, e la pendice</l>
     <l n="59">Suonava a' canti e ridea 'l piano al sole,</l>
     <l n="60">Quando dicesti l'ultime parole.</l>
    </lg>
    <lg n="3">
     <l n="61">– A me luce non più, non più 'l tuo riso,</l>
     <l n="62">O aureo sole. Io violento i fati</l>
     <l n="63">Ecco sforzo, e rifuggo ombra sotterra.</l>
     <l n="64">O altissima quiete ove diviso</l>
     <l n="65">Poserò d'ogni cura, o interminati</l>
     <l n="66">Silenzi e pace dopo vana guerra!</l>
     <l n="67">Pur se' gioconda a rimirare, o terra!</l>
     <l n="68">Pur bello, o sol, sei tu! Natura in festa</l>
     <l n="69">Come a rege a te s'orna; e d'un concento</l>
     <l n="70">Ineffabile io sento</l>
     <l n="71">Spirar le selve, che 'l tuo lume desta</l>
     <l n="72">Dolce fulgente. E tu, tu gli amorosi</l>
     <l n="73">Congressi illustri e la fraterna clade</l>
     <l n="74">Miri ed aiuti, imperturbato, eguale?</l>
     <l n="75">Ed or m'arridi in fronte, e su 'l letale</l>
     <l n="76">Ferro che a me volente il petto invade</l>
     <l n="77">Serenamente il vivo raggio posi.</l>
     <l n="78">Lusinghi tu de' primi anni gli ascosi</l>
     <l n="79">Ricordi, e di gioir versi il desio</l>
     <l n="80">In questo petto morituro mio?</l>
    </lg>
    <lg n="4">
     <l n="81">Oh cari tempi ch'io te coruscante</l>
     <l n="82">Vedea su 'l mare; e fremea vasta l'onda</l>
     <l n="83">Riscintillando, e bianco ardeva il cielo!</l>
     <l n="84">Né aspetto d'uomo od opra umana avante</l>
     <l n="85">Erami; ed io per entro la profonda</l>
     <l n="86">Luce correva a l'alta vista anelo:</l>
     <l n="87">Meco era l'error mio che un roseo velo</l>
     <l n="88">Induceva a le cose. Oh, chi l'ha tolto</l>
     <l n="89">A me? chi m'ha l'infausta vita appreso?</l>
     <l n="90">Entro il mio sangue steso</l>
     <l n="91">Me in freddo orror per la mia man disciolto</l>
     <l n="92">Reduce, o sol, vedrai. Fumi in conspetto</l>
     <l n="93">Di lei ch'è al gener nostro empia madrigna</l>
     <l n="94">Il sangue giovenil: contaminando</l>
     <l n="95">De' miei parenti il viso, esso il nefando</l>
     <l n="96">Vivere attesti; e, lunge a la maligna</l>
     <l n="97">Forza ch'a le sue man del mondo ha stretto</l>
     <l n="98">Il fren, su l'ale de la morte eretto</l>
     <l n="99">Fuga lo spirto ove non più si pate</l>
     <l n="100">E di man di tiranni a libertate.</l>
    </lg>
    <lg n="5">
     <l n="101">Grave durar la vita ed a baldanza</l>
     <l n="102">De i duri umani, io non codardo? e quello</l>
     <l n="103">Che largo a' bruti e libero propose</l>
     <l n="104">Natura, a l'uom chiedere in vano? A stanza</l>
     <l n="105">Sì vil chi mi dannò? ... Del mio novello</l>
     <l n="106">Tempo il vigile tedio atre angosciose</l>
     <l n="107">L'ore misura, e le future cose,</l>
     <l n="108">Tanto ch'a imaginar disdegno e tremo,</l>
     <l n="109">M'affrontan mute orribilmente in vista.</l>
     <l n="110">O lassa anima trista,</l>
     <l n="111">O giovinezza mia stanca, morremo</l>
     <l n="112">Qual peregrin che va per nova via</l>
     <l n="113">Tra genti liete ei mesto, e quelle intorno</l>
     <l n="114">Agitan festa, ragguarda egli e passa</l>
     <l n="115">Pur dolorando, e meraviglia lassa</l>
     <l n="116">Di suoi sembianti, onde al cader del giorno</l>
     <l n="117">Di lui sospira alcuna anima pia;</l>
     <l n="118">Tale io passo al mio fin, tale a la mia</l>
     <l n="119">Meta son giunto. A me chi guarda? a cui</l>
     <l n="120">Del mio passar dorrà?... Che monta? Io fui. –</l>
    </lg>
    <lg n="6">
     <l n="121">Disse: e geloso custodì nel core,</l>
     <l n="122">Nel cor vivente ei custodì la morte,</l>
     <l n="123">Come di cara donna il primo detto:</l>
     <l n="124">E non domestic'uso e non amore</l>
     <l n="125">Ne la deliberata anima forte</l>
     <l n="126">Valse l'orma a spiar del diro affetto.</l>
     <l n="127">Come, ahi come a te il cor bastò, l'aspetto</l>
     <l n="128">Come ti resse, che non tinto e bianco</l>
     <l n="129">Del futuro destino e non in tristi</l>
     <l n="130">Sembianti ma venisti</l>
     <l n="131">Nel conspetto de' tuoi securo e franco?</l>
     <l n="132">Certo, fero garzon, certo evitasti</l>
     <l n="133">Il riso ne' materni occhi tremante;</l>
     <l n="134">E solitario ne la notte inferna</l>
     <l n="135">Rifuggìasi il tuo sguardo. Ecco, e l'interna</l>
     <l n="136">Larva già fuor di te sorge e d'avante</l>
     <l n="137">Sgombra le care viste e i pensier casti.</l>
     <l n="138">Ma dal suol che di tue vene bagnasti</l>
     <l n="139">La mente aborre, e teco dolorosa</l>
     <l n="140">Ne la pace postrema si riposa.</l>
    </lg>
    <lg n="7">
     <l n="141">Salve: o che più sereno aer tu miri</l>
     <l n="142">Poi che di Lete infuso a le bell'acque</l>
     <l n="143">Dal rio dormente i dolci oblii bevesti,</l>
     <l n="144">O ver che giovinetta ombra t'aggiri</l>
     <l n="145">Tra i magnanimi antichi a cui non spiacque</l>
     <l n="146">I giorni ricusare ignavi e mesti,</l>
     <l n="147">O che tu vaghi ancor sotto i celesti</l>
     <l n="148">Templi solingo ed a me intorno voli</l>
     <l n="149">Entro quest'aura che gemendo spira,</l>
     <l n="150">Salve, o fratello, e mira</l>
     <l n="151">I tristi giorni miei come van soli.</l>
     <l n="152">Ben io vivrò; ché a me l'anima avvinta</l>
     <l n="153">Di più tenace creta ha la natura,</l>
     <l n="154">E officio forse e carità il suade:</l>
     <l n="155">Ma, se dal cor profondo unqua mi cade</l>
     <l n="156">La dolce imagin tua triste e secura,</l>
     <l n="157">Giaccia la vita mia d'infamia cinta.</l>
     <l n="158">Sii meco eterno; e nel tuo sangue tinta</l>
     <l n="159">Del verso vibrerò l'alta saetta</l>
     <l n="160">A far del mondo reo dolce vendetta.</l>
    </lg>
   </lg>
  </body>
 </text>
</TEI>