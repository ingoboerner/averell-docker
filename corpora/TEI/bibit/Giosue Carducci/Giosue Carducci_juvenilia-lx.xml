<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LX</title>
    <author>Giosue Carducci</author>
   </titleStmt>
   <extent>
    <measure unit="stanza">6</measure>
    <measure unit="line">155</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Forti sembianze di novella vita</l>
     <l n="2">Circondar la tua cuna,</l>
     <l n="3">O re del canto che più alto mira.</l>
     <l n="4">Gentil virago ardita,</l>
     <l n="5">Quale non vider mai le argive sponde</l>
     <l n="6">Né le latine, e d'amor balda e d'ira,</l>
     <l n="7">A te venìa la bella</l>
     <l n="8">Toscana libertade; e il pargoletto</l>
     <l n="9">Già magnanimo petto</l>
     <l n="10">Ti confortava de la sua mammella.</l>
     <l n="11">Tutta accesa ne' raggi di sua sfera,</l>
     <l n="12">Mite insieme ed austera,</l>
     <l n="13">Venne la fede; e per un popoloso</l>
     <l n="14">Di visioni e d'ombre oscuro lito</l>
     <l n="15">La porta ti mostrò de l'infinito.</l>
     <l n="16">Gemebondo e pensoso, e pur di rose</l>
     <l n="17">Ad altr'aura fiorite il crin splendente,</l>
     <l n="18">Con te si stette amore</l>
     <l n="19">Lunga stagione; e sí soavi cose</l>
     <l n="20">Ti parlò con le labbra vereconde,</l>
     <l n="21">E sí dolce ti entrò le vie del core,</l>
     <l n="22">Che niuno al par di te sentìo d'amore.</l>
    </lg>
    <lg n="2">
     <l n="23">Ma spesso ancor dal meditar solingo</l>
     <l n="24">O giovinetto schivo,</l>
     <l n="25">Te scuotevan clamor fiero e tumulto</l>
     <l n="26">E furor di fratelli</l>
     <l n="27">Duellanti ad uccidersi. Stridenti</l>
     <l n="28">Per le vicine mura</l>
     <l n="29">Civili fiamme udisti; e donne udisti</l>
     <l n="30">Ferire a grida il ciel, che l'are e i letti</l>
     <l n="31">E i fuochi almi e le cune,</l>
     <l n="32">E tutto ciò che bello</l>
     <l n="33">Fe' a gli occhi loro il maritale ostello,</l>
     <l n="34">Tutto scorgeano in ampio ardore involto</l>
     <l n="35">E ruinare in armi esso marito</l>
     <l n="36">Da gli amplessi erompendo, e i giovanetti</l>
     <l n="37">Armi gridar, sdegno anelando e stragi.</l>
     <l n="38">E tu vedesti un furiar di spade</l>
     <l n="39">Cercanti a morte i petti,</l>
     <l n="40">E nel guerrier che cade</l>
     <l n="41">Minacciar viva la bestemmia e l'ira,</l>
     <l n="42">E in gran sangue confuse</l>
     <l n="43">Bionde teste e canute, e a libertade</l>
     <l n="44">Spettacolo di umane ostie esecrate</l>
     <l n="45">Dar le furie, e crollar la morte</l>
     <l n="46">Le immani torri e le ferrate porte.</l>
    </lg>
    <lg n="3">
     <l n="47">Crebbe tra i feri obietti</l>
     <l n="48">L'italo ardito spirto;</l>
     <l n="49">E, al lungo odio civil pregando fine,</l>
     <l n="50">D'amor sí pure imagini e sí nove</l>
     <l n="51">Vide e ritrasse a l'ombra</l>
     <l n="52">D'un mirto giovinetto</l>
     <l n="53">Che le inchina adorando ogni intelletto</l>
     <l n="54">Lui dal soave inganno</l>
     <l n="55">Destò voce di pianto</l>
     <l n="56">Sonando amara su 'l materno fiume.</l>
     <l n="57">Ahi, dal turbine infranto</l>
     <l n="58">Giacque il bel mirto, e con aperte piume</l>
     <l n="59">La colomba d'amore ahi se n'è gita</l>
     <l n="60">Impetrando al suo volo aura più pura.</l>
     <l n="61">Ei per entro l'oscura</l>
     <l n="62">Caligine de' secoli ondeggiante</l>
     <l n="63">Rifuggì tra le antiche ombre famose,</l>
     <l n="64">Ch'ebbe sé in odio e le presenti cose,</l>
     <l n="65">Ed uscì, nel crepuscolo, gigante.</l>
    </lg>
    <lg n="4">
     <l n="66">Ed ombra apparve ei stesso; ombra crucciosa,</l>
     <l n="67">Che ad una ad una interroga le tombe</l>
     <l n="68">Nel deserto, e le abbraccia ad una ad una;</l>
     <l n="69">Fin che dinanzi a lui tra le ruine</l>
     <l n="70">Barbariche e la polve</l>
     <l n="71">Fumò il vigor de le virtù latine,</l>
     <l n="72">E tutto quel che una ruina involve</l>
     <l n="73">Ferì l'aura silente</l>
     <l n="74">Di un grido alto e possente.</l>
     <l n="75">Ne l'alta visione</l>
     <l n="76">Divin surse il poeta; e disdegnando</l>
     <l n="77">La triste Italia e per mancar d'obietto</l>
     <l n="78">Pargoleggiante il gran vigor natio,</l>
     <l n="79">Te salutò in desio,</l>
     <l n="80">Alma Italia novella,</l>
     <l n="81">Una d'armi di leggi e di favella.</l>
     <l n="82">A riportar nel vero</l>
     <l n="83">Imagine cotanta, egli la vita</l>
     <l n="84">Che per lo mar de l'essere si volve</l>
     <l n="85">Cercò; d'entro la polve</l>
     <l n="86">E dal suon del passato il bene e il male</l>
     <l n="87">Trasse, vate fatale: e la sua voce</l>
     <l n="88">Come voce di Dio da' sette colli</l>
     <l n="89">Tuonò su 'l mondo, e tutti a sé d'intorno</l>
     <l n="90">I secoli evocò. Giudice e donno</l>
     <l n="91">In lor suo sguardo mise;</l>
     <l n="92">Ammirò e pianse, disdegnò e sorrise:</l>
     <l n="93">Poi li schierava ne l'eterno canto,</l>
     <l n="94">Piacendo pure a sé di poter tanto.</l>
    </lg>
    <lg n="5">
     <l n="95">Ma questa umile aiuola</l>
     <l n="96">Ove si piange e s'odia,</l>
     <l n="97">E questo eterno inganno, e questa vana</l>
     <l n="98">Ombra ch'ha nome vita ed è sí bassa,</l>
     <l n="99">T'era in dispetto. Poi che il sacro verso</l>
     <l n="100">A tutto l'universo</l>
     <l n="101">Descrisse fondo, e il buon sofo gentile</l>
     <l n="102">Te mise dentro a le secrete cose,</l>
     <l n="103">Veder volesti come l'angel vede</l>
     <l n="104">Colà dove non è di nebbia velo,</l>
     <l n="105">Amar volesti come s'ama in cielo.</l>
     <l n="106">Su per le vie d'amore</l>
     <l n="107">Quest'umil creatura</l>
     <l n="108">Risospingendo innanzi al creatore,</l>
     <l n="109">Quetar volesti in quell'eterno vero</l>
     <l n="110">Che il grande amor ti dette e il gran pensiero.</l>
     <l n="111">Cesse Virgilio a tanto:</l>
     <l n="112">E tu deserto e solo</l>
     <l n="113">Spirito uman, per entro il gran desio</l>
     <l n="114">Sommerso vaneggiavi, e dubitando</l>
     <l n="115">Tu disperavi: quando</l>
     <l n="116">Su l'angeliche penne</l>
     <l n="117">Al tuo dolor sovvenne</l>
     <l n="118">Quella ch'è amore e visione e luce</l>
     <l n="119">Tra l'intelletto e 'l vero:</l>
     <l n="120">Nomarla a me lingua mortal non lice;</l>
     <l n="121">Tu la dicesti, amando, Beatrice.</l>
     <l n="122">Così di sfera in sfera,</l>
     <l n="123">Tutto era melodia quello che udivi,</l>
     <l n="124">Tutto quel che vedevi era una luce,</l>
     <l n="125">E tutti quanti erano amore i sensi,</l>
     <l n="126">E lo spirto ed il verso un'armonia</l>
     <l n="127">Simile a quella che là su s'indìa.</l>
    </lg>
    <lg n="6">
     <l n="128">Deh, qual parveti allora</l>
     <l n="129">Quest'umil patria e qual de le partite</l>
     <l n="130">Città la lite (ahi come quella eterna</l>
     <l n="131">Che sempre trista fa la valle inferna!),</l>
     <l n="132">Quando novellamente</l>
     <l n="133">Di ciel disceso ne portavi il canto</l>
     <l n="134">Supremo, e tutto avevi il nume in fronte,</l>
     <l n="135">Come l'antico che scendea dal monte?</l>
     <l n="136">Innanzi a te, splendente</l>
     <l n="137">Pur anche nel fulgor del regno santo,</l>
     <l n="138">Balenò di vermiglia</l>
     <l n="139">Luce il campo feral di Montaperto,</l>
     <l n="140">E pe 'l tristo deserto</l>
     <l n="141">De le crete maligne</l>
     <l n="142">Un fioco suon correa</l>
     <l n="143">Come sospir di battaglier morenti;</l>
     <l n="144">Cui lontan rispondea</l>
     <l n="145">Con un rumor di molto pianto umano</l>
     <l n="146">Di Campaldino il maledetto piano.</l>
     <l n="147">E tu dal mar toscano,</l>
     <l n="148">Rea Meloria, sorgesti;</l>
     <l n="149">E la gloria dicesti</l>
     <l n="150">De le nefande stragi, e da la nostra</l>
     <l n="151">Rabbia infamati i sassi ermi al Tirreno,</l>
     <l n="152">E 'l grande equoreo seno</l>
     <l n="153">Incestato di sangue, e tristo il bello</l>
     <l n="154">Ligure lito di pisani esigli,</l>
     <l n="155">E nati solo al fratricidio i figli.</l>
    </lg>
   </lg>
  </body>
 </text>
</TEI>