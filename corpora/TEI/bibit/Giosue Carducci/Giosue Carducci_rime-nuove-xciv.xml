<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XCIV</title>
    <author>Giosue Carducci</author>
   </titleStmt>
   <extent>
    <measure unit="stanza">11</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XCIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cavalca sir Óluf la notte lontano</l>
     <l n="2">Per fare gl'inviti, ch'è sposo diman.</l>
     <l n="3">Or danzano gli elfi su 'l bel verde piano:</l>
     <l n="4">La donna de gli elfi gli stende la man.</l>
    </lg>
    <lg n="2">
     <l n="5">– Ben venga sir Óluf! Perché vuoi scappare?</l>
     <l n="6">Vien dentro nel cerchio: vien, balla con me. –</l>
     <l n="7">– Ballare non devo, non posso ballare:</l>
     <l n="8">È giorno di nozze dimani per me. –</l>
    </lg>
    <lg n="3">
     <l n="9">– Se meco tu balli, scudiero gentile,</l>
     <l n="10">Due d'oro speroni donare io ti vo',</l>
     <l n="11">Ed una camicia di seta, sottile,</l>
     <l n="12">Che al lume di luna mia madre imbiancò. –</l>
    </lg>
    <lg n="4">
     <l n="13">– Ballare non posso, non devo ballare:</l>
     <l n="14">È giorno di nozze dimani per me. –</l>
     <l n="15">– Sir Óluf, ascolta: ti voglio donare</l>
     <l n="16">Un cumulo d'oro, se balli con me. –</l>
    </lg>
    <lg n="5">
     <l n="17">– Il cumulo d'oro ben venga; ma poi</l>
     <l n="18">Ballare non posso, ché ho nozze diman. –</l>
     <l n="19">– Se meco, sir Óluf, ballare non vuoi,</l>
     <l n="20">Il morbo e il contagio ti accompagneran. –</l>
    </lg>
    <lg n="6">
     <l n="21">E un colpo gli batte leggero su 'l cuore:</l>
     <l n="22">Tal doglia sir Óluf più mai non sentì.</l>
     <l n="23">Poi bianco il rialza su 'l suo corridore:</l>
     <l n="24">– Ritorna a la sposa, ritorna così. –</l>
    </lg>
    <lg n="7">
     <l n="25">E quando a la porta di casa egli venne,</l>
     <l n="26">Sua madre al vegnente guardò con terror:</l>
     <l n="27">– Ascolta, figliuolo: di' su, che t'avvenne?</l>
     <l n="28">Perché così smorto? che è quel pallor? –</l>
    </lg>
    <lg n="8">
     <l n="29">– Come esser non debbo sì pallido e smorto?</l>
     <l n="30">Nel regno de gli elfi m'avvenne d'entrar. –</l>
     <l n="31">– Figliuolo, la sposa sarà qui di corto:</l>
     <l n="32">Che devo a la sposa, figliuolo, contar? –</l>
    </lg>
    <lg n="9">
     <l n="33">– Le di' che a sollazzo cammino pe 'l bosco</l>
     <l n="34">Con cane e cavallo, provandolo al fren. –</l>
     <l n="35">Ed ecco (il mattino tremava ancor fósco)</l>
     <l n="36">La sposa e l'allegro corteggio ne vien.</l>
    </lg>
    <lg n="10">
     <l n="37">Recavano cibi, recavano vino,</l>
     <l n="38">– Ov'è il mio sir Óluf? lo sposo dov'è? –</l>
     <l n="39">– Usciva a sollazzo pe 'l bosco vicino</l>
     <l n="40">Con cane e cavallo, verrà presto a te. –</l>
    </lg>
    <lg n="11">
     <l n="41">La sposa una rossa cortina solleva,</l>
     <l n="42">E morto lì dietro sir Óluf giaceva.</l>
    </lg>
   </lg>
  </body>
 </text>
</TEI>