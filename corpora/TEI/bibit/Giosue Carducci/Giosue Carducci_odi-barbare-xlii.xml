<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XLII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XLII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solenni in vetta a Monte Mario stanno</l>
     <l n="2">nel luminoso cheto aere i cipressi,</l>
     <l n="3">e scorrer muto per i grigi campi</l>
     <l n="4">mirano il Tebro,</l>
    </lg>
    <lg n="2">
     <l n="5">mirano al basso nel silenzio Roma</l>
     <l n="6">stendersi, e, in atto di pastor gigante</l>
     <l n="7">su grande armento vigile, davanti</l>
     <l n="8">sorger San Pietro.</l>
    </lg>
    <lg n="3">
     <l n="9">Mescete in vetta al luminoso colle,</l>
     <l n="10">mescete, amici, il biondo vino, e il sole</l>
     <l n="11">vi si rinfranga: sorridete, o belle:</l>
     <l n="12">diman morremo.</l>
    </lg>
    <lg n="4">
     <l n="13">Lalage, intatto a l'odorato bosco</l>
     <l n="14">lascia l'alloro che si gloria eterno,</l>
     <l n="15">o a te passando per la bruna chioma</l>
     <l n="16">splenda minore.</l>
    </lg>
    <lg n="5">
     <l n="17">A me tra 'l verso che pensoso vola</l>
     <l n="18">venga l'allegra coppa ed il soave</l>
     <l n="19">fior de la rosa che fugace il verno</l>
     <l n="20">consola e muore.</l>
    </lg>
    <lg n="6">
     <l n="21">Diman morremo, come ier moriro</l>
     <l n="22">quelli che amammo: via da le memorie,</l>
     <l n="23">via da gli affetti, tenui ombre lievi</l>
     <l n="24">dilegueremo.</l>
    </lg>
    <lg n="7">
     <l n="25">Morremo; e sempre faticosa intorno</l>
     <l n="26">de l'almo sole volgerà la terra,</l>
     <l n="27">mille sprizzando ad ogni istante vite</l>
     <l n="28">come scintille;</l>
    </lg>
    <lg n="8">
     <l n="29">vite in cui nuovi fremeranno amori,</l>
     <l n="30">vite che a pugna nuove fremeranno,</l>
     <l n="31">e a nuovi numi canteranno gl'inni</l>
     <l n="32">de l'avvenire.</l>
    </lg>
    <lg n="9">
     <l n="33">E voi non nati, a le cui man la face</l>
     <l n="34">verrà che scórse da le nostre, e voi</l>
     <l n="35">disparirete, radiose schiere,</l>
     <l n="36">ne l'infinito.</l>
    </lg>
    <lg n="10">
     <l n="37">Addio, tu madre del pensier mio breve,</l>
     <l n="38">terra, e de l'alma fuggitiva! quanta</l>
     <l n="39">d'intorno al sole aggirerai perenne</l>
     <l n="40">gloria e dolore!</l>
    </lg>
    <lg n="11">
     <l n="41">fin che ristretta sotto l'equatore</l>
     <l n="42">dietro i richiami del calor fuggente</l>
     <l n="43">l'estenuata prole abbia una sola</l>
     <l n="44">femina, un uomo,</l>
    </lg>
    <lg n="12">
     <l n="45">che ritti in mezzo a' ruderi de' monti,</l>
     <l n="46">tra i morti boschi, lividi, con gli occhi</l>
     <l n="47">vitrei te veggan su l'immane ghiaccia,</l>
     <l n="48">sole, calare.</l>
    </lg>
   </lg>
  </body>
 </text>
</TEI>