<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XVI</title>
    <author>Giosue Carducci</author>
   </titleStmt>
   <extent>
    <measure unit="stanza">23</measure>
    <measure unit="line">92</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XVI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">No, le luci non ha di Maddalena</l>
     <l n="2">Molli e del pianger vaghe;</l>
     <l n="3">No, balsami non ha la mia Camena</l>
     <l n="4">Per le fetenti piaghe.</l>
    </lg>
    <lg n="2">
     <l n="5">Né Cristi siete voi: per ogni fòro</l>
     <l n="6">L'anima vostra impura</l>
     <l n="7">Fornicò; se v'ha conci il reo lavoro,</l>
     <l n="8">Ci pensi la questura.</l>
    </lg>
    <lg n="3">
     <l n="9">Ma Fulvia, in quel che la persona bella</l>
     <l n="10">Rileva su 'l divano</l>
     <l n="11">Ravviando al crin fulgido le anella</l>
     <l n="12">Con la tremante mano</l>
    </lg>
    <lg n="4">
     <l n="13">E le pieghe a la vesta, tutta in viso</l>
     <l n="14">Vermiglia e di piacere</l>
     <l n="15">Spumante, con un guardo e con un riso</l>
     <l n="16">Ove tutta Citere</l>
    </lg>
    <lg n="5">
     <l n="17">Lampeggia e a cui Laide erudita avria</l>
     <l n="18">Aggiudicato il mirto,</l>
     <l n="19">– Odio – dice – la triste poesia</l>
     <l n="20">Che rinnega lo spirto. –</l>
    </lg>
    <lg n="6">
     <l n="21">E il buffon Mena, ch'empie d'inodora</l>
     <l n="22">Corruzion la pancia</l>
     <l n="23">E via co 'l guanto profumato sfiora</l>
     <l n="24">Gli schiaffi de la guancia,</l>
    </lg>
    <lg n="7">
     <l n="25">Dice – A me giova tra un bicchier di Broglio</l>
     <l n="26">E l'altro metter l'ale.</l>
     <l n="27">Io mi sento meschino, e a cena voglio</l>
     <l n="28">Del soprannaturale</l>
    </lg>
    <lg n="8">
     <l n="29">E de i tartufi... Via, dopo l'arrosto</l>
     <l n="30">Fa bene un po' d'azzurro:</l>
     <l n="31">Apri, poeta: il cielo, il cielo, a costo</l>
     <l n="32">Di pigliare un cimurro!</l>
    </lg>
    <lg n="9">
     <l n="33">Nel cospetto del ciel l'ebrezza casca</l>
     <l n="34">Del senso riscaldato.</l>
     <l n="35">Il canto è fede. – E s'accarezza in tasca</l>
     <l n="36">Il soldo ruffianato.</l>
    </lg>
    <lg n="10">
     <l n="37">Ecco Pomponio, a le cui false chiome</l>
     <l n="38">E al giallo adipe arguto,</l>
     <l n="39">Dolce Pimplea, tu splendi in vista come</l>
     <l n="40">Un grosso angel paffuto</l>
    </lg>
    <lg n="11">
     <l n="41">Che ne le chiese del Gesù stuccate</l>
     <l n="42">Su le nubi s'adagia,</l>
     <l n="43">Su le nubi dorate e inargentate</l>
     <l n="44">Che paion di bambagia.</l>
    </lg>
    <lg n="12">
     <l n="45">– Amore, amore! – ei sbuffa – il mondo nuota</l>
     <l n="46">Tutto nel latt'e miele:</l>
     <l n="47">Le rane come me lasciar la mota</l>
     <l n="48">E le vipere il fiele.</l>
    </lg>
    <lg n="13">
     <l n="49">Vero; un asino crepa a quando a quando</l>
     <l n="50">Di martirio o di fame:</l>
     <l n="51">Ma il listino a la borsa va montando</l>
     <l n="52">E a Pegaso lo strame.</l>
    </lg>
    <lg n="14">
     <l n="53">Ho de' valori pubblici, un'amante</l>
     <l n="54">Paolotta e un giornale</l>
     <l n="55">Del centro che mi paragona a Dante:</l>
     <l n="56">Io canto l'ideale.</l>
    </lg>
    <lg n="15">
     <l n="57">Seguo l'arte che l'ali erge e dilata</l>
     <l n="58">A più sublimi sfere:</l>
     <l n="59">Lungi le Muse de la barricata,</l>
     <l n="60">Le Grazie petroliere! –</l>
    </lg>
    <lg n="16">
     <l n="61">Così le belle e i vati e i savi in coro</l>
     <l n="62">Mi vietano con gesto</l>
     <l n="63">Di drammatico orrore il sacro alloro...</l>
     <l n="64">Deh via, chi ve l'ha chiesto?</l>
    </lg>
    <lg n="17">
     <l n="65">Quand'io salgo de' secoli su 'l monte</l>
     <l n="66">Triste in sembianti e solo,</l>
     <l n="67">Levan le strofe intorno a la mia fronte,</l>
     <l n="68">Siccome falchi, il volo.</l>
    </lg>
    <lg n="18">
     <l n="69">Ed ogni strofe ha un'anima; ed a valle</l>
     <l n="70">Precipita e rimbomba,</l>
     <l n="71">Come fuga d'indomite cavalle,</l>
     <l n="72">Con la spada e la tromba;</l>
    </lg>
    <lg n="19">
     <l n="73">E con la spada alto volando prostra</l>
     <l n="74">I mostri ed i giganti,</l>
     <l n="75">E con la tromba a la suprema giostra</l>
     <l n="76">Chiama i guerrier festanti.</l>
    </lg>
    <lg n="20">
     <l n="77">Al passar de le aeree fanciulle</l>
     <l n="78">Fremon per tutti i campi</l>
     <l n="79">L'ossa de' morti, e i tumoli a le culle</l>
     <l n="80">Mandan saluti e lampi.</l>
    </lg>
    <lg n="21">
     <l n="81">E il giovinetto pallido, a cui cade</l>
     <l n="82">Su gli occhi umido un velo,</l>
     <l n="83">Sogna la morte per la libertade</l>
     <l n="84">In faccia al patrio cielo.</l>
    </lg>
    <lg n="22">
     <l n="85">Avanti, avanti, o messaggere armate</l>
     <l n="86">Di fede e di valore!</l>
     <l n="87">Su l'ali vostre a più felice etate</l>
     <l n="88">Lancio il mio vivo cuore.</l>
    </lg>
    <lg n="23">
     <l n="89">A voi la vita mia: me ignota fossa</l>
     <l n="90">Accolga innanzi gli anni:</l>
     <l n="91">Pugnate voi contro ogni iniqua possa,</l>
     <l n="92">Contro tutti i tiranni!</l>
    </lg>
   </lg>
  </body>
 </text>
</TEI>