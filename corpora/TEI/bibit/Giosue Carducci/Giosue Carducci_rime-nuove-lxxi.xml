<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXI</title>
    <author>Giosue Carducci</author>
   </titleStmt>
   <extent>
    <measure unit="stanza">5</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era un giorno di festa, e luglio ardea</l>
     <l n="2">Basso in un'afa di nuvole bianche:</l>
     <l n="3">Ne la chiesa lombarda il dì scendea</l>
     <l n="4">Per le bifori giallo in su le panche.</l>
     <l n="5">Da la porta arcuata, che i leoni</l>
     <l n="6">Millenni di granito ama carcar,</l>
     <l n="7">Il rumor de la piazza e le canzoni</l>
     <l n="8">E i muggiti veniano in fra gli altar.</l>
    </lg>
    <lg n="2">
     <l n="9">La messa era cantata, ed i boati</l>
     <l n="10">De l'organo chiamavano il Signore.</l>
     <l n="11">In fondo de la chiesa due soldati</l>
     <l n="12">Guardavan fisi ne l'altar maggiore.</l>
     <l n="13">Tra quella festa di candele accese,</l>
     <l n="14">Tra quella pompa di broccati e d'òr.</l>
     <l n="15">Ei pensavan la chiesa del paese</l>
     <l n="16">Nel mese di Maria piena di fior.</l>
    </lg>
    <lg n="3">
     <l n="17">Sotto la volta d'una bruna arcata,</l>
     <l n="18">In tra due rosse colonnette snelle,</l>
     <l n="19">Stava la bella donna inginocchiata,</l>
     <l n="20">Giunte le mani, senza guanti, belle.</l>
     <l n="21">Umido a la piumata ombra del nero</l>
     <l n="22">Cappello il nero sguardo luccicò,</l>
     <l n="23">E in un lampo di fede il suo mistero</l>
     <l n="24">Quel fior di giovinezza a Dio mandò.</l>
    </lg>
    <lg n="4">
     <l n="25">Io vidi, come un dì Guido vedea,</l>
     <l n="26">Uscir da quei levati occhi una stella,</l>
     <l n="27">E da i labbri, che a pena ella movea,</l>
     <l n="28">Un'alata figura d'angelella.</l>
     <l n="29">La stella tremolando un lume pio</l>
     <l n="30">Sorridea, sorridea, non so a che;</l>
     <l n="31">Salìa la supplicante angela a Dio</l>
     <l n="32">Chiamando in atti – Signor mio, mercé.</l>
    </lg>
    <lg n="5">
     <l n="33">Si volse il prete a dire: Ite. Potente</l>
     <l n="34">Ruppe il sole a le nubi sormontando,</l>
     <l n="35">E incoronò d'un'iride scendente</l>
     <l n="36">La bella donna che sorgea pregando.</l>
     <l n="37">Corse tra le figure bizantine</l>
     <l n="38">Vermiglio un riso come di pudor;</l>
     <l n="39">Ma la Madonna le pupille chine</l>
     <l n="40">Tenea su 'l figlio, e mormorava – Amor.</l>
    </lg>
   </lg>
  </body>
 </text>
</TEI>