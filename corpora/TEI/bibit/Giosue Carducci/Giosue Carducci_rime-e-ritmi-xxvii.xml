<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - XXVII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - XXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bionde Valchirie, a voi diletta sferzar de' cavalli,</l>
     <l n="2">sovra i nembi natando, l'erte criniere al cielo.</l>
    </lg>
    <lg n="2">
     <l n="3">Via dal lutto uniforme, dal piangere lento de i cherci</l>
     <l n="4">rapite or voi, volanti, di Wittelsbach la donna.</l>
    </lg>
    <lg n="3">
     <l n="5">Ahi quanto fato grava su l'alta tua casa crollante,</l>
     <l n="6">su la tua bianca testa quanto dolore, Absburgo!</l>
    </lg>
    <lg n="4">
     <l n="7">Pace, o veglianti ne la caligin di Mantova e Arad</l>
     <l n="8">ombre, ed o scarmigliati fantasimi di donne!</l>
    </lg>
    <lg n="5">
     <l n="9">Via, Valchirie, con voi la bionda qual voi di cavalli</l>
     <l n="10">agitatrice a riva più cortese! là dove</l>
    </lg>
    <lg n="6">
     <l n="11">sotto Corcira bella l'azzurro Jonio sospira</l>
     <l n="12">con suo ritmo pensoso verso gli aranci in fiore.</l>
    </lg>
    <lg n="7">
     <l n="13">Sorge la bianca luna da' monti d'Epiro ed allunga</l>
     <l n="14">sino a Leuca la face tremolante su 'l mare.</l>
    </lg>
    <lg n="8">
     <l n="15">Ivi l'aspetta Achille. Tergete, Valchirie, tergete</l>
     <l n="16">dal nobil petto l'orma del pugnale villano;</l>
    </lg>
    <lg n="9">
     <l n="17">e tergete da l'alma, voi pie sanatrici divine,</l>
     <l n="18">il sogno spaventoso, lugubre, de l'impero.</l>
    </lg>
    <lg n="10">
     <l n="19">Sveglisi ne' freschi anni la pura vindelica rosa</l>
     <l n="20">a un dolce accordo novo di tinnienti cetre.</l>
    </lg>
    <lg n="11">
     <l n="21">Qual più soave mai, la musa di Heine risuona:</l>
     <l n="22">chi da l'erma risponde Leucade, sospirando?</l>
    </lg>
    <lg n="12">
     <l n="23">Tien la spirtale riva un'alta serena quiete</l>
     <l n="24">come d'elisio sotto la graziosa luna.</l>
    </lg>
   </lg>
  </body>
 </text>
</TEI>