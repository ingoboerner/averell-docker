<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXXII</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or sono i dí che zefiro</l>
     <l n="2">Tepido e lieve aleggia</l>
     <l n="3">E che la pioggia placida</l>
     <l n="4">I novi fior careggia.</l>
    </lg>
    <lg n="2">
     <l n="5">Ora un mattino in floridi</l>
     <l n="6">Rami le gemme afforza</l>
     <l n="7">Che timidette ruppero</l>
     <l n="8">Da la materna scorza.</l>
    </lg>
    <lg n="3">
     <l n="9">Or a gli affetti sposansi</l>
     <l n="10">I facili pensieri</l>
     <l n="11">E impazienti volano</l>
     <l n="12">In cantici leggeri,</l>
    </lg>
    <lg n="4">
     <l n="13">Come la nebbia ch'umida</l>
     <l n="14">Gli archi del ponte gira,</l>
     <l n="15">Come quest'ombra tremula</l>
     <l n="16">Ad ogni aura che spira.</l>
    </lg>
    <lg n="5">
     <l n="17">Oh misero a cui scemasi</l>
     <l n="18">De gli anni il bel tesoro</l>
     <l n="19">Mentre a la terra indocile</l>
     <l n="20">Chiede l'inutil oro!</l>
    </lg>
    <lg n="6">
     <l n="21">La neve ch'empiea rigida</l>
     <l n="22">Tutto pur dianzi il cielo,</l>
     <l n="23">E i fior che lieti salgono</l>
     <l n="24">Dal fuggitivo gelo,</l>
    </lg>
    <lg n="7">
     <l n="25">Son de la vita imagine</l>
     <l n="26">Fuggente, e in lei s'appaga</l>
     <l n="27">Tra i desiderii l'anima</l>
     <l n="28">E le memorie vaga.</l>
    </lg>
    <lg n="8">
     <l n="29">Pace! Anche tu, bellissima</l>
     <l n="30">Colomba viatrice</l>
     <l n="31">Che lamentando mormori</l>
     <l n="32">Da la natia pendice,</l>
    </lg>
    <lg n="9">
     <l n="33">Se pietosa il numero</l>
     <l n="34">De' miei pensier richiedi,</l>
     <l n="35">Lascia il soave gemito</l>
     <l n="36">Ed al tuo nido riedi.</l>
    </lg>
    <lg n="10">
     <l n="37">Pria conteransi i tumidi</l>
     <l n="38">Germi che il suolo or manda</l>
     <l n="39">E i fiori onde sí splendida</l>
     <l n="40">Quest'albero ha ghirlanda.</l>
    </lg>
   </lg>
  </body>
 </text>
</TEI>