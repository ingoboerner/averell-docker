<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - II</title>
    <author>Giosue Carducci</author>
   </titleStmt>
   <extent>
    <measure unit="stanza">27</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - II</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O dileguanti via su la marina</l>
     <l n="2">tra grige arene e fise acque di stagni,</l>
     <l n="3">cui scarsa omai la quercia ombreggia e rado</l>
     <l n="4">il cignal fruga,</l>
    </lg>
    <lg n="2">
     <l n="5">terre pensose in torvo aere greve,</l>
     <l n="6">su cui perenne aleggia il mito e cova</l>
     <l n="7">leggende e canta a i secoli querele,</l>
     <l n="8">ditemi dove</l>
    </lg>
    <lg n="3">
     <l n="9">rovescio, il crin spiovendogli, dal sole</l>
     <l n="10">mal carreggiato (e candide tendea</l>
     <l n="11">al mareggiante Erìdano le braccia)</l>
     <l n="12">cadde Fetonte</l>
    </lg>
    <lg n="4">
     <l n="13">ardendo, come per sereno cielo</l>
     <l n="14">stella volante che di lume un solco</l>
     <l n="15">traesi dietro: chiamano, ed in alto</l>
     <l n="16">miran le genti.</l>
    </lg>
    <lg n="5">
     <l n="17">Ov'è che prone su 'l fratel piangendo</l>
     <l n="18">l'Elìadi suore lacrimâr l'elettro,</l>
     <l n="19">e crebber pioppe, sibilando a' venti</l>
     <l n="20">sciolte le chiome?</l>
    </lg>
    <lg n="6">
     <l n="21">Ov'è che a lutto del fanciullo amato</l>
     <l n="22">lai lunghi il re de' Liguri levando</l>
     <l n="23">tra le populee meste fronde e l'ombra</l>
     <l n="24">de le sorelle</l>
    </lg>
    <lg n="7">
     <l n="25">vecchiezza indusse di canute piume,</l>
     <l n="26">e abbandonata la dogliosa terra</l>
     <l n="27">seguì le belle sorridenti in cielo</l>
     <l n="28">stelle co 'l canto?</l>
    </lg>
    <lg n="8">
     <l n="29">Perpetuo quindi un gemito vagava</l>
     <l n="30">su la tristezza di Padusa immota,</l>
     <l n="31">ne le fosche acque. I Liguri selvaggi</l>
     <l n="32">spingean le cimbe</l>
    </lg>
    <lg n="9">
     <l n="33">lungo ululando in negre vesti, o sopra</l>
     <l n="34">i calvi dossi a l'isole emergenti</l>
     <l n="35">in solchi per il desolato lago</l>
     <l n="36">sedean cantando</l>
    </lg>
    <lg n="10">
     <l n="37">lugubremente dove Argenta siede</l>
     <l n="38">oggi. Né ancora Diomede avea</l>
     <l n="39">di delfic'oro e argivo onor vestita</l>
     <l n="40">d'Adria reina</l>
    </lg>
    <lg n="11">
     <l n="41">Spina pelasga. Ahi nome vano or suona!</l>
     <l n="42">Sparì, del vespro visione, in faccia</l>
     <l n="43">a la sorgente con in man la croce</l>
     <l n="44">ferrea Ferrara.</l>
    </lg>
    <lg n="12">
     <l n="45">Salve, Ferrara! Dove stan le belle</l>
     <l n="46">torri d'Ateste e case d'Ariosti</l>
     <l n="47">eran paludi, e i Lìngoni coloni</l>
     <l n="48">davan le reti</l>
    </lg>
    <lg n="13">
     <l n="49">al mare incerto e combattean la preda,</l>
     <l n="50">quando campati innanzi la ruina</l>
     <l n="51">del latrante Unno i Veneti e dal Fòro</l>
     <l n="52">giulio i Romani,</l>
    </lg>
    <lg n="14">
     <l n="53">sì come i Liguri avi da le belve</l>
     <l n="54">ne le disperse stazion lacustri,</l>
     <l n="55">qui confuggiro e ripararon l'alto</l>
     <l n="56">seme di Roma.</l>
    </lg>
    <lg n="15">
     <l n="57">Salve, Ferrara, co 'l tuo fato in pugno</l>
     <l n="58">ultima nata, creatura nova</l>
     <l n="59">de l'Apennin, del Po, del faticoso</l>
     <l n="60">dolore umano!</l>
    </lg>
    <lg n="16">
     <l n="61">Poi che di sangue vìnilo rinfusa,</l>
     <l n="62">pugne cercando e libertà, trovasti</l>
     <l n="63">risse e tiranni, a l'oriente – O bianca</l>
     <l n="64">aquila, vieni! –</l>
    </lg>
    <lg n="17">
     <l n="65">chiamasti. E venne. Ah ponte di Cassano,</l>
     <l n="66">ah rive d'Adda, quanto grido corse</l>
     <l n="67">l'aure lombarde, allor che su 'l furore</l>
     <l n="68">d'Ezzelin domo</l>
    </lg>
    <lg n="18">
     <l n="69">ringuainando placido la spada</l>
     <l n="70">Azzo Novello salutò con mano</l>
     <l n="71">la sventolante rossa croce per le</l>
     <l n="72">itale insegne!</l>
    </lg>
    <lg n="19">
     <l n="73">D'allora un lume d'epopea corona</l>
     <l n="74">l'aquila d'Este; e quando ne le sale</l>
     <l n="75">le marchesane udian Isotta e i fieri</l>
     <l n="76">giovani Orlando,</l>
    </lg>
    <lg n="20">
     <l n="77">un mesto suon di rapsodia veniva</l>
     <l n="78">giù d'Aquileia dal disfatto piano,</l>
     <l n="79">venìa co 'l Po, cantatagli da' flutti</l>
     <l n="80">d'Ocno e di Manto,</l>
    </lg>
    <lg n="21">
     <l n="81">l'itala antica melodia di Maro;</l>
     <l n="82">e le viole de' trovieri a un tratto</l>
     <l n="83">tacean; la dama sospirava, in alto</l>
     <l n="84">guardava il sire.</l>
    </lg>
    <lg n="22">
     <l n="85">E a te, Ferrara, come già d'alpestre</l>
     <l n="86">sostanza i fiumi ti recar tributo,</l>
     <l n="87">onde tu stesti nel gran piano e saldo</l>
     <l n="88">crebbe San Giorgio,</l>
    </lg>
    <lg n="23">
     <l n="89">a te da i monti a te da le colline</l>
     <l n="90">d'Italia verdi profluì l'ingegno</l>
     <l n="91">e la bollente d'igneo vigore</l>
     <l n="92">materia umana.</l>
    </lg>
    <lg n="24">
     <l n="93">A te gli Strozzi vennero da l'Arno</l>
     <l n="94">tsco parlando e ti cantâr latina;</l>
     <l n="95">e gli Ariosti da Bologna, accorta</l>
     <l n="96">gente di guerra</l>
    </lg>
    <lg n="25">
     <l n="97">e di faccenda, che a stupor del mondo</l>
     <l n="98">dièr la sirena del volubil tono;</l>
     <l n="99">venne da Reggio la diletta a Febo</l>
     <l n="100">gente Boiarda;</l>
    </lg>
    <lg n="26">
     <l n="101">e da gli Euganei vennero pensosi</l>
     <l n="102">Savonaroli, e da Verona bella,</l>
     <l n="103">la diva Grecia rivelando, umìle</l>
     <l n="104">venne il Guarino.</l>
    </lg>
    <lg n="27">
     <l n="105">Onde stagione fu di gloria, e corse</l>
     <l n="106">con il tuo fiume, o fetontea Ferrara,</l>
     <l n="107">ampio, seren, perpetuo, sonante,</l>
     <l n="108">l'italo canto.</l>
    </lg>
   </lg>
  </body>
 </text>
</TEI>