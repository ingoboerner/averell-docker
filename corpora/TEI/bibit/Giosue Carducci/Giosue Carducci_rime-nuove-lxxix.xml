<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXIX</title>
    <author>Giosue Carducci</author>
   </titleStmt>
   <extent>
    <measure unit="stanza">46</measure>
    <measure unit="line">184</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Manda a Cuosa in val di Serchio,</l>
     <l n="2">Pisa manda ambasciatori:</l>
     <l n="3">Del comun di santa Zita</l>
     <l n="4">Ivi aspettano i signori.</l>
    </lg>
    <lg n="2">
     <l n="5">Ecco vien Bonturo Dati,</l>
     <l n="6">Mastro in far baratterie:</l>
     <l n="7">Ecco Cino ed ecco Pecchio,</l>
     <l n="8">Che spazzarono le vie:</l>
    </lg>
    <lg n="3">
     <l n="9">Ecco il Feccia ed ecco il Truglia,</l>
     <l n="10">Detti ancor bocche di luccio:</l>
     <l n="11">Il miglior di tutti è Nello,</l>
     <l n="12">Merciaiuol popolaruccio.</l>
    </lg>
    <lg n="4">
     <l n="13">Tutti a nuovo in bell'arnese,</l>
     <l n="14">Co 'l mazzocchio e con la spada:</l>
     <l n="15">Il fruscìo de le lor séte</l>
     <l n="16">Empie tutta la contrada.</l>
    </lg>
    <lg n="5">
     <l n="17">Il fruscìo de le lor séte</l>
     <l n="18">Chiama il popolo a raccolta:</l>
     <l n="19">Gran dispregio han su le ciglia:</l>
     <l n="20">Parlan tutti in una volta.</l>
    </lg>
    <lg n="6">
     <l n="21">Ma Banduccio di Buonconte,</l>
     <l n="22">Grave d'anni e più di gloria</l>
     <l n="23">(Tre ferite ebbe di punta,</l>
     <l n="24">Due di mazza a la Meloria),</l>
    </lg>
    <lg n="7">
     <l n="25">Stando a capo de i pisani,</l>
     <l n="26">Come vecchio e maggior deve,</l>
     <l n="27">Fatto pria cenno d'onore,</l>
     <l n="28">Così disse onesto e breve:</l>
    </lg>
    <lg n="8">
     <l n="29">– Vincitori sì, ma stanchi</l>
     <l n="30">Di contese e cristiani,</l>
     <l n="31">Noi veniamo a segnar pace</l>
     <l n="32">Co' lucchesi, noi pisani.</l>
    </lg>
    <lg n="9">
     <l n="33">Render Buti, Avane, Asciano,</l>
     <l n="34">Prometteste: or ce li date.</l>
     <l n="35">E viviam, fratelli, in pace,</l>
     <l n="36">Se viviamo in libertate. –</l>
    </lg>
    <lg n="10">
     <l n="37">Qui Bonturo si fa innanzi</l>
     <l n="38">Tra i lucchesi ambasciatori</l>
     <l n="39">Di tre passi, e parla adorno</l>
     <l n="40">Con retorici colori.</l>
    </lg>
    <lg n="11">
     <l n="41">– Bel castello è Avane, e corte</l>
     <l n="42">Fu de i re d'Italia un giorno.</l>
     <l n="43">Vi si sente a mezza notte</l>
     <l n="44">Pe' querceti un suon di corno.</l>
    </lg>
    <lg n="12">
     <l n="45">Vi si sente a mezza notte</l>
     <l n="46">La real caccia stormire,</l>
     <l n="47">Dietro ad una lepre nera</l>
     <l n="48">Un caval nero annitrire.</l>
    </lg>
    <lg n="13">
     <l n="49">Perché Astolfo longobardo</l>
     <l n="50">D'una lepre ebbe contesa</l>
     <l n="51">Con l'abate Sighinulfo,</l>
     <l n="52">Qual de' due l'avesse presa:</l>
    </lg>
    <lg n="14">
     <l n="53">Onde il re venuto in ira</l>
     <l n="54">Trasse in faccia al santo abate</l>
     <l n="55">Una mazza, e tutte gli ebbe</l>
     <l n="56">Le mascelle sgretolate.</l>
    </lg>
    <lg n="15">
     <l n="57">Gran ricordi, e, come a seggio</l>
     <l n="58">Di marchese, a Lucca grati.</l>
     <l n="59">Pure Avane ed i suoi boschi</l>
     <l n="60">Noi vogliam che vi sian dati.</l>
    </lg>
    <lg n="16">
     <l n="61">Brutto borgo è Buti: a valle</l>
     <l n="62">Tra le rocce grige e ignude</l>
     <l n="63">Il Riomagno brontolando</l>
     <l n="64">Va di Bientina al palude.</l>
    </lg>
    <lg n="17">
     <l n="65">Ma su alto oh come belli</l>
     <l n="66">D'ubertà ridono i clivi,</l>
     <l n="67">Ma su alto oh come lieti</l>
     <l n="68">Ne l'april svarian gli ulivi!</l>
    </lg>
    <lg n="18">
     <l n="69">Bacchian li uomini le rame,</l>
     <l n="70">Le fanciulle fan corona,</l>
     <l n="71">E di canti la collina</l>
     <l n="72">E di canti il pian risona,</l>
    </lg>
    <lg n="19">
     <l n="73">Mentre pregni d'abondanza</l>
     <l n="74">Ispumeggiano i frantoi</l>
     <l n="75">Scricchiolando. Il ricco Buti</l>
     <l n="76">Noi cediam, pisani, a voi.</l>
    </lg>
    <lg n="20">
     <l n="77">Ma d'Asciano in van pensate:</l>
     <l n="78">Quando a voi lo conquistammo,</l>
     <l n="79">Su le torri del castello</l>
     <l n="80">Quattro specchi ci murammo,</l>
    </lg>
    <lg n="21">
     <l n="81">A ciò che le vostre donne,</l>
     <l n="82">Quando uscite a dameggiare,</l>
     <l n="83">Negli specchi dei lucchesi</l>
     <l n="84">Le si possan vagheggiare. –</l>
    </lg>
    <lg n="22">
     <l n="85">E qui surse tra i lucchesi</l>
     <l n="86">Uno sconcio suon di risa.</l>
     <l n="87">A i pugnali sotto i panni</l>
     <l n="88">Miser mano quei di Pisa.</l>
    </lg>
    <lg n="23">
     <l n="89">Ma Banduccio di Buonconte</l>
     <l n="90">Con un cenno di comando</l>
     <l n="91">Frenò l'ire, e, su i lucchesi</l>
     <l n="92">Fieramente riguardando,</l>
    </lg>
    <lg n="24">
     <l n="93">– Otto giorni – disse, e tese</l>
     <l n="94">Contro Lucca avea le mani, –</l>
     <l n="95">E vedrete quali specchi</l>
     <l n="96">Han le donne de i pisani. –</l>
    </lg>
    <lg n="25">
     <l n="97">Sette giorni: e a Pisa, in ponte,</l>
     <l n="98">Tra gli albor crepuscolari,</l>
     <l n="99">Era accesa una candela</l>
     <l n="100">Di sol dodici denari.</l>
    </lg>
    <lg n="26">
     <l n="101">Stava presso la candela,</l>
     <l n="102">Tremolante nel bagliore,</l>
     <l n="103">Co' pennoni del comune</l>
     <l n="104">A cavallo un banditore.</l>
    </lg>
    <lg n="27">
     <l n="105">E sonava a più riprese</l>
     <l n="106">De la tromba, e urlava forte:</l>
     <l n="107">– Viva il popolo di Pisa</l>
     <l n="108">A la vita ed a la morte!</l>
    </lg>
    <lg n="28">
     <l n="109">Cittadini di palagio,</l>
     <l n="110">Mercatanti e buoni artieri;</l>
     <l n="111">E voi conti di Maremma</l>
     <l n="112">Da i selvatici manieri;</l>
    </lg>
    <lg n="29">
     <l n="113">Voi di Corsica visconti,</l>
     <l n="114">Voi marchesi de' confini;</l>
     <l n="115">Voi che re siete in Sardegna</l>
     <l n="116">Ed in Pisa cittadini;</l>
    </lg>
    <lg n="30">
     <l n="117">Voi che in volta dal levante</l>
     <l n="118">Mainaste or or la vela:</l>
     <l n="119">Pria che arrossi la Verruca</l>
     <l n="120">E si spenga la candela,</l>
    </lg>
    <lg n="31">
     <l n="121">Fuori porta del Parlascio,</l>
     <l n="122">Su, correte arditamente!</l>
     <l n="123">Su, su, popolo di Pisa,</l>
     <l n="124">Cavalieri e buona gente!</l>
    </lg>
    <lg n="32">
     <l n="125">Fuori porta del Parlascio,</l>
     <l n="126">Con gran cuore, a lancia e spada!</l>
     <l n="127">Uguccion de la Faggiola</l>
     <l n="128">Messo ha in punto la masnada.</l>
    </lg>
    <lg n="33">
     <l n="129">Tutto ferro l'ampio busto,</l>
     <l n="130">Ed il grande capo ignudo,</l>
     <l n="131">Sta su 'l grande caval bianco</l>
     <l n="132">E imbracciato ha il grande scudo,</l>
    </lg>
    <lg n="34">
     <l n="133">Che ben quattro partigiane</l>
     <l n="134">Regge, e, come fosser ceci,</l>
     <l n="135">De' lucchesi i verrettoni</l>
     <l n="136">Regge infitti a dieci a dieci. –</l>
    </lg>
    <lg n="35">
     <l n="137">Così grida il banditore,</l>
     <l n="138">E la gente accorre armata.</l>
     <l n="139">Va co 'l sole di novembre,</l>
     <l n="140">Va la fiera cavalcata.</l>
    </lg>
    <lg n="36">
     <l n="141">Va per grige irsute stoppie</l>
     <l n="142">Da la brina inargentate,</l>
     <l n="143">Va per languidi oliveti,.</l>
     <l n="144">Va per vigne dispogliate.</l>
    </lg>
    <lg n="37">
     <l n="145">Forte odora per le ville</l>
     <l n="146">La vendemmia già matura:</l>
     <l n="147">Ahi, quest'anno san Martino</l>
     <l n="148">Dà la mala svinatura!</l>
    </lg>
    <lg n="38">
     <l n="149">O lucchesi, il vostro santo</l>
     <l n="150">Non è più, mi par, con voi.</l>
     <l n="151">Il pisan cacciasi avanti</l>
     <l n="152">Contadini e carri e buoi,</l>
    </lg>
    <lg n="39">
     <l n="153">E battendo ed uccidendo</l>
     <l n="154">Corre il misero paese;</l>
     <l n="155">Fugge innanzi a quella furia,</l>
     <l n="156">Fugge il popolo lucchese.</l>
    </lg>
    <lg n="40">
     <l n="157">Così giunge a San Friano</l>
     <l n="158">La feroce cavalcata.</l>
     <l n="159">Lucca dietro le sue torri</l>
     <l n="160">Téme l'ultima giornata.</l>
    </lg>
    <lg n="41">
     <l n="161">I pisani oltre le mura</l>
     <l n="162">Gittan faci e verrettoni.</l>
     <l n="163">– Togli su, pantera druda,</l>
     <l n="164">Togli su questi bocconi.</l>
    </lg>
    <lg n="42">
     <l n="165">Tali specchi, o Lucca bella,</l>
     <l n="166">Pisa manda a le tue donne. –</l>
     <l n="167">E rizzaron su la porta</l>
     <l n="168">Due lunghissime colonne;</l>
    </lg>
    <lg n="43">
     <l n="169">E due specchi in vetta in vetta,</l>
     <l n="170">Grandi e grossi come bótti,</l>
     <l n="171">V'appiccarono: ed intorno</l>
     <l n="172">Menan balli e dicon motti.</l>
    </lg>
    <lg n="44">
     <l n="173">Ma Tigrin de la Sassetta,</l>
     <l n="174">Faccia ed anima cattiva,</l>
     <l n="175">Trasse a corsa pe' capelli</l>
     <l n="176">Un lucchese che fuggiva,</l>
    </lg>
    <lg n="45">
     <l n="177">E la spada per le reni</l>
     <l n="178">Una volta e due gli fisse;</l>
     <l n="179">Tinse il dito entro quel sangue,</l>
     <l n="180">Su la porta così scrisse:</l>
    </lg>
    <lg n="46">
     <l n="181">– Manda a te, Bonturo Dati,</l>
     <l n="182">Che i lucchesi hai consigliati,</l>
     <l n="183">Da la porta a San Friano</l>
     <l n="184">Questo saluto il popolo pisano. –</l>
    </lg>
   </lg>
  </body>
 </text>
</TEI>