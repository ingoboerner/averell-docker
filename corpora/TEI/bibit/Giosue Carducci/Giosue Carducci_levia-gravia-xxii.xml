<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XXII</title>
    <author>Giosue Carducci</author>
   </titleStmt>
   <extent>
    <measure unit="stanza">33</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fuggon, ahi fuggon rapidi</l>
     <l n="2">Gl'irrevocabili anni!</l>
     <l n="3">E sempre schiavi fremere,</l>
     <l n="4">Sempre insultar tiranni,</l>
    </lg>
    <lg n="2">
     <l n="5">Ovunque il guardo e l'animo</l>
     <l n="6">Interrogando invio,</l>
     <l n="7">Odomi intorno; ed armasi</l>
     <l n="8">Pur d'odio il canto mio.</l>
    </lg>
    <lg n="3">
     <l n="9">Sperai, sperai che, il ferreo</l>
     <l n="10">Tempo de l'ire vòlto,</l>
     <l n="11">Io libero tra i liberi,</l>
     <l n="12">A liete mense accolto,</l>
    </lg>
    <lg n="4">
     <l n="13">Potrei ne' voti unanimi</l>
     <l n="14">Seguir con l'inno alato</l>
     <l n="15">L'ascension de' popoli</l>
     <l n="16">Su per le vie del fato.</l>
    </lg>
    <lg n="5">
     <l n="17">Tal salutando Armodio</l>
     <l n="18">Incoronar le cene</l>
     <l n="19">Solea tornata a civica</l>
     <l n="20">Egualitade Atene:</l>
    </lg>
    <lg n="6">
     <l n="21">Fremean gli aerei portici</l>
     <l n="22">Al canto, e Salamina</l>
     <l n="23">Rosea del sole occiduo</l>
     <l n="24">Ridea da la marina:</l>
    </lg>
    <lg n="7">
     <l n="25">Pensoso udia Trasìbulo,</l>
     <l n="26">E nel bel fior de gli anni</l>
     <l n="27">La fronte radiavagli,</l>
     <l n="28">Minaccia de' tiranni.</l>
    </lg>
    <lg n="8">
     <l n="29">Oh, ancor nel mirto ascondere</l>
     <l n="30">Convien le spade: ancora</l>
     <l n="31">L'antico e il nuovo obbrobrio</l>
     <l n="32">Ci fiede e ci addolora.</l>
    </lg>
    <lg n="9">
     <l n="33">O libertà, sollecita</l>
     <l n="34">Speme de' padri e nostra.</l>
     <l n="35">Sangue di nuovi martiri</l>
     <l n="36">Il tuo bel velo inostra;</l>
    </lg>
    <lg n="10">
     <l n="37">Né da te gl'inni movono</l>
     <l n="38">Dove Rattazzi impera</l>
     <l n="39">E geme in ceppi il vindice</l>
     <l n="40">Trasibul di Caprera.</l>
    </lg>
    <lg n="11">
     <l n="41">Oh de l'eroe, del povero</l>
     <l n="42">Ferito al carcer muto</l>
     <l n="43">Portate, o venti italici.</l>
     <l n="44">Il mio primier saluto.</l>
    </lg>
    <lg n="12">
     <l n="45">Evviva a te, magnanimo</l>
     <l n="46">Ribelle! a la tua fronte</l>
     <l n="47">Più sacri lauri crebbero</l>
     <l n="48">Le selve d'Aspromonte.</l>
    </lg>
    <lg n="13">
     <l n="49">Spada il tuo nome (o improvvido,</l>
     <l n="50">Ei non ti fu lorica),</l>
     <l n="51">Tu solo ardisti insorgere</l>
     <l n="52">Contro l'Europa antica.</l>
    </lg>
    <lg n="14">
     <l n="53">Chi vinse te? Deh, cessino</l>
     <l n="54">I vanti disonesti:</l>
     <l n="55">Te vinse amor di patria</l>
     <l n="56">E nel cader vincesti.</l>
    </lg>
    <lg n="15">
     <l n="57">Evviva a te, magnanimo</l>
     <l n="58">Ribelle e precursore!</l>
     <l n="59">Il culto a te de' posteri,</l>
     <l n="60">Con te d'Italia è il cuore!</l>
    </lg>
    <lg n="16">
     <l n="61">Io bevo al dì che fausto</l>
     <l n="62">L'eterna Roma schiuda,</l>
     <l n="63">Non a' Seiani ignobili,</l>
     <l n="64">A i Tigellini, a i Giuda,</l>
    </lg>
    <lg n="17">
     <l n="65">Sì a libertà che vindice</l>
     <l n="66">De l'umano pensiero</l>
     <l n="67">Spezzi la falsa cattedra</l>
     <l n="68">Del successor di Piero.</l>
    </lg>
    <lg n="18">
     <l n="69">Io bevo al dì che tingere</l>
     <l n="70">Al masnadier di Francia</l>
     <l n="71">Dee di tremante e luteo</l>
     <l n="72">Pallor l'oscena guancia.</l>
    </lg>
    <lg n="19">
     <l n="73">Ferma, o pugnal che in Cesare</l>
     <l n="74">Festi al regnar divieto,</l>
     <l n="75">O scure a cui mal docile</l>
     <l n="76">S'inginocchiò Capeto!</l>
    </lg>
    <lg n="20">
     <l n="77">Sacro è costui: segnavalo</l>
     <l n="78">Co 'l dito suo divino</l>
     <l n="79">La libertà: risparmisi</l>
     <l n="80">L'imperial Caino.</l>
    </lg>
    <lg n="21">
     <l n="81">Viva; e un urlar di vittime</l>
     <l n="82">Da i gorghi de la Senna</l>
     <l n="83">E da le fosse putride</l>
     <l n="84">De la feral Caienna</l>
    </lg>
    <lg n="22">
     <l n="85">Lo insegua: e, spettri lividi</l>
     <l n="86">Con gli spioventi crini,</l>
     <l n="87">— Sii maledetto — gridingli</l>
     <l n="88">Mameli e Morosini.</l>
    </lg>
    <lg n="23">
     <l n="89">— Sii maledetto — e d'odio</l>
     <l n="90">Con inesauste brame</l>
     <l n="91">I fratricidi il premano</l>
     <l n="92">Onde Aspromonte è infame.</l>
    </lg>
    <lg n="24">
     <l n="93">Viva: insignito gli omeri</l>
     <l n="94">De la casacca gialla,</l>
     <l n="95">Al piè, che due repubbliche</l>
     <l n="96">Schiacciò, la ferrea palla,</l>
    </lg>
    <lg n="25">
     <l n="97">Di sua vecchiezza ignobile</l>
     <l n="98">Contamini Tolone</l>
     <l n="99">Ove la prima folgore</l>
     <l n="100">Scagliò Napoleone.</l>
    </lg>
    <lg n="26">
     <l n="101">Ahi, grave è l'odio e sterile,</l>
     <l n="102">Stanco il mio cuor de l'ire:</l>
     <l n="103">Splendi e m'arridi, o candida</l>
     <l n="104">Luce de l'avvenire!</l>
    </lg>
    <lg n="27">
     <l n="105">Arridi! i nostri parvoli</l>
     <l n="106">Che a te veder son nati</l>
     <l n="107">Io t'accomando: ei vivano</l>
     <l n="108">Del raggio tuo beati.</l>
    </lg>
    <lg n="28">
     <l n="109">A terra i serti e l'infule!</l>
     <l n="110">In pezzi, o inique spade!</l>
     <l n="111">Sole nel mondo regnino</l>
     <l n="112">Giustizia e libertade!</l>
    </lg>
    <lg n="29">
     <l n="113">O dee, ne la perpetua</l>
     <l n="114">Ombra si chiuderanno</l>
     <l n="115">Quest'occhi, e il vostro imperio</l>
     <l n="116">In van ricercheranno.</l>
    </lg>
    <lg n="30">
     <l n="117">O dee, ma, quando cmpiansi</l>
     <l n="118">L'età vaticinate,</l>
     <l n="119">Di vostra gloria un alito</l>
     <l n="120">Su l'avel mio mandate.</l>
    </lg>
    <lg n="31">
     <l n="121">Io 'l sentirò: superstite</l>
     <l n="122">A i fati è amor: e vive</l>
     <l n="123">Esulteran le ceneri</l>
     <l n="124">Del vostro vate, o dive.</l>
    </lg>
    <lg n="32">
     <l n="125">Or distruggiam. De i secoli</l>
     <l n="126">Lo strato è su 'l pensiero:</l>
     <l n="127">O pochi e forti, a l'opera,</l>
     <l n="128">Ché ne i profondi è il vero.</l>
    </lg>
    <lg n="33">
     <l n="129">Odio di dèi Prometeo</l>
     <l n="130">Arridi a' figli tuoi.</l>
     <l n="131">Solcàti ancor dal fulmine,</l>
     <l n="132">Pur l'avvenir siam noi.</l>
    </lg>
   </lg>
  </body>
 </text>
</TEI>