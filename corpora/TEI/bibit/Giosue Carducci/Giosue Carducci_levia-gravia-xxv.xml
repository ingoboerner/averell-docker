<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XXV</title>
    <author>Giosue Carducci</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XXV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se già sotto l'ale</l>
     <l n="2">Del nero cappello</l>
     <l n="3">Nel vin Cromuello</l>
     <l n="4">Cercava il signor,</l>
    </lg>
    <lg n="2">
     <l n="5">Ne' colmi bicchieri</l>
     <l n="6">Ricerco pur io</l>
     <l n="7">Men fiero un iddio,</l>
     <l n="8">Ricerco l'amor.</l>
    </lg>
    <lg n="3">
     <l n="9">Evviva, o fratelli.</l>
     <l n="10">Evviva la vigna,</l>
     <l n="11">Il suolo ove alligna,</l>
     <l n="12">L'umor ch'ella dà!</l>
    </lg>
    <lg n="4">
     <l n="13">A l'ombra de' tralci,</l>
     <l n="14">Cui 'l sol lieto ride,</l>
     <l n="15">L'industria s'asside</l>
     <l n="16">E la libertà.</l>
    </lg>
    <lg n="5">
     <l n="17">O ver se fiorita</l>
     <l n="18">Ne gli orti d'Atene</l>
     <l n="19">Protesse le cene</l>
     <l n="20">Del vecchio Platon,</l>
    </lg>
    <lg n="6">
     <l n="21">O se lussureggia</l>
     <l n="22">Nel suolo ove ardito</l>
     <l n="23">Co 'l nero infinito</l>
     <l n="24">Fu Vico in tenzon,</l>
    </lg>
    <lg n="7">
     <l n="25">O dove tra i colli</l>
     <l n="26">De l'Arno giocondi</l>
     <l n="27">S'aprì de' tre mondi</l>
     <l n="28">La via spirital,</l>
    </lg>
    <lg n="8">
     <l n="29">O se del suo succo</l>
     <l n="30">Più puro e leggero</l>
     <l n="31">Scaldò di Voltèro</l>
     <l n="32">Il riso immortal,</l>
    </lg>
    <lg n="9">
     <l n="33">Evviva la vigna</l>
     <l n="34">Che l'arti raccoglie,</l>
     <l n="35">Che il gelo discioglie</l>
     <l n="36">Di barbare età!</l>
    </lg>
    <lg n="10">
     <l n="37">Anch'io nel suo sangue</l>
     <l n="38">Ricerco il signore,</l>
     <l n="39">Ricerco l'amore</l>
     <l n="40">E la libertà.</l>
    </lg>
    <lg n="11">
     <l n="41">I re congiurati</l>
     <l n="42">Or meditan guerra,</l>
     <l n="43">E schiava la terra</l>
     <l n="44">Ne gli odi insanì.</l>
    </lg>
    <lg n="12">
     <l n="45">O prole d'Arminio,</l>
     <l n="46">Pur io ti saluto,</l>
     <l n="47">Io prole di Bruto:</l>
     <l n="48">E bevo a quel dì</l>
    </lg>
    <lg n="13">
     <l n="49">Che, su le ruine</l>
     <l n="50">De' trenta tuoi sogli</l>
     <l n="51">Deposti li orgogli</l>
     <l n="52">D'un evo incivil,</l>
    </lg>
    <lg n="14">
     <l n="53">La man tu ci stenda</l>
     <l n="54">Da l'alpe gelata,</l>
     <l n="55">La man non più armata</l>
     <l n="56">Del ferro servil,</l>
    </lg>
    <lg n="15">
     <l n="57">Ma sì del cristallo</l>
     <l n="58">Che Praga lavora</l>
     <l n="59">E il vino colora</l>
     <l n="60">Del limpido Ren.</l>
    </lg>
    <lg n="16">
     <l n="61">Risplenda su l'urne</l>
     <l n="62">De' vostri riposi,</l>
     <l n="63">O padri ringhiosi,</l>
     <l n="64">Quel giorno seren:</l>
    </lg>
    <lg n="17">
     <l n="65">Risplenda: ne' voti</l>
     <l n="66">A l'itala mano</l>
     <l n="67">Francata Murano</l>
     <l n="68">La tazza darà.</l>
    </lg>
    <lg n="18">
     <l n="69">Su l'alpe arridendo</l>
     <l n="70">Le avverse contrade</l>
     <l n="71">La dea libertade</l>
     <l n="72">Quei voti accorrà.</l>
    </lg>
   </lg>
  </body>
 </text>
</TEI>