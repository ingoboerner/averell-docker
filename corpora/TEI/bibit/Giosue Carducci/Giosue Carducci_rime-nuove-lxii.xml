<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXII</title>
    <author>Giosue Carducci</author>
   </titleStmt>
   <extent>
    <measure unit="stanza">9</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lina, brumaio torbido inclina, </l>
     <l n="2">Ne l'aer gelido monta la sera: </l>
     <l n="3">E a me ne l'anima fiorisce, o Lina, </l>
     <l n="4">La primavera. </l>
     <l n="5">In lume roseo, vedi, il nivale</l>
     <l n="6">Fedriade vertice sorge e sfavilla, </l>
     <l n="7">E di Castalia l'onda vocale</l>
     <l n="8">Mormora e brilla. </l>
    </lg>
    <lg n="2">
     <l n="9">Delfo a' suoi tripodi chiaro sonanti</l>
     <l n="10">Rivoca Apolline co' nuovi soli, </l>
     <l n="11">Con i virginei peana e i canti</l>
     <l n="12">De' rusignoli. </l>
    </lg>
    <lg n="3">
     <l n="13">Da gl'iperborei lidi al pio suolo</l>
     <l n="14">Ei riede, a' lauri dal pigro gelo: </l>
     <l n="15">Due cigni il traggono candidi a volo: </l>
     <l n="16">Sorride il cielo. </l>
    </lg>
    <lg n="4">
     <l n="17">Al capo ha l'aurea benda di Giove; </l>
     <l n="18">Ma nel crin florido l'aura sospira</l>
     <l n="19">E con un tremito d'amor gli move</l>
     <l n="20">In man la lira. </l>
    </lg>
    <lg n="5">
     <l n="21">D'intorno girano come in leggera</l>
     <l n="22">Danza le Cicladi patria del nume, </l>
     <l n="23">Da lungi plaudono Cipro e Citera</l>
     <l n="24">Con bianche spume. </l>
    </lg>
    <lg n="6">
     <l n="25">E un lieve il séguita pe 'l grande Egeo</l>
     <l n="26">Legno, a purpuree vele, canoro: </l>
     <l n="27">Armato règgelo per l'onde Alceo</l>
     <l n="28">Dal plettro d'oro. </l>
    </lg>
    <lg n="7">
     <l n="29">Saffo dal candido petto anelante</l>
     <l n="30">A l'aura ambrosia che dal dio vola, </l>
     <l n="31">Dal riso morbido, da l'ondeggiante</l>
     <l n="32">Crin di viola, </l>
    </lg>
    <lg n="8">
     <l n="33">In mezzo assidesi. Lina, quieti</l>
     <l n="34">I remi pendono: sali il naviglio. </l>
     <l n="35">Io, de gli eolii sacri poeti</l>
     <l n="36">Ultimo figlio,</l>
    </lg>
    <lg n="9">
     <l n="37">Io meco traggoti per l'aure achive:</l>
     <l n="38">Odi le cetere tinnir: montiamo:</l>
     <l n="39">Fuggiam le occidue macchiate rive,</l>
     <l n="40">Dimentichiamo.</l>
    </lg>
   </lg>
  </body>
 </text>
</TEI>