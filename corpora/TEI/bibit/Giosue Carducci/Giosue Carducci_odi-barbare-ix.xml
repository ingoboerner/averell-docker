<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - IX</title>
    <author>Giosue Carducci</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - IX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sorgono e in agili file dilungano</l>
     <l n="2">gl'immani ed ardui steli marmorei,</l>
     <l n="3">e ne la tenebra sacra somigliano</l>
     <l n="4">di giganti un esercito</l>
    </lg>
    <lg n="2">
     <l n="5">che guerra mediti con l'invisibile:</l>
     <l n="6">le arcate salgono chete, si slanciano</l>
     <l n="7">quindi a vol rapide, poi si riabbracciano</l>
     <l n="8">prone per l'alto e pendule.</l>
    </lg>
    <lg n="3">
     <l n="9">Ne la discordia così de gli uomini</l>
     <l n="10">di fra i barbarici tumulti salgono</l>
     <l n="11">a Dio gli aneliti di solinghe anime</l>
     <l n="12">che in lui si ricongiungono.</l>
    </lg>
    <lg n="4">
     <l n="13">Io non Dio chieggovi, steli marmorei,</l>
     <l n="14">arcate aeree: tremo, ma vigile</l>
     <l n="15">al suon d'un cognito passo che piccolo</l>
     <l n="16">i solenni echi suscita.</l>
    </lg>
    <lg n="5">
     <l n="17">È Lidia, e volgesi: lente nel volgersi</l>
     <l n="18">le chiome lucide mi si disegnano,</l>
     <l n="19">e amore e il pallido viso fuggevoli</l>
     <l n="20">tra il nero velo arridono.</l>
    </lg>
    <lg n="6">
     <l n="21">Anch'ei, tra 'l dubbio giorno d'un gotico</l>
     <l n="22">tempio avvolgendosi, l'Alighier, trepido</l>
     <l n="23">cercò l'imagine di Dio nel gemmeo</l>
     <l n="24">pallore d'una femina.</l>
    </lg>
    <lg n="7">
     <l n="25">Sott'esso il candido vel, de la vergine</l>
     <l n="26">la fronte limpida fulgea ne l'estasi,</l>
     <l n="27">mentre fra nuvoli d'incenso fervide</l>
     <l n="28">le litanie saliano;</l>
    </lg>
    <lg n="8">
     <l n="29">salian co' murmuri molli, co' fremiti</l>
     <l n="30">lieti saliano d'un vol di tortore,</l>
     <l n="31">e poi con l'ululo di turbe misere</l>
     <l n="32">che al ciel le braccia tendono.</l>
    </lg>
    <lg n="9">
     <l n="33">Mandava l'organo pe' cupi spazii</l>
     <l n="34">sospiri e strepiti: da l'arche candide</l>
     <l n="35">parea che l'anime de' consanguinei</l>
     <l n="36">sotterra rispondessero.</l>
    </lg>
    <lg n="10">
     <l n="37">Ma da le mitiche vette di Fiesole</l>
     <l n="38">tra le pie storie pe' vetri roseo</l>
     <l n="39">guardava Apolline: su l'altar massimo</l>
     <l n="40">impallidiano i cerei.</l>
    </lg>
    <lg n="11">
     <l n="41">E Dante ascendere tra inni d'angeli</l>
     <l n="42">la tósca vergine transfigurantesi</l>
     <l n="43">vedea, sentiasi sotto i piè ruggere</l>
     <l n="44">rossi d'inferno i baratri.</l>
    </lg>
    <lg n="12">
     <l n="45">Non io le angeliche glorie né i dèmoni,</l>
     <l n="46">io veggo un fievole baglior che tremola</l>
     <l n="47">per l'umid'aere: freddo crepuscolo</l>
     <l n="48">fascia di tedio l'anima.</l>
    </lg>
    <lg n="13">
     <l n="49">Addio, semitico nume! Continua</l>
     <l n="50">ne' tuoi misterii la morte domina.</l>
     <l n="51">O inaccessibile re de gli spiriti,</l>
     <l n="52">tuoi templi il sole escludono.</l>
    </lg>
    <lg n="14">
     <l n="53">Cruciato martire tu cruci gli uomini,</l>
     <l n="54">tu di tristizia l'aer contamini:</l>
     <l n="55">ma i cieli splendono, ma i campi ridono,</l>
     <l n="56">ma d'amore lampeggiano</l>
    </lg>
    <lg n="15">
     <l n="57">gli occhi di Lidia. Vederti, o Lidia,</l>
     <l n="58">vorrei tra un candido coro di vergini</l>
     <l n="59">danzando cingere l'ara d'Apolline</l>
     <l n="60">alta ne' rosei vesperi</l>
    </lg>
    <lg n="16">
     <l n="61">raggiante in pario marmo tra i lauri,</l>
     <l n="62">versare anemoni da le man, gioia</l>
     <l n="63">da gli occhi fulgidi, dal labbro armonico</l>
     <l n="64">un inno di Bacchilide.</l>
    </lg>
   </lg>
  </body>
 </text>
</TEI>