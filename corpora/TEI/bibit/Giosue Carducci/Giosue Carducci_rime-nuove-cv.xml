<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - CV</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-cv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - CV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - CV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il poeta, o vulgo sciocco,</l>
     <l n="2">Un pitocco</l>
     <l n="3">Non è già, che a l'altrui mensa</l>
     <l n="4">Via con lazzi turpi e matti</l>
     <l n="5">Porta i piatti</l>
     <l n="6">Ed il pan ruba in dispensa.</l>
    </lg>
    <lg n="2">
     <l n="7">E né meno è un perdigiorno</l>
     <l n="8">Che va intorno</l>
     <l n="9">Dando il capo ne' cantoni,</l>
     <l n="10">E co 'l naso sempre a l'aria</l>
     <l n="11">Gli occhi svaria</l>
     <l n="12">Dietro gli angeli e i rondoni.</l>
    </lg>
    <lg n="3">
     <l n="13">E né meno è un giardiniero</l>
     <l n="14">Che il sentiero</l>
     <l n="15">De la vita co 'l letame</l>
     <l n="16">Utilizza, e cavolfiori</l>
     <l n="17">Pe' signori</l>
     <l n="18">E viole ha per le dame.</l>
    </lg>
    <lg n="4">
     <l n="19">Il poeta è un grande artiere,</l>
     <l n="20">Che al mestiere</l>
     <l n="21">Fece i muscoli d'acciaio:</l>
     <l n="22">Capo ha fier, collo robusto,</l>
     <l n="23">Nudo il busto,</l>
     <l n="24">Duro il braccio, e l'occhio gaio.</l>
    </lg>
    <lg n="5">
     <l n="25">Non a pena l'augel pia</l>
     <l n="26">E giulìa</l>
     <l n="27">Ride l'alba a la collina,</l>
     <l n="28">Ei co 'l mantice ridesta</l>
     <l n="29">Fiamma e festa</l>
     <l n="30">E lavor ne la fucina;</l>
    </lg>
    <lg n="6">
     <l n="31">E la fiamma guizza e brilla</l>
     <l n="32">E sfavilla</l>
     <l n="33">E rosseggia balda audace,</l>
     <l n="34">E poi sibila e poi rugge</l>
     <l n="35">E poi fugge</l>
     <l n="36">Scoppiettando da la brace.</l>
    </lg>
    <lg n="7">
     <l n="37">Che sia ciò, non lo so io;</l>
     <l n="38">Lo sa Dio</l>
     <l n="39">Che sorride al grande artiero.</l>
     <l n="40">Ne le fiamme così ardenti</l>
     <l n="41">Gli elementi</l>
     <l n="42">De l'amore e del pensiero</l>
    </lg>
    <lg n="8">
     <l n="43">Egli gitta, e le memorie</l>
     <l n="44">E le glorie</l>
     <l n="45">De' suoi padri e di sua gente.</l>
     <l n="46">Il passato e l'avvenire</l>
     <l n="47">A fluire</l>
     <l n="48">Va nel masso incandescente.</l>
    </lg>
    <lg n="9">
     <l n="49">Ei l'afferra, e poi del maglio</l>
     <l n="50">Co 'l travaglio</l>
     <l n="51">Ei lo doma su l'incude.</l>
     <l n="52">Picchia e canta. Il sole ascende,</l>
     <l n="53">E risplende</l>
     <l n="54">Su la fronte e l'opra rude.</l>
    </lg>
    <lg n="10">
     <l n="55">Picchia. E per la libertade</l>
     <l n="56">Ecco spade,</l>
     <l n="57">Ecco scudi di fortezza:</l>
     <l n="58">Ecco serti di vittoria</l>
     <l n="59">Per la gloria,</l>
     <l n="60">E diademi a la bellezza.</l>
    </lg>
    <lg n="11">
     <l n="61">Picchia. Ed ecco istoriati</l>
     <l n="62">A i penati</l>
     <l n="63">Tabernacoli ed al rito:</l>
     <l n="64">Ecco tripodi ed altari.</l>
     <l n="65">Ecco rari</l>
     <l n="66">Fregi e vasi pe 'l convito.</l>
    </lg>
    <lg n="12">
     <l n="67">Per sé il pover manuale</l>
     <l n="68">Fa uno strale</l>
     <l n="69">D'oro, e il lancia contro 'l sole:</l>
     <l n="70">Guarda come in alto ascenda</l>
     <l n="71">E risplenda,</l>
     <l n="72">Guarda e gode, e più non vuole.</l>
    </lg>
   </lg>
  </body>
 </text>
</TEI>