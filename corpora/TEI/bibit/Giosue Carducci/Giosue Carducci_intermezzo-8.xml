<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Intermezzo - 8</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_intermezzo-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Intermezzo - 8</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Intermezzo - 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Va', ditirambo mio triste e giocondo,</l>
     <l n="2">Vola dove ti frulla.</l>
     <l n="3">Nulla tu cerchi per l'immenso mondo</l>
     <l n="4">E non ci trovi nulla.</l>
    </lg>
    <lg n="2">
     <l n="5">Nuova terra altri chieda o nuovo polo</l>
     <l n="6">E lontani orizzonti:</l>
     <l n="7">Sol ch'io potessi riposare il volo</l>
     <l n="8">Su' miei paterni monti!</l>
    </lg>
    <lg n="3">
     <l n="9">Al sol che tra le selve snelle mira</l>
     <l n="10">Co 'l tremolar de' raggi,</l>
     <l n="11">Nel suol molle di musco che respira</l>
     <l n="12">Desii di fior selvaggi,</l>
    </lg>
    <lg n="4">
     <l n="13">Giacciono i sogni miei, fanciulli stanchi</l>
     <l n="14">Che s'addormîr piangenti:</l>
     <l n="15">Cantan tra verdi faggi e marmi bianchi</l>
     <l n="16">I ruscelli e i torrenti.</l>
    </lg>
    <lg n="5">
     <l n="17">Per quell'angol di terra, ecco io darei</l>
     <l n="18">Quale più benedetto</l>
     <l n="19">Lembo di cielo occorra a' versi miei</l>
     <l n="20">Quando faccio un sonetto;</l>
    </lg>
    <lg n="6">
     <l n="21">E ci fare' un sonnetto. A l'ombra amica</l>
     <l n="22">De le memori piante</l>
     <l n="23">Mi cullerebbe ne la strofe antica</l>
     <l n="24">La rima miagolante.</l>
    </lg>
    <lg n="7">
     <l n="25">O gravi rime sbadiglianti in are,</l>
     <l n="26">O tenui rime in io,</l>
     <l n="27">Dite voi come è dolce riposare</l>
     <l n="28">Su 'l terreno natio.</l>
    </lg>
    <lg n="8">
     <l n="29">I patrii sassi vi pungon le schiene</l>
     <l n="30">Con accoglienza onesta,</l>
     <l n="31">Ed i mosconi de le patrie arene</l>
     <l n="32">Vi fan d'intorno festa.</l>
    </lg>
    <lg n="9">
     <l n="33">Zu, zu, cari mosconi. Come stanno</l>
     <l n="34">Le vespe e i calabroni?</l>
     <l n="35">Ci fûr di molte vipere quest'anno</l>
     <l n="36">Giù pe' patrii burroni?</l>
    </lg>
    <lg n="10">
     <l n="37">E gli amici? e i parenti? Oh nuove gioie!</l>
     <l n="38">Oh quanti fidi cuori!</l>
     <l n="39">Oh bel portare a spasso le sue noie</l>
     <l n="40">Tra cotanti sudori!</l>
    </lg>
   </lg>
  </body>
 </text>
</TEI>