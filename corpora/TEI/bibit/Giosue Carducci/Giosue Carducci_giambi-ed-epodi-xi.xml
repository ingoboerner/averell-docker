<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XI</title>
    <author>Giosue Carducci</author>
   </titleStmt>
   <extent>
    <measure unit="stanza">14</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cercate pur se il pio siero che stagna</l>
     <l n="2">Nel cor d'un paolotto ignoto al dì,</l>
     <l n="3">Da i reni d'un ladron de l'Alemagna</l>
     <l n="4">Sangue cavalleresco un giorno uscì,</l>
    </lg>
    <lg n="2">
     <l n="5">Se ne la tabe che da gli avi nacque</l>
     <l n="6">E strugge ai figli l'ultimo polmon</l>
     <l n="7">Vive la colpa d'una rea che piacque</l>
     <l n="8">Adultera latina al biondo Otton.</l>
    </lg>
    <lg n="3">
     <l n="9">Deh dite: quante belve a cui le spade</l>
     <l n="10">Affondar ne la carne era virtù,</l>
     <l n="11">Quanti marchesi che assalian le strade,</l>
     <l n="12">Quanti mitrati che vendean Gesù,</l>
    </lg>
    <lg n="4">
     <l n="13">Quanti storici gradi di peccato</l>
     <l n="14">Occorron dunque, dite in vostra fé</l>
     <l n="15">Per poter la camicia di bucato</l>
     <l n="16">Porger la mane al dormiglioso re?</l>
    </lg>
    <lg n="5">
     <l n="17">Per quante aule di barbari signori</l>
     <l n="18">Vigilate dal pubblico terror</l>
     <l n="19">Bisogna aver contaminato i cuori</l>
     <l n="20">Ed i ginocchi, e quante volte ancor</l>
    </lg>
    <lg n="6">
     <l n="21">Rinnegata la misera latina</l>
     <l n="22">Patria e del suo comun le libertà,</l>
     <l n="23">Per poter di diritto a la regina</l>
     <l n="24">Tener la coda quando a messa va?</l>
    </lg>
    <lg n="7">
     <l n="25">Oh non per questo dal fatal di Quarto</l>
     <l n="26">Lido il naviglio de i mille salpò,</l>
     <l n="27">Né Rosolino Pilo aveva sparto</l>
     <l n="28">Suo gentil sangue che vantava Angiò.</l>
    </lg>
    <lg n="8">
     <l n="29">Ma voi da l'arche, voi da gli scaffali,</l>
     <l n="30">Invidiando a i vermi ombra e sopor,</l>
     <l n="31">Corna di cervi e teschi di cignali</l>
     <l n="32">Ed ugnoli d'arpie mettete fuor;</l>
    </lg>
    <lg n="9">
     <l n="33">Ed a gli scheltri de le ree castella</l>
     <l n="34">Che foscheggian pe 'l verde ermo Apennin,</l>
     <l n="35">Poi che l'austero e pio Gian de la Bella</l>
     <l n="36">Trasse i baroni a pettinare il lin</l>
    </lg>
    <lg n="10">
     <l n="37">(E allora il pugno già contratto al brando</l>
     <l n="38">Ne l'opera plebea ben si spianò,</l>
     <l n="39">E su le labbra tumide il comando</l>
     <l n="40">In lusinga servile iscivolò),</l>
    </lg>
    <lg n="11">
     <l n="41">A quegli scheltri voi chiedete ancora</l>
     <l n="42">Le targhe colorate e il pennoncel;</l>
     <l n="43">E vorreste veder l'antica aurora</l>
     <l n="44">Arrider mesta a un gotico bertel.</l>
    </lg>
    <lg n="12">
     <l n="45">O dormenti nel giorno, il gallo canta,</l>
     <l n="46">Ferve il lavoro e cedon l'ombre al ver;</l>
     <l n="47">L'azzurro oltremarin di Terra santa</l>
     <l n="48">È bava di lumaca in suo sentier.</l>
    </lg>
    <lg n="13">
     <l n="49">Rendete pur, rendete a i vecchi scudi</l>
     <l n="50">Il pallid'oro che l'ebreo raschiò</l>
     <l n="51">Ed a gli elmi le corna: io questi ludi</l>
     <l n="52">A la vecchiezza invidiar non so.</l>
    </lg>
    <lg n="14">
     <l n="53">E aspettate così ne le supreme</l>
     <l n="54">Gran gale, o morituri, il funeral:</l>
     <l n="55">La libertà tocca il tamburo, e insieme</l>
     <l n="56">Dileguan medio evo e carneval.</l>
    </lg>
   </lg>
  </body>
 </text>
</TEI>