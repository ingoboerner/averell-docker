<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXIV</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Severino, de' tuoi canti il nido,</l>
     <l n="2">Il covo de' tuoi sogni io ben lo so.</l>
     <l n="3">Ondeggiante di canape è l'infido</l>
     <l n="4">Piano che sfugge al curvo Reno e al Po.</l>
    </lg>
    <lg n="2">
     <l n="5">Da gli scopeti de la bassa landa</l>
     <l n="6">Pigro il pizzaccherin si rizza a volo:</l>
     <l n="7">Con gli strilli di chi mercé dimanda</l>
     <l n="8">Levasi de le arzàgole lo stuolo,</l>
    </lg>
    <lg n="3">
     <l n="9">Stampando l'ombra su per l'acqua lenta</l>
     <l n="10">Ove l'anguilla maturando sta.</l>
     <l n="11">Oh desio di canzoni, oh sonnolenta</l>
     <l n="12">Smania di sogni ne l'immensità!</l>
    </lg>
    <lg n="4">
     <l n="13">Oh largo su gli alti argini del fiume</l>
     <l n="14">Risplender rosso de l'estiva sera!</l>
     <l n="15">Oh palpitante de la luna al lume</l>
     <l n="16">Tenero verdeggiar di primavera!</l>
    </lg>
    <lg n="5">
     <l n="17">Quando i pioppi contemplano le stelle</l>
     <l n="18">Innamorati con lungo sospir,</l>
     <l n="19">Ed un lontano suon di romanelle</l>
     <l n="20">Viene da' canapai lento a morir!</l>
    </lg>
    <lg n="6">
     <l n="21">Allor che agosto cada, o Severino,</l>
     <l n="22">E chiamin l'acqua le rane canore,</l>
     <l n="23">Noi tornerem poeti a l'Alberino,</l>
     <l n="24">Tutti solinghi in bei pensier d'amore;</l>
    </lg>
    <lg n="7">
     <l n="25">Ed a' tuoi pioppi ne le notti chete</l>
     <l n="26">Noi chiederem con desïosa fé:</l>
     <l n="27">– O alti pioppi che tutto vedete,</l>
     <l n="28">Ditene dunque: Biancofiore ov'è?</l>
    </lg>
    <lg n="8">
     <l n="29">Siede in riva a un bel fiume? o il colle varca</l>
     <l n="30">Tessendo al capo un cerchio agil di fiori?</l>
     <l n="31">O dentro una sestina del Petrarca</l>
     <l n="32">Beata ride i nostri vani amori? –</l>
    </lg>
   </lg>
  </body>
 </text>
</TEI>