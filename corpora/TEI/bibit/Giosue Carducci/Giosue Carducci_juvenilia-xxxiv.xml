<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXXIV</title>
    <author>Giosue Carducci</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXXIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non sempre aquario verna, né assidue</l>
     <l n="2">Nubi si addensano, piogge si versano</l>
     <l n="3">Malinconicamente</l>
     <l n="4">Sovra il piano squallente:</l>
    </lg>
    <lg n="2">
     <l n="5">Non sempre l'arida chioma a le roveri</l>
     <l n="6">I torbid'impeti d'euro affaticano,</l>
     <l n="7">Né dura artico ghiaccio</l>
     <l n="8">A industri legni impaccio:</l>
    </lg>
    <lg n="3">
     <l n="9">Ma tu, o che vespero levi la rosea</l>
     <l n="10">Face sull'ampio del ciel silenzio</l>
     <l n="11">O fugga al sol d'avanti</l>
     <l n="12">Mal gradito a gli amanti,</l>
    </lg>
    <lg n="4">
     <l n="13">Tu sempre in flebili modi elegiaci,</l>
     <l n="14">Lamenti, o Giulio, la cara vergine</l>
     <l n="15">Che il fren de' tuoi pensieri</l>
     <l n="16">Reggea con gli occhi neri.</l>
    </lg>
    <lg n="5">
     <l n="17">Oh non continue querele e gemiti</l>
     <l n="18">Commise a' dorici metri Simonide;</l>
     <l n="19">Né ogn'or gemé in Valchiusa</l>
     <l n="20">Nostra più dolce musa,</l>
    </lg>
    <lg n="6">
     <l n="21">Sí fra le memori tombe romulee</l>
     <l n="22">Destò l'italica speme, e del lauro</l>
     <l n="23">Di Gracco ornò la chioma</l>
     <l n="24">Al tribuno di Roma;</l>
    </lg>
    <lg n="7">
     <l n="25">E anch'oggi splendidi gli sdegni vivono</l>
     <l n="26">Ne' tardi secoli, spirano i fremiti</l>
     <l n="27">De le genti latine,</l>
     <l n="28">Ne le armonie divine.</l>
    </lg>
    <lg n="8">
     <l n="29">Deh, se pur premeti desio di piangere,</l>
     <l n="30">Mira la patria; grave d'obbrobrio</l>
     <l n="31">Il nome italo mira;</l>
     <l n="32">E qui piangi e ti adira.</l>
    </lg>
    <lg n="9">
     <l n="33">Mira: di barbaro lusso le rigide</l>
     <l n="34">Torri si vestono, dove già gl'integri</l>
     <l n="35">Petti e le forze e i gravi</l>
     <l n="36">Senni crebber de gli avi.</l>
    </lg>
    <lg n="10">
     <l n="37">Qui dove i trivii d'urli e domestico</l>
     <l n="38">Marte e di fiaccole notturni ardevano</l>
     <l n="39">E insanguinò le spade</l>
     <l n="40">Gelosa libertade,</l>
    </lg>
    <lg n="11">
     <l n="41">Di specchi fulgido ecco e di lampade</l>
     <l n="42">È il luogo, e gli ozii molce di un popolo</l>
     <l n="43">A cui diè il cielo in sorte</l>
     <l n="44">Noia pallida e morte.</l>
    </lg>
    <lg n="12">
     <l n="45">Torpe degenere la plebe, e lurida</l>
     <l n="46">Ammira gli aurei splendori, ed invida</l>
     <l n="47">E vil con mano impronta</l>
     <l n="48">I duri Cresi affronta;</l>
    </lg>
    <lg n="13">
     <l n="49">Lieta se a' nobili tetti d'obbrobrio</l>
     <l n="50">Saliron avide le plebee vergini</l>
     <l n="51">A ricomprar le fami</l>
     <l n="52">De' genitori infami.</l>
    </lg>
    <lg n="14">
     <l n="53">No, di quel valido sangue, che spiriti</l>
     <l n="54">Gentili e rapida virtù ne gli animi</l>
     <l n="55">De' parenti fluiva,</l>
     <l n="56">L'onda ahi più non è viva.</l>
    </lg>
    <lg n="15">
     <l n="57">Sacri a la pubblica salute, estranee</l>
     <l n="58">Minacce ed impeti di re fiaccarono:</l>
     <l n="59">Plebe altera, de' grandi</l>
     <l n="60">Prostrâr l'orgoglio e i brandi.</l>
    </lg>
    <lg n="16">
     <l n="61">Discese il ferreo baron da l'orride</l>
     <l n="62">Castella, e al popol vincente aggiuntosi</l>
     <l n="63">Con mano usa al crudele</l>
     <l n="64">Cenno trattò le tele.</l>
    </lg>
    <lg n="17">
     <l n="65">Da le patrizie magioni al popolo,</l>
     <l n="66">Premio d'industria, benigna copia</l>
     <l n="67">Calò; di languid'oro</l>
     <l n="68">Non custodian tesoro</l>
    </lg>
    <lg n="18">
     <l n="69">L'arche difficili. Crebbe a la patria</l>
     <l n="70">Larga di pubblici doni e di gloria</l>
     <l n="71">Ogni studio più degno</l>
     <l n="72">E di mano e d'ingegno.</l>
    </lg>
    <lg n="19">
     <l n="73">E pompe sursero di fòri e portici</l>
     <l n="74">Ed are a l'unico signor de' liberi.</l>
     <l n="75">Né a gli ozi allor de' vili</l>
     <l n="76">Servian l'arti civili;</l>
    </lg>
    <lg n="20">
     <l n="77">Ma del magnanimo voler, da' semplici</l>
     <l n="78">Cuor de gli artefici, sfidando i secoli,</l>
     <l n="79">Balzò con franco volo</l>
     <l n="80">Su l'attonito suolo</l>
    </lg>
    <lg n="21">
     <l n="81">Di Flora il tempio; dove tra i memori</l>
     <l n="82">Padri fremerono d'assenso i giovini</l>
     <l n="83">A l'ira e a' carmi austeri</l>
     <l n="84">Del gran padre Alighieri.</l>
    </lg>
   </lg>
  </body>
 </text>
</TEI>