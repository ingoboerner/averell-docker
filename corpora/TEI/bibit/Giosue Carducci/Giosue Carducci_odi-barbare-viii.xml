<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - VIII</title>
    <author>Giosue Carducci</author>
   </titleStmt>
   <extent>
    <measure unit="stanza">25</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - VIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne l'aula immensa di Lussor, su 'l capo</l>
     <l n="2">roggio di Ramse il mistico serpente</l>
     <l n="3">sibilò ritto e 'l vulture a sinistra</l>
     <l n="4">volò stridendo,</l>
    </lg>
    <lg n="2">
     <l n="5">e da l'immenso serapèo di Memfi,</l>
     <l n="6">cui stanno a guardia sotto il sol candente</l>
     <l n="7">seicento sfingi nel granito argute,</l>
     <l n="8">Api muggìo,</l>
    </lg>
    <lg n="3">
     <l n="9">quando da i verdi immobili papiri</l>
     <l n="10">di Mareoti al livido deserto</l>
     <l n="11">sonò, tacendo l'aure intorno, questo</l>
     <l n="12">greco peana.</l>
    </lg>
    <lg n="4">
     <l n="13">— Ecco, venimmo a salutarti, Egitto,</l>
     <l n="14">noi figli d'Elle, con le cetre e l'aste.</l>
     <l n="15">Tebe, dischiudi le tue cento porte</l>
     <l n="16">ad Alesandro.</l>
    </lg>
    <lg n="5">
     <l n="17">Noi radduciamo a Giove Ammone un figlio</l>
     <l n="18">ch'ei riconosca; questo caro alunno</l>
     <l n="19">de la Tessaglia, questa bella e fiera</l>
     <l n="20">stirpe d'Achille.</l>
    </lg>
    <lg n="6">
     <l n="21">Come odoroso laureto ondeggia</l>
     <l n="22">a lui la chioma: la sua rosea guancia</l>
     <l n="23">par Tempe in fiore: ha ne' grand'occhi il sole</l>
     <l n="24">ch'a Olimpia ride:</l>
    </lg>
    <lg n="7">
     <l n="25">ha de l'Egeo la radiante in viso</l>
     <l n="26">pace diffusa; se non quanto, bianche</l>
     <l n="27">nuvole, i sogni passanvi di gloria</l>
     <l n="28">e poesia.</l>
    </lg>
    <lg n="8">
     <l n="29">Ei de la Grecia a la vendetta balza</l>
     <l n="30">leon da l'aspra tessala falange,</l>
     <l n="31">sgomina carri ed elefanti, abbatte</l>
     <l n="32">satrapi e regi.</l>
    </lg>
    <lg n="9">
     <l n="33">Salve, Alessandro, in pace e in guerra iddio!</l>
     <l n="34">A te la cetra fra le eburnee dita,</l>
     <l n="35">a te d'argento il fulgid'arco in pugno,</l>
     <l n="36">presente Apollo!</l>
    </lg>
    <lg n="10">
     <l n="37">A te i colloqui di Stagira, i baci</l>
     <l n="38">a te co' serti de le ionie donne,</l>
     <l n="39">a te la coppa di Lieo spumante,</l>
     <l n="40">a te l'Olimpo.</l>
    </lg>
    <lg n="11">
     <l n="41">Lisippo in bronzo ed in colori Apelle</l>
     <l n="42">ti tragga eterno; ti sollevi Atene,</l>
     <l n="43">chete de' torvi demagoghi l'ire,</l>
     <l n="44">al Partenone.</l>
    </lg>
    <lg n="12">
     <l n="45">Noi ti seguiamo: il Nilo in vano occulta</l>
     <l n="46">i dogmi e il capo a la possanza nostra:</l>
     <l n="47">noi farem pace qui tra i numi e al mondo</l>
     <l n="48">luce comune.</l>
    </lg>
    <lg n="13">
     <l n="49">E se ti piaccia aggiogar tigri e linci,</l>
     <l n="50">Bacco novello, noi verrem cantando,</l>
     <l n="51">te duce, in riva al sacro Gange i sacri</l>
     <l n="52">canti d'Omero. —</l>
    </lg>
    <lg n="14">
     <l n="53">Tale il peana de gli achei sonava</l>
     <l n="54">E il giovin duce, liberato il biondo</l>
     <l n="55">capo da l'elmo, in fronte a la falange</l>
     <l n="56">guardava il mare.</l>
    </lg>
    <lg n="15">
     <l n="57">Guardava il mare e l'isola di Faro</l>
     <l n="58">innanzi, a torno il libico deserto</l>
     <l n="59">interminato: dal sudato petto</l>
     <l n="60">l'aurea corazza</l>
    </lg>
    <lg n="16">
     <l n="61">sciolse, e gittolla splendida nel piano:</l>
     <l n="62">—Come la mia macedone corazza</l>
     <l n="63">stia nel deserto e a' barbari ed a gli anni</l>
     <l n="64">regga Alessandria.—</l>
    </lg>
    <lg n="17">
     <l n="65">Disse; ed i solchi a le nascenti mura</l>
     <l n="66">ei disegnava per ottanta stadi,</l>
     <l n="67">bianco spargendo su le flave arene</l>
     <l n="68">fior di farina.</l>
    </lg>
    <lg n="18">
     <l n="69">Tale il nipote del Pelìde estrusse</l>
     <l n="70">la sua cittade; e Faro, inclito nome</l>
     <l n="71">di luce al mondo, illuminò le vie</l>
     <l n="72">d'Africa e d'Asia.</l>
    </lg>
    <lg n="19">
     <l n="73">E non il flutto del deserto urtante</l>
     <l n="74">e non la fuga de i barbarici anni</l>
     <l n="75">valse a domare quella balda figlia</l>
     <l n="76">del greco eroe.</l>
    </lg>
    <lg n="20">
     <l n="77">Alacre, industre, a la sua terza vita</l>
     <l n="78">ella sorgea, sollecitando i fati,</l>
     <l n="79">qual la vedesti, o pellegrin poeta,</l>
     <l n="80">ammiratore,</l>
    </lg>
    <lg n="21">
     <l n="81">quando fuggendo la incombente notte</l>
     <l n="82">di tirannia, pien d'inni il caldo ingegno</l>
     <l n="83">ivi chiedendo libertade e luce</l>
     <l n="84">a l'oriente,</l>
    </lg>
    <lg n="22">
     <l n="85">e su le tombe di turbanti insculte</l>
     <l n="86">star la colonna di Pompeo vedesti</l>
     <l n="87">come la forza del pensier latino</l>
     <l n="88">su 'l torbid'evo.</l>
    </lg>
    <lg n="23">
     <l n="89">Deh, le speranze de l'Egitto e i vanti</l>
     <l n="90">nel tuo volume vivano, o poeta!</l>
     <l n="91">Oggi Tifone l'ire del deserto</l>
     <l n="92">agita e spira.</l>
    </lg>
    <lg n="24">
     <l n="93">Sepolto Osiri, il latratore Anubi</l>
     <l n="94">morde a i calcagni la fuggente Europa,</l>
     <l n="95">e avanti chiama i bestiali numi</l>
     <l n="96">a le vendette.</l>
    </lg>
    <lg n="25">
     <l n="97">Ahi vecchia Europa, che su 'l mondo spargi</l>
     <l n="98">l'irrequieta debolezza tua,</l>
     <l n="99">come la triste fisa a l'oriente</l>
     <l n="100">sfinge sorride!</l>
    </lg>
   </lg>
  </body>
 </text>
</TEI>