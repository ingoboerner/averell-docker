<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Intermezzo - 10</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_intermezzo-10</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Intermezzo - 10</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Intermezzo - 10</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Marmi di Paro in fulgidezza bianca</l>
     <l n="2">Splendenti a la marina,</l>
     <l n="3">Come la falce de la luna stanca</l>
     <l n="4">Nel ciel de la mattina;</l>
    </lg>
    <lg n="2">
     <l n="5">Carmi di Lesbo sussurranti al vento</l>
     <l n="6">Su molte isole intorno,</l>
     <l n="7">Come d'Apollo il grande arco d'argento</l>
     <l n="8">Nel ciel di mezzogiorno;</l>
    </lg>
    <lg n="3">
     <l n="9">Ricoprano il mio cuore irrigidito</l>
     <l n="10">Da i cristïani tufi,</l>
     <l n="11">Circondino il mio cuore istupidito</l>
     <l n="12">Da i romantici gufi.</l>
    </lg>
    <lg n="4">
     <l n="13">Breve su 'l morto ed ultima s'intoni</l>
     <l n="14">La canzone di doglia,</l>
     <l n="15">Mentre ne l'Odi Barbare deponi,</l>
     <l n="16">Musa, la fredda spoglia.</l>
    </lg>
    <lg n="5">
     <l n="17">– Ahi Lino, ahi Lino! è il mio cuor trapassato,</l>
     <l n="18">Come te, ne l'estate:</l>
     <l n="19">Non giunse a la vendemmia: l'han sbranato</l>
     <l n="20">Molte cagne arrabbiate.</l>
    </lg>
    <lg n="6">
     <l n="21">Ió Peàn, ió Peàn! ma e' rivive</l>
     <l n="22">Di morte oltre i confini</l>
     <l n="23">Sott'altro cielo e in più benigne rive:</l>
     <l n="24">Taccian tutti gli Elini. –</l>
    </lg>
    <lg n="7">
     <l n="25">Sepolto or giace in cotest'urna paria</l>
     <l n="26">S'un travertin del Lazio:</l>
     <l n="27">Nel bianco un'orma di parietaria</l>
     <l n="28">Segna l'antico strazio.</l>
    </lg>
    <lg n="8">
     <l n="29">Intorno al fregio l'édera seguace</l>
     <l n="30">Co 'l verde che non muore</l>
     <l n="31">Par che nel freddo de la nuova pace</l>
     <l n="32">Ombri l'antico ardore.</l>
    </lg>
    <lg n="9">
     <l n="33">Tra 'l sasso e l'urna una lucertoletta</l>
     <l n="34">Esce e s'affige al sole:</l>
     <l n="35">È la mia vecchia gioventù soletta</l>
     <l n="36">Che sogna e non si duole.</l>
    </lg>
    <lg n="10">
     <l n="37">Ma dietro, in fondo, un bel teschio di morto</l>
     <l n="38">Ride il suo riso eterno:</l>
     <l n="39">A quei che vengon per recar conforto</l>
     <l n="40">Ride l'ultimo scherno.</l>
    </lg>
   </lg>
  </body>
 </text>
</TEI>