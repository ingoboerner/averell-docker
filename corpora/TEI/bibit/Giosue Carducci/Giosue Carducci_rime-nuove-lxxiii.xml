<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXIII</title>
    <author>Giosue Carducci</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non mai seren di più tranquilla notte</l>
     <l n="2">Fu salutato dalle vaghe stelle</l>
     <l n="3">In riva di correnti e lucid'onde;</l>
     <l n="4">E tremolava rorida su 'l verde,</l>
     <l n="5">Rompendo l'ombre che scendean da' colli,</l>
     <l n="6">L'antica, errante, solitaria luna.</l>
    </lg>
    <lg n="2">
     <l n="7">Candida, vereconda, austera luna:</l>
     <l n="8">Che vapori e tepor per l'alta notte</l>
     <l n="9">Salìano a te da gli arborati colli!</l>
     <l n="10">Parea che in gara a le virginee stelle</l>
     <l n="11">Si svegliasser le ninfe in mezzo il verde,</l>
     <l n="12">E un soave susurro era ne l'onde.</l>
    </lg>
    <lg n="3">
     <l n="13">Non tale un navigar d'oblio per l'onde</l>
     <l n="14">Ebbero amanti mai sotto la luna,</l>
     <l n="15">Qual io disamorato entro il bel verde:</l>
     <l n="16">Ché solo a i buoni splender quella notte</l>
     <l n="17">Pareami, e da gli avelli e da le stelle</l>
     <l n="18">Spirti amici vagar vidi su i colli.</l>
    </lg>
    <lg n="4">
     <l n="19">O voi dormenti ne i materni colli,</l>
     <l n="20">E voi d'umili tombe a presso l'onde</l>
     <l n="21">Guardanti in cielo trapassar le stelle;</l>
     <l n="22">Voi sotto il fiso raggio de la luna</l>
     <l n="23">Rividi io popolar la cheta notte,</l>
     <l n="24">Lievi strisciando su 'l commosso verde.</l>
    </lg>
    <lg n="5">
     <l n="25">Deh, quanta parte de l'età mia verde</l>
     <l n="26">Rivissi in cima a i luminosi colli,</l>
     <l n="27">E vinta al basso rifuggìa la notte!</l>
     <l n="28">Quando una forma verso me su l'onde,</l>
     <l n="29">Disegnata nel lume de la luna,</l>
     <l n="30">Vidi, e per gli occhi le ridean le stelle.</l>
    </lg>
    <lg n="6">
     <l n="31">Ricorditi: mi disse. Allor le stelle</l>
     <l n="32">Furon velate, e corse ombra su 'l verde,</l>
     <l n="33">E di sùbito in ciel tacque la luna;</l>
     <l n="34">Acuti lai suonarono pe' colli;</l>
     <l n="35">Ed io soletto su le flebili onde</l>
     <l n="36">Di sepolcro sentii fredda la notte.</l>
    </lg>
    <lg n="7">
     <l n="37">Quando la notte è fitta più di stelle,</l>
     <l n="38">A me giova appo l'onde entro il bel verde</l>
     <l n="39">Mirar su i colli la sedente luna.</l>
    </lg>
   </lg>
  </body>
 </text>
</TEI>