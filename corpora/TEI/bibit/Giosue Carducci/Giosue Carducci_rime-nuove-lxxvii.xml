<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXVII</title>
    <author>Giosue Carducci</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O che tra faggi e abeti erma su i campi</l>
     <l n="2">Smeraldini la fredda orma si stampi</l>
     <l n="3">Al sole del mattin puro e leggero,</l>
     <l n="4">O che foscheggi immobile nel giorno</l>
     <l n="5">Morente su le sparse ville intorno</l>
     <l n="6">A la chiesa che prega o al cimitero</l>
    </lg>
    <lg n="2">
     <l n="7">Che tace, o noci de la Carnia, addio!</l>
     <l n="8">Erra tra i vostri rami il pensier mio</l>
     <l n="9">Sognando l'ombre d'un tempo che fu.</l>
     <l n="10">Non paure di morti ed in congreghe</l>
     <l n="11">Diavoli goffi con bizzarre streghe,</l>
     <l n="12">Ma del comun la rustica virtù</l>
    </lg>
    <lg n="3">
     <l n="13">Accampata a l'opaca ampia frescura</l>
     <l n="14">Veggo ne la stagion de la pastura</l>
     <l n="15">Dopo la messa il giorno de la festa.</l>
     <l n="16">Il consol dice, e poste ha pria le mani</l>
     <l n="17">Sopra i santi segnacoli cristiani:</l>
     <l n="18">– Ecco, io parto fra voi quella foresta</l>
    </lg>
    <lg n="4">
     <l n="19">D'abeti e pini ove al confin nereggia.</l>
     <l n="20">E voi trarrete la mugghiante greggia</l>
     <l n="21">E la belante a quelle cime là.</l>
     <l n="22">E voi, se l'unno o se lo slavo invade,</l>
     <l n="23">Eccovi, o figli, l'aste, ecco le spade,</l>
     <l n="24">Morrete per la nostra libertà. –</l>
    </lg>
    <lg n="5">
     <l n="25">Un fremito d'orgoglio empieva i petti,</l>
     <l n="26">Ergea le bionde teste; e de gli eletti</l>
     <l n="27">In su le fronti il sol grande feriva.</l>
     <l n="28">Ma le donne piangenti sotto i veli</l>
     <l n="29">Invocavan la Madre alma de' cieli.</l>
     <l n="30">Con la man tesa il console seguiva:</l>
    </lg>
    <lg n="6">
     <l n="31">– Questo, al nome di Cristo e di Maria,</l>
     <l n="32">Ordino e voglio che nel popol sia. –</l>
     <l n="33">A man levata il popol dicea, Sì.</l>
     <l n="34">E le rosse giovenche di su 'l prato</l>
     <l n="35">Vedean passare il piccolo senato,</l>
     <l n="36">Brillando su gli abeti il mezzodì.</l>
    </lg>
   </lg>
  </body>
 </text>
</TEI>