<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XIII</title>
    <author>Giosue Carducci</author>
   </titleStmt>
   <extent>
    <measure unit="stanza">33</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Villagloria, da Crèmera, quando</l>
     <l n="2">La luna i colli ammanta,</l>
     <l n="3">A te vengono i Fabi, ed ammirando</l>
     <l n="4">Parlan de' tuoi settanta.</l>
    </lg>
    <lg n="2">
     <l n="5">Tinto del proprio e del fraterno sangue</l>
     <l n="6">Giovanni, ultimo amore</l>
     <l n="7">De la madre, nel seno almo le langue,</l>
     <l n="8">Caro italico fiore.</l>
    </lg>
    <lg n="3">
     <l n="9">Il capo omai da l'atra morte avvolto</l>
     <l n="10">Levasi; ed improvviso</l>
     <l n="11">Trema su 'l bianco ed affilato volto</l>
     <l n="12">L'aleggiar d'un sorriso,</l>
    </lg>
    <lg n="4">
     <l n="13">L'occhio ne l'infinito apresi, il fere</l>
     <l n="14">Da l'avvenire un raggio:</l>
     <l n="15">Vede allegre sfilar armi e bandiere</l>
     <l n="16">Per un gran pian selvaggio,</l>
    </lg>
    <lg n="5">
     <l n="17">E in mezzo il duce glorioso: ondeggia</l>
     <l n="18">La luminosa chioma</l>
     <l n="19">A l'aure del trionfo: il sol dardeggia</l>
     <l n="20">Laggiù in fondo su Roma.</l>
    </lg>
    <lg n="6">
     <l n="21">Apri, Roma immortale, apri le porte</l>
     <l n="22">Al dolce eroe che muore:</l>
     <l n="23">Non mai, non mai ti consacrò la morte,</l>
     <l n="24">Roma, un più nobile core.</l>
    </lg>
    <lg n="7">
     <l n="25">Del cor suo dal bordel venda un fallito</l>
     <l n="26">Cetégo la parola,</l>
     <l n="27">Eruttando che il tuo gran nome è un mito</l>
     <l n="28">Per le panche di scola:</l>
    </lg>
    <lg n="8">
     <l n="29">Al divieto straniero adagi Ciacco</l>
     <l n="30">L'anima tributaria</l>
     <l n="31">Su l'altro lato, e dica – Io son vigliacco,</l>
     <l n="32">E poi c'è la mal'aria –:</l>
    </lg>
    <lg n="9">
     <l n="33">Per te in seno a le madri, ecco, la morte</l>
     <l n="34">Divora altri figliuoli:</l>
     <l n="35">Apri, Roma immortale, apri le porte</l>
     <l n="36">A Giovan Cairoli.</l>
    </lg>
    <lg n="10">
     <l n="37">Egli, ombra vigilante a i dì novelli,</l>
     <l n="38">Il tuo silenzio antico</l>
     <l n="39">Abiterà co' Gracchi e co' Marcelli</l>
     <l n="40">E co 'l suo forte Enrico.</l>
    </lg>
    <lg n="11">
     <l n="41">L'ali un dì spiegherà su 'l Campidoglio</l>
     <l n="42">La libertà regina:</l>
     <l n="43">Groppello, allor da ogni ultimo scoglio</l>
     <l n="44">De la terra latina,</l>
    </lg>
    <lg n="12">
     <l n="45">E giù da l'Alpi e giù da gli Apennini,</l>
     <l n="46">Garzoni e donne a schiera</l>
     <l n="47">Verranno a te, fiorite i lunghi crini</l>
     <l n="48">D'aulente primavera.</l>
    </lg>
    <lg n="13">
     <l n="49">E con lor sarà un vate, radioso</l>
     <l n="50">Ne la fronte divina,</l>
     <l n="51">Come Sofocle già nel glorioso</l>
     <l n="52">Trofeo di Salamina:</l>
    </lg>
    <lg n="14">
     <l n="53">Ei toccherà le corde, e de i fratelli</l>
     <l n="54">Dirà la santa gesta;</l>
     <l n="55">Né mai la canzon ionia a' dì più belli</l>
     <l n="56">Risonò come questa.</l>
    </lg>
    <lg n="15">
     <l n="57">Groppello, a te co 'l solitario canto</l>
     <l n="58">Nel mesto giorno io vegno,</l>
     <l n="59">E m'accompagna de l'Italia il pianto</l>
     <l n="60">E, nube atra, lo sdegno:</l>
    </lg>
    <lg n="16">
     <l n="61">Nel mesto giorno che la quarta volta</l>
     <l n="62">Te visitò la Parca,</l>
     <l n="63">E sott'essa la tua funerea volta</l>
     <l n="64">Batte il martel su l'arca</l>
    </lg>
    <lg n="17">
     <l n="65">Del giovinetto, la cui mite aurora</l>
     <l n="66">Empiva i clivi tuoi</l>
     <l n="67">Di roseo lume. Oh come sola è ora</l>
     <l n="68">La casa de gli eroi!</l>
    </lg>
    <lg n="18">
     <l n="69">De le sue stanze pe 'l deserto strano</l>
     <l n="70">S'incontran due viventi:</l>
     <l n="71">Tristi echi rende il sepolcreto vano</l>
     <l n="72">Sotto i lor passi lenti:</l>
    </lg>
    <lg n="19">
     <l n="73">Avvalla il figlio de la madre in faccia</l>
     <l n="74">Il viso e gli occhi muti,</l>
     <l n="75">Che non rivegga in lui la cara traccia</l>
     <l n="76">De' suoi quattro perduti.</l>
    </lg>
    <lg n="20">
     <l n="77">O madre, o madre, a i dì de la speranza</l>
     <l n="78">Dal tuo grembo fecondo</l>
     <l n="79">Cinque valenti uscieno: ecco, t'avanza</l>
     <l n="80">Oggi quest'uno al mondo.</l>
    </lg>
    <lg n="21">
     <l n="81">L'alma benigna nel sereno viso</l>
     <l n="82">Splendea di que' gagliardi,</l>
     <l n="83">Come del sol di giugno il vasto riso</l>
     <l n="84">Sovra i laghi lombardi.</l>
    </lg>
    <lg n="22">
     <l n="85">Ahi, ahi! de gli stranier tutte le spade</l>
     <l n="86">La carne tua gustaro!</l>
     <l n="87">Ahi, ahi! d'Italia tutte le contrade</l>
     <l n="88">Del cor tuo sanguinaro!</l>
    </lg>
    <lg n="23">
     <l n="89">Qual cor fu il tuo, quando l'estremo spiro.</l>
     <l n="90">O madre de gli eroi,</l>
     <l n="91">Di lui ti rinnovò tutto il martiro</l>
     <l n="92">Di tutti i figli tuoi!</l>
    </lg>
    <lg n="24">
     <l n="93">Or su le tombe taciturne siedi,</l>
     <l n="94">O donna de i dolori,</l>
     <l n="95">E i dì estremi volar sopra ti vedi</l>
     <l n="96">Come liberatori.</l>
    </lg>
    <lg n="25">
     <l n="97">Qui cinque addur nuore dovevi a' nati,</l>
     <l n="98">Madre gentile e altera;</l>
     <l n="99">Cara speme di prole a' tuoi penati</l>
     <l n="100">Ed a la patria: e nera</l>
    </lg>
    <lg n="26">
     <l n="101">Suoi segni stende per le avite stanze</l>
     <l n="102">La morte. Ma d'augùri</l>
     <l n="103">Rifulgon liete e suonano di danze</l>
     <l n="104">Le case de' Bonturi.</l>
    </lg>
    <lg n="27">
     <l n="105">Corre ivi a fiotti il vino, e sangue sembra;</l>
     <l n="106">L'orgia a le fami insulta;</l>
     <l n="107">De le adultere ignude in su le membra</l>
     <l n="108">La libidine esulta.</l>
    </lg>
    <lg n="28">
     <l n="109">I barcollanti amori, in mal feconde</l>
     <l n="110">Scosse, d'obliqua prole</l>
    </lg>
    <lg n="29">
     <l n="111">Seminan tutte queste serve sponde,</l>
     <l n="112">Ed oltraggiano il sole.</l>
     <l n="113">E il tradimento e la vigliaccheria,</l>
     <l n="114">Sì come cani in piazza,</l>
     <l n="115">Ivi s'accoppian anche: ebra la ria</l>
     <l n="116">Ciurma intorno gavazza,</l>
    </lg>
    <lg n="30">
     <l n="117">E i viva urla a l'Italia. Maledetta</l>
     <l n="118">Sii tu, mia patria antica,</l>
     <l n="119">Su cui l'onta de l'oggi e la vendetta</l>
     <l n="120">De i secoli s'abbica!</l>
    </lg>
    <lg n="31">
     <l n="121">La pianta di virtù qui cresce ancora,</l>
     <l n="122">Ma per farsene strame</l>
     <l n="123">I muli tuoi: qui la viola odora</l>
     <l n="124">Per divenir letame.</l>
    </lg>
    <lg n="32">
     <l n="125">Oh, risvegliar che val l'ira de i forti,</l>
     <l n="126">Di Dante padre l'ira?</l>
     <l n="127">Solingo vate, in su l'urne de' morti</l>
     <l n="128">Io vo' spezzar la lira.</l>
    </lg>
    <lg n="33">
     <l n="129">Accoglietemi, udite, o de gli eroi</l>
     <l n="130">Esercito gentile:</l>
     <l n="131">Triste novella io recherò fra voi:</l>
     <l n="132">La nostra patria è vile.</l>
    </lg>
   </lg>
  </body>
 </text>
</TEI>