<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXVI</title>
    <author>Giosue Carducci</author>
   </titleStmt>
   <extent>
    <measure unit="stanza">13</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXVI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su 'l castello di Verona</l>
     <l n="2">Batte il sole a mezzogiorno,</l>
     <l n="3">Da la Chiusa al pian rintrona</l>
     <l n="4">Solitario un suon di corno,</l>
     <l n="5">Mormorando per l'aprico</l>
     <l n="6">Verde il grande Adige va:</l>
     <l n="7">Ed il re Teodorico</l>
     <l n="8">Vecchio e triste al bagno sta.</l>
    </lg>
    <lg n="2">
     <l n="9">Pensa il dì che a Tulna ei venne</l>
     <l n="10">Di Crimilde nel conspetto</l>
     <l n="11">E il cozzar di mille antenne</l>
     <l n="12">Ne la sala del banchetto,</l>
     <l n="13">Quando il ferro d'Ildebrando</l>
     <l n="14">Su la donna si calò</l>
     <l n="15">E dal funere nefando</l>
     <l n="16">Egli solo ritornò.</l>
    </lg>
    <lg n="3">
     <l n="17">Guarda il sole sfolgorante</l>
     <l n="18">E il chiaro Adige che corre,</l>
     <l n="19">Guarda un falco roteante</l>
     <l n="20">Sovra i merli de la torre;</l>
     <l n="21">Guarda i monti da cui scese</l>
     <l n="22">La sua forte gioventù,</l>
     <l n="23">Ed il bel verde paese</l>
     <l n="24">Che da lui conquiso fu.</l>
    </lg>
    <lg n="4">
     <l n="25">Il gridar d'un damigello</l>
     <l n="26">Risonò fuor de la chiostra:</l>
     <l n="27">– Sire, un cervo mai sì bello</l>
     <l n="28">Non si vide a l'età nostra.</l>
     <l n="29">Egli ha i piè d'acciaro a smalto,</l>
     <l n="30">Ha le corna tutte d'òr. –</l>
     <l n="31">Fuor de l'acque diede un salto</l>
     <l n="32">Il vegliardo cacciator.</l>
    </lg>
    <lg n="5">
     <l n="33">– I miei cani, il mio morello,</l>
     <l n="34">Il mio spiedo – egli chiedea;</l>
     <l n="35">E il lenzuol quasi un mantello</l>
     <l n="36">A le membra si avvolgea.</l>
     <l n="37">I donzelli ivano. In tanto</l>
     <l n="38">Il bel cervo disparì,</l>
     <l n="39">E d'un tratto al re da canto</l>
     <l n="40">Un corsier nero nitrì.</l>
    </lg>
    <lg n="6">
     <l n="41">Nero come un corbo vecchio,</l>
     <l n="42">E ne gli occhi avea carboni.</l>
     <l n="43">Era pronto l'apparecchio,</l>
     <l n="44">Ed il re balzò in arcioni.</l>
     <l n="45">Ma i suoi veltri ebber timore</l>
     <l n="46">E si misero a guair,</l>
     <l n="47">E guardarono il signore</l>
     <l n="48">E no 'l vollero seguir.</l>
    </lg>
    <lg n="7">
     <l n="49">In quel mezzo il caval nero</l>
     <l n="50">Spiccò via come uno strale,</l>
     <l n="51">E lontan d'ogni sentiero</l>
     <l n="52">Ora scende e ora sale:</l>
     <l n="53">Via e via e via e via,</l>
     <l n="54">Valli e monti esso varcò.</l>
     <l n="55">Il re scendere vorria,</l>
     <l n="56">Ma staccar non se ne può.</l>
    </lg>
    <lg n="8">
     <l n="57">Il più vecchio ed il più fido</l>
     <l n="58">Lo seguia de' suoi scudier,</l>
     <l n="59">E mettea d'angoscia un grido</l>
     <l n="60">Per gl'incogniti sentieri:</l>
     <l n="61">– O gentil re de gli Amali,</l>
     <l n="62">Ti seguii ne' tuoi bei dì,</l>
     <l n="63">Ti seguii tra lance e strali,</l>
     <l n="64">Ma non corsi mai così.</l>
    </lg>
    <lg n="9">
     <l n="65">Teodorico di Verona,</l>
     <l n="66">Dove vai tanto di fretta?</l>
     <l n="67">Tornerem, sacra corona,</l>
     <l n="68">A la casa che ci aspetta? –</l>
     <l n="69">– Mala bestia è questa mia,</l>
     <l n="70">Mal cavallo mi toccò:</l>
     <l n="71">Sol la Vergine Maria</l>
     <l n="72">Sa quand'io ritornerò. –</l>
    </lg>
    <lg n="10">
     <l n="73">Altre cure su nel cielo</l>
     <l n="74">Ha la Vergine Maria:</l>
     <l n="75">Sotto il grande azzurro velo</l>
     <l n="76">Ella i martiri covria,</l>
     <l n="77">Ella i martiri accoglieva</l>
     <l n="78">De la patria e de la fé;</l>
     <l n="79">E terribile scendeva</l>
     <l n="80">Dio su 'l capo al goto re.</l>
    </lg>
    <lg n="11">
     <l n="81">Via e via su balzi e grotte</l>
     <l n="82">Va il cavallo al fren ribelle:</l>
     <l n="83">Ei s'immerge ne la notte,</l>
     <l n="84">Ei s'aderge in vèr le stelle.</l>
     <l n="85">Ecco, il dorso d'Apennino</l>
     <l n="86">Fra le tenebre scompar,</l>
     <l n="87">E nel pallido mattino</l>
     <l n="88">Mugghia a basso il tósco mar.</l>
    </lg>
    <lg n="12">
     <l n="89">Ecco Lipari, la reggia</l>
     <l n="90">Di Vulcano ardua che fuma</l>
     <l n="91">E tra i bómbiti lampeggia</l>
     <l n="92">De l'ardor che la consuma:</l>
     <l n="93">Quivi giunto il caval nero</l>
     <l n="94">Contro il ciel forte springò</l>
     <l n="95">Annitrendo; e il cavaliero</l>
     <l n="96">Nel cratere inabissò.</l>
    </lg>
    <lg n="13">
     <l n="97">Ma dal calabro confine</l>
     <l n="98">Che mai sorge in vetta al monte?</l>
     <l n="99">Non è il sole, è un bianco crine;</l>
     <l n="100">Non è il sole, è un'ampia fronte</l>
     <l n="101">Sanguinosa, in un sorriso</l>
     <l n="102">Di martirio e di splendor:</l>
     <l n="103">Di Boezio è il santo viso,</l>
     <l n="104">Del romano senator.</l>
    </lg>
   </lg>
  </body>
 </text>
</TEI>