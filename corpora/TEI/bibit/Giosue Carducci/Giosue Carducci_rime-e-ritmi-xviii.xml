<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - XVIII</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - XVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spezzato il pugno che vibrò l'audace</l>
     <l n="2">Picca tra ghiaccio e ghiaccio, il domatore</l>
     <l n="3">De la montagna ne la bara giace.</l>
    </lg>
    <lg n="2">
     <l n="4">Giù da la Saxe in funeral tenore</l>
     <l n="5">Scende e canta il corteo: dicono i preti</l>
     <l n="6">– La requie eterna dona a lui, Signore, –</l>
    </lg>
    <lg n="3">
     <l n="7">– E la luce perpetua l'allieti –</l>
     <l n="8">Rispondono le donne: ondeggia al vento</l>
     <l n="9">Il vessil de la morte in fra gli abeti.</l>
    </lg>
    <lg n="4">
     <l n="10">Or sì or no su rotte aure il lamento</l>
     <l n="11">Vien del mortorio, or sì or no si vede</l>
     <l n="12">Scender tra' boschi il coro grave e lento.</l>
    </lg>
    <lg n="5">
     <l n="13">Esce in aperto, e al cimiter procede.</l>
     <l n="14">Posta la bara fra le croci, pria</l>
     <l n="15">Favella il prete: – Iddio t'abbia mercede,</l>
    </lg>
    <lg n="6">
     <l n="16">Emilio, re de la montagna: e pia</l>
     <l n="17">Avei l'alma, e ogni dì le tue preghiere</l>
     <l n="18">Ascendevano al grembo di Maria. –</l>
    </lg>
    <lg n="7">
     <l n="19">Le donne sotto le gramaglie nere</l>
     <l n="20">Co 'l viso in terra piangono a una volta</l>
     <l n="21">Sopra i figli caduti e da cadere.</l>
    </lg>
    <lg n="8">
     <l n="22">A un tratto la caligine ravvolta</l>
     <l n="23">Intorno al Montebianco ecco si squaglia</l>
     <l n="24">E purga nel sereno aere disciolta:</l>
    </lg>
    <lg n="9">
     <l n="25">Via tra lo sdrucio de la nuvolaglia</l>
     <l n="26">Erto, aguzzo, feroce si protende</l>
     <l n="27">E, mentre il ciel di sua minaccia taglia,</l>
    </lg>
    <lg n="10">
     <l n="28">Il Dente del gigante al sol risplende.</l>
    </lg>
   </lg>
  </body>
 </text>
</TEI>