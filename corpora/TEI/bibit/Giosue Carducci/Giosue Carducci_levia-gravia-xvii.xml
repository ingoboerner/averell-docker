<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XVII</title>
    <author>Giosue Carducci</author>
   </titleStmt>
   <extent>
    <measure unit="stanza">6</measure>
    <measure unit="line">62</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fra terra e ciel su l'Aventin famoso</l>
     <l n="2">Secreto un tempio de' mortali al guardo</l>
     <l n="3">D'altro e purpureo lume adorno splende:</l>
     <l n="4">Lì non caliga il fumo sanguinoso</l>
     <l n="5">Di Vatican, cede il clamor bugiardo</l>
     <l n="6">Al silenzio che tutto il luogo prende:</l>
     <l n="7">Però ch'eterno il tuo foco s'accende</l>
     <l n="8">Ivi, italica Vesta, e l'aura e il seme</l>
     <l n="9">De gli spiriti magni, e le faville</l>
     <l n="10">Onde a le nostre ville</l>
     <l n="11">Inesausta d'onor la vampa freme</l>
     <l n="12">E petti incende a mille</l>
     <l n="13">E i civili dettati illustra e i carmi</l>
     <l n="14">E folgora i tiranni e move l'armi.</l>
    </lg>
    <lg n="2">
     <l n="15">Qui lo spirto erse il vol: qui festeggiando</l>
     <l n="16">Lo circonfuse di più fiamme un lume</l>
     <l n="17">Che avean di roteanti astri sembianza,</l>
     <l n="18">E cinselo e girossi; e armonizzando</l>
     <l n="19">Alta e soave oltre l'uman costume</l>
     <l n="20">Voce sonò da la beata danza.</l>
     <l n="21">— Al loco onde si parte ogni possanza</l>
     <l n="22">Che l'italica vita informa e inizia</l>
     <l n="23">Tornasti, o vate, e a l'immortal dimora.</l>
     <l n="24">Vedi! Chi pria s'infiora</l>
     <l n="25">In questa luce, di martir primizia</l>
     <l n="26">Surse ne l'ultim'ora</l>
     <l n="27">Di Roma, e a lei seren l'alma e la fede</l>
     <l n="28">E a le gotiche verghe il corpo diede.</l>
    </lg>
    <lg n="3">
     <l n="29">Boezio egli è, di cui fu culto il nome</l>
     <l n="30">D'inni e votivo grido in su 'l Ticino</l>
     <l n="31">Mentre Italia premea scitico verno.</l>
     <l n="32">Ecco di fregio consolar le chiome</l>
     <l n="33">Cinto chi volle il bel nome latino</l>
     <l n="34">Trarre al teutono impero e al duro scherno,</l>
     <l n="35">Ecco Crescenzio! E al Campidoglio eterno</l>
    </lg>
    <lg n="4">
     <l n="36">Su' vestigi di gloria anche splendenti</l>
     <l n="37">Roma drizzai pur io: ma, il rogo asceso</l>
     <l n="38">Da religion acceso,</l>
     <l n="39">Lasciai di libertade in fra le genti</l>
     <l n="40">L'alto desir conteso:</l>
     <l n="41">Però ch'io che d'amor più in te mi scaldo,</l>
     <l n="42">O spirito fraterno, io sono Arnaldo. —</l>
    </lg>
    <lg n="5">
     <l n="43">Folgoraron d'un riso, e in un amplesso</l>
     <l n="44">D'ardor congiunte le due luci dive</l>
     <l n="45">Disser parole sol da loro intese:</l>
     <l n="46">Di lor gaudio parea godere anch'esso</l>
     <l n="47">L'alto concilio, e 'n ruote più giulive</l>
     <l n="48">La benedetta danza si raccese.</l>
     <l n="49">Fiammeggiò nuovo spirito, e riprese:</l>
     <l n="50">— Io 'l bel desire e la tua fede questi</l>
     <l n="51">Raccolse, ed, ahi, de' re chercuti l'ira.</l>
     <l n="52">Ma inneggiando a la pira</l>
     <l n="53">La fé sorvola; e a' popoli ridesti,</l>
     <l n="54">Rotto l'avello, spira</l>
     <l n="55">Da l'ossa nostre l'immortal parola.</l>
     <l n="56">Io fui 'l tribuno, ed ei Savonarola.</l>
    </lg>
    <lg n="6">
     <l n="57">Maggior de' tempi e de l'obliquo fato,</l>
     <l n="58">Degno a cui il cielo altra più vasta lode</l>
     <l n="59">Che seguir morte e l'alta idea donasse,</l>
     <l n="60">Questo è 'l fulgore del lucchese Arato,</l>
     <l n="61">Ultimo che a le vostre occidue prode</l>
     <l n="62">La fuggitiva libertà raggiasse.</l>
    </lg>
   </lg>
  </body>
 </text>
</TEI>