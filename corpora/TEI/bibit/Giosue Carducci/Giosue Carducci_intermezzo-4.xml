<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Intermezzo - 4</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_intermezzo-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Intermezzo - 4</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Intermezzo - 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E canterò di voi, gente finita</l>
     <l n="2">Dal pathos ideale,</l>
     <l n="3">Che riduceste a clinica la vita</l>
     <l n="4">E il mondo a un ospitale.</l>
    </lg>
    <lg n="2">
     <l n="5">S'alza il poeta a mezzodì, sbadiglia</l>
     <l n="6">– Buon giorno, o cor mio lasso, –</l>
     <l n="7">Se lo sdigiuna bene e se lo striglia,</l>
     <l n="8">E se lo mena a spasso.</l>
    </lg>
    <lg n="3">
     <l n="9">Dice al sole a gli uccelli, a l'erbe e a' fiori</l>
     <l n="10">Che trova su 'l sentiero:</l>
     <l n="11">– Mirate, o creature, il re de' cuori,</l>
     <l n="12">Il mio cuore, il cuor vero.</l>
    </lg>
    <lg n="4">
     <l n="13">Egli è tenero e duro, e dolce e forte.</l>
     <l n="14">Ariete ed agnello:</l>
     <l n="15">Come tortore tuba, e rugge a morte</l>
     <l n="16">Peggio d'un lioncello.</l>
    </lg>
    <lg n="5">
     <l n="17">Vero è, santa natura, che il mio cuore</l>
     <l n="18">È un po' delicatuzzo:</l>
     <l n="19">Ma io lo tiro su, povero amore,</l>
     <l n="20">A olio di merluzzo;</l>
    </lg>
    <lg n="6">
     <l n="21">A olio di merluzzo, temperato</l>
     <l n="22">Con l'essenze odorose</l>
     <l n="23">Che mi mandan la sera co 'l bucato</l>
     <l n="24">Le vergini e le spose;</l>
    </lg>
    <lg n="7">
     <l n="25">Le vergini e le spose del giocondo</l>
     <l n="26">Italico giardino:</l>
     <l n="27">Però ch'io sono, e lo sa tutto il mondo,</l>
     <l n="28">Un poeta divino. –</l>
    </lg>
    <lg n="8">
     <l n="29">Sbottonato così, scuote le chiome,</l>
     <l n="30">Guarda i fiori e la mèsse</l>
     <l n="31">E gli alberi e gli uccelli e il cielo, come</l>
     <l n="32">S'egli li proteggesse.</l>
    </lg>
    <lg n="9">
     <l n="33">Due rospi intanto a l'orlo de la strada</l>
     <l n="34">Benefici e modesti</l>
     <l n="35">Seguitan liberando la contrada</l>
     <l n="36">Da gl'insetti molesti.</l>
    </lg>
    <lg n="10">
     <l n="37">L'un dice – Ne l'età che molte e lente</l>
     <l n="38">Ci passâr su 'l groppone</l>
     <l n="39">Vedestù mai, fratel mio paziente,</l>
     <l n="40">Un tal fior di cialtrone? –.</l>
    </lg>
   </lg>
  </body>
 </text>
</TEI>