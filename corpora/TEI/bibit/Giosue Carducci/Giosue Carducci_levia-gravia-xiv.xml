<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XIV</title>
    <author>Giosue Carducci</author>
   </titleStmt>
   <extent>
    <measure unit="stanza">33</measure>
    <measure unit="line">304</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">— Duro, marchese, allor che de la vita</l>
     <l n="2">L'arco piega e il pensiero in su le bianche</l>
     <l n="3">Urne de' padri si raccoglie intorno</l>
     <l n="4">A i templi noti, oh duro allor, marchese</l>
     <l n="5">Malaspina, lasciar la patria! A cui</l>
     <l n="6">Rida nel core e ne le forti membra</l>
     <l n="7">La giovinezza, è un'avventura, un gioco</l>
     <l n="8">De la vita che s'apre a nuovi casi,</l>
     <l n="9">Con l'esilio mutar le dolci soglie</l>
     <l n="10">De la magion de' padri suoi. Ma io</l>
     <l n="11">Non vedrò più da l'Apparita al piano</l>
     <l n="12">La mia città fiorente; ahi lasso, e lunghi</l>
     <l n="13">Corron due lustri omai che aspetto e piango!</l>
     <l n="14">Come serena tra le negre torri</l>
     <l n="15">S'inalza e quanto già de l'aer piglia</l>
     <l n="16">Santa Maria del Fiore! Io la mirava</l>
     <l n="17">Da' lieti colli ove lasciai me stesso,</l>
     <l n="18">E tutta a gli occhi s'affacciava l'alma,</l>
     <l n="19">Allor che il magno imperador s'assise</l>
     <l n="20">A Firenze con l'oste. Ed io 'l seguiva,</l>
     <l n="21">E rividi la mia villa diserta</l>
     <l n="22">Da Carlo di Valese; e i luoghi usati</l>
     <l n="23">Io non conobbi più, né me conobbe</l>
     <l n="24">La nuova gente. Ora il cortese il giusto</l>
     <l n="25">Il magnanimo Arrigo è morto; e giace</l>
     <l n="26">Tutta con lui de gli esuli la speme. —</l>
    </lg>
    <lg n="2">
     <l n="27">Tal parlava Sennuccio, un de gli usciti</l>
     <l n="28">Cittadin bianchi di Firenze, in rima</l>
     <l n="29">Dicitore leggiadro; e fosco in tanto</l>
     <l n="30">Battea la ròcca di Mulazzo il nembo,</l>
     <l n="31">E la tristezza del morente autunno</l>
     <l n="32">Umida e grigia empiea le vaste sale</l>
     <l n="33">Di Franceschino Malaspina. Acuta</l>
     <l n="34">Guaiva a' tuoni una levriera, e il capo</l>
     <l n="35">Arguto distendea, l'occhio vibrando</l>
     <l n="36">Dardeggiante e le orecchie erte, a le verdi</l>
     <l n="37">Gonne de l'alta marchesana. A lei</l>
     <l n="38">D'ambo i lati sedean donne e donzelle,</l>
     <l n="39">Fior di beltà, fior di guerresche altiere</l>
     <l n="40">Ghibelline prosapie. E di rincontro</l>
     <l n="41">Ardendo in mezzo d'odorata selva</l>
     <l n="42">Il focolar, tu dritto in piedi tutta</l>
     <l n="43">Ergei la testa su i minor baroni,</l>
     <l n="44">Caro a gli esuli e a' vati, o Malaspina.</l>
     <l n="45">Posava in pugno al cavaliere un bello</l>
     <l n="46">Astor maniero, e, quando varia al vento</l>
     <l n="47">Saltellante la grandine picchiava</l>
     <l n="48">Le vetrate e imbiancava il fuggitivo</l>
     <l n="49">Balen le appese a' muri armi corusche,</l>
     <l n="50">Ei l'ale dibatteva, il serpentino</l>
     <l n="51">Collo snodando, e uno stridor mettea</l>
     <l n="52">Rauco di gioia: ardeagli nel grifagno</l>
    </lg>
    <lg n="3">
     <l n="53">Occhio l'amor de le apuane cime</l>
     <l n="54">Natie, libere: ardea, nobile augello,</l>
     <l n="55">In tra i folgori a vol tendere su' nembi.</l>
     <l n="56">E fiso un paggio lo guatava, a' piedi</l>
     <l n="57">Seduto del signor: fuggìasi anch'esso</l>
     <l n="58">In su l'ale de' venti co 'l desio</l>
     <l n="59">Fuor de la sala, e valicava i monti</l>
     <l n="60">Da l'insana procella esercitati</l>
     <l n="61">E le selve grondanti, e tra 'l tonante</l>
     <l n="62">Romor de le lontane acque lo scroscio</l>
     <l n="63">Del fiume ei distinguea cui siede a specchio</l>
     <l n="64">La capanna di sua madre vassalla.</l>
    </lg>
    <lg n="4">
     <l n="65">Ma non al paggio né a l'astor, trastullo</l>
     <l n="66">De gli ozi suoi, volgeva occhio il barone,</l>
     <l n="67">Sì atteso egli pendea da la soave</l>
     <l n="68">Loquela di Sennuccio, e sì 'l tenea</l>
     <l n="69">D'un compagno di lui l'alta sembianza,</l>
     <l n="70">Di Gualfredo Ubaldini. E, poi che tacque</l>
     <l n="71">Sennuccio, il pro' marchese incominciava:</l>
     <l n="72">— Deh come par che il cielo anco s'attristi</l>
     <l n="73">E pianga di Toscana in su le soglie,</l>
     <l n="74">Quando un poeta si dilunga! O cieca</l>
     <l n="75">E diserta Firenze, or che ti resta</l>
     <l n="76">Altro che frati e bottegai! Le vie</l>
     <l n="77">De l'esiglio fioriscono d'allori</l>
     <l n="78">A' poeti raminghi, e loro è d'ombre</l>
     <l n="79">E di corone larga ogni cittade</l>
     <l n="80">Ogni castello. Oh, quando abbiavi il dolce</l>
     <l n="81">Paese di Provenza e voi ristori</l>
     <l n="82">Cortesia di signor beltà di donne,</l>
     <l n="83">Non v'incresca, per dio, di questa Italia</l>
     <l n="84">Vedova trista, ch'ognor più dimagra</l>
     <l n="85">E di buoni e di ben. Ma, se spiacente</l>
     <l n="86">Il castel di Mulazzo e 'l castellano</l>
     <l n="87">A voi non parve, se mercé d'amore</l>
     <l n="88">Vinca l'ambascia de la dura via,</l>
     <l n="89">Non vorrete, Sennuccio, or consolarne</l>
     <l n="90">D'un amoroso canto? — E pur tacendo</l>
     <l n="91">Il marchese chiedeva: un mormorio</l>
     <l n="92">D'assenso di preghiere e d'aspettanza</l>
     <l n="93">Levossi intorno. S'inchinò il poeta,</l>
     <l n="94">E — Tristi — disse — fian le rime, quali</l>
     <l n="95">Nostra fortuna le richiede e 'l tempo. —</l>
     <l n="96">Disse: e intonava pietoso il canto.</l>
    </lg>
    <lg n="5">
     <l n="97">«Amor mi sforza di dover cantare</l>
     <l n="98">E lamentare — in questa ballatetta.</l>
    </lg>
    <lg n="6">
     <l n="99">Angela venne de la terza spera</l>
     <l n="100">Qui dove l'aer verna, e chiuse il volo:</l>
     <l n="101">Poi, tutta accesa in quella luce mera</l>
     <l n="102">Che arde là sovra del nostro polo,</l>
     <l n="103">In vista umana patìa noia e duolo</l>
     <l n="104">Conversando tra noi quest'angeletta.</l>
    </lg>
    <lg n="7">
     <l n="105">Ove spirava l'aura gentile,</l>
     <l n="106">Sùbito amore possedea quel loco:</l>
     <l n="107">Ivi ridea novellamente aprile</l>
     <l n="108">E vampava ne l'aere un dolce foco:</l>
     <l n="109">Ma distringeva i cuori a poco a poco</l>
     <l n="110">Quasi una pena, e dolce era la stretta.</l>
    </lg>
    <lg n="8">
     <l n="111">Ognun diceva — Ov'ella gli occhi gira,</l>
     <l n="112">Ed ivi tosto ogni virtù è fiorita,</l>
     <l n="113">Cade ogni mal volere e fugge l'ira,</l>
     <l n="114">E dolce s'incomincia a far la vita:</l>
     <l n="115">A lei d'intorno a gran diletto unita</l>
     <l n="116">La gente per valer sua voce aspetta. —</l>
    </lg>
    <lg n="9">
     <l n="117">A più alto sperar n'era argomento</l>
     <l n="118">Il riso bel ch'io non saprei ridire.</l>
     <l n="119">Io conto il ver: la voce era un concento</l>
     <l n="120">Di lontane armonie, di strane lire,</l>
     <l n="121">E retro la memoria facea gire</l>
     <l n="122">Ad una vita che ne fu disdetta.</l>
    </lg>
    <lg n="10">
     <l n="123">Miracolo a veder sua gran vaghezza</l>
     <l n="124">Facea del cielo ragionare altrui.</l>
     <l n="125">— Ecco, io vi mostro di quella dolcezza</l>
     <l n="126">Che tutto adempie il regno d'ond'io fui —</l>
     <l n="127">Queste parole eran ne gli occhi sui;</l>
     <l n="128">Pur chini li tenea la verginetta.</l>
    </lg>
    <lg n="11">
     <l n="129">Mi fe' pensoso di paura forte</l>
     <l n="130">Il portamento suo celestiale.</l>
     <l n="131">M'indusser gli occhi a desiar la morte</l>
     <l n="132">Ne la lor pace che non è mortale:</l>
     <l n="133">Ma poi, temendo non mettesse l'ale,</l>
     <l n="134">Dissi, com'uom in cui desir s'affretta:</l>
    </lg>
    <lg n="12">
     <l n="135">— Se ben si pare a le fattezze tue,</l>
     <l n="136">Tu fusti nata in cielo a l'armonia;</l>
     <l n="137">E mi fai rimembrar Psiche qual fue</l>
     <l n="138">Quando sposa d'Amor tra i numi uscia.</l>
     <l n="139">Tardi ritorna a la spera natia!</l>
     <l n="140">Donami ch'io t'adori, o forma eletta! —</l>
    </lg>
    <lg n="13">
     <l n="141">Così le dissi ne' sospiri. Ed ella</l>
     <l n="142">De gli occhi suoi levar mi fece dono,</l>
     <l n="143">Ahi quanto vagamente! E ne la bella</l>
     <l n="144">Vista divenni altr'uom da quel ch'io sono:</l>
     <l n="145">Visibilmente Amor, come in suo trono,</l>
     <l n="146">Luceva in fronte a questa pargoletta.</l>
    </lg>
    <lg n="14">
     <l n="147">— Piacer che move de la mia persona</l>
     <l n="148">Conforti anco per poco i pensier tui;</l>
     <l n="149">Ch'i' sento quel signor che la mi dona</l>
     <l n="150">Che a sé mi sforza; e cosa i' son da lui:</l>
     <l n="151">Non fa per me di questi luoghi bui</l>
     <l n="152">La stanza, e poco vostro amor mi alletta. —</l>
    </lg>
    <lg n="15">
     <l n="153">Cotal suonò di quella onesta e vaga</l>
     <l n="154">La voce pia ch'ella imparò dal cielo,</l>
     <l n="155">Gli occhi belli avvallando; e di sé paga</l>
     <l n="156">L'alma raggiò desio fuor di suo velo:</l>
     <l n="157">Tutta ella ardea di pietoso zelo</l>
     <l n="158">Qual peregrino cui 'l tornar diletta.</l>
    </lg>
    <lg n="16">
     <l n="159">Ahi me, la noia del dolente esiglio</l>
     <l n="160">Quest'angeletta mia presto ebbe stanca!</l>
     <l n="161">E venne meno come novo giglio</l>
     <l n="162">Cui 'l ciel fallisce e 'l vento fresco manca.</l>
     <l n="163">Ella posò come persona stanca,</l>
     <l n="164">E poi se ne partì, la giovinetta.</l>
    </lg>
    <lg n="17">
     <l n="165">Partissi, e si partiro una con lei</l>
     <l n="166">Amor e poesia dal nostro mondo.</l>
     <l n="167">Da indi in qua cercaron gli occhi miei</l>
     <l n="168">Per giocondezza, e nulla è lor giocondo:</l>
     <l n="169">Sollazzo e festa per me giace in fondo:</l>
     <l n="170">Sol chiamo il nome de la mia diletta.</l>
    </lg>
    <lg n="18">
     <l n="171">Ahi lasso! e, quando la stagion novella</l>
     <l n="172">Rallegra i cori e fa pensar d'amore,</l>
     <l n="173">Vien ne la mente mia la donna bella</l>
     <l n="174">Che mi fu tolta; ond'io vivo in dolore.</l>
     <l n="175">Chiamo il suo nome, e mi risponde il core:</l>
     <l n="176">Lasso, che cerchi? altrove ella è perfetta”.</l>
    </lg>
    <lg n="19">
     <l n="177">Così cantò Sennuccio: e gran pietate</l>
     <l n="178">De le donne gentili i petti strinse;</l>
     <l n="179">E dolorosa un'ombra in su le fronti</l>
     <l n="180">De' guerrieri abbronzate errava, come</l>
     <l n="181">Se un gran fato presente a ogn'un toccasse</l>
     <l n="182">Le menti, e raro il favellar s'accese</l>
     <l n="183">Su l'oscura ed estrema ora del magno</l>
     <l n="184">Arrigo. — Al morto imperator conceda</l>
     <l n="185">Dio, la sua pace: a lui gloria ne' canti,</l>
     <l n="186">Imperator de le toscane rime,</l>
     <l n="187">Dante darà: noi la vendetta. Ancora</l>
     <l n="188">Su le torri pisane ondeggia al vento</l>
     <l n="189">Il sacro segno, ed Uguccione intorno</l>
     <l n="190">Fior di prodi v'accoglie e di speranze.</l>
     <l n="191">Lombardia freme; e un cavalier novello,</l>
     <l n="192">Sprezzator di riposo e di perigli,</l>
     <l n="193">Leva tra i due mastin l'aquila invitta.</l>
     <l n="194">Se Dio n'aiuti, rivedrem, Sennuccio,</l>
     <l n="195">De' guelfi il tergo; rivedrem le belle,</l>
     <l n="196">Che ne disser piagnendo il lungo addio,</l>
     <l n="197">Facce d'amore. Oh, di Mugel selvoso</l>
     <l n="198">Ne le dolci castella una m'aspetta;</l>
     <l n="199">E di memorie io vivo e di speranza.</l>
     <l n="200">Liete rime troviam. Reca, o fanciullo,</l>
     <l n="201">Qua la mandòla; se di Cino usata</l>
     <l n="202">E di Dante a gli accordi, essa e la bella</l>
     <l n="203">Marchesa Malaspina il canto accolga. —</l>
     <l n="204">Così disse Gualfredo. A lui l'azzurro</l>
     <l n="205">Occhio splendea come l'acciar de l'else;</l>
     <l n="206">E su 'l verde mantel di sotto al tòcco</l>
     <l n="207">Bianco e vermiglio gli piovea la bionda</l>
     <l n="208">Giovenil capelliera a mo' di nube</l>
     <l n="209">Aurea che attinge da l'occiduo sole</l>
     <l n="210">Le tue valli non tcche, ermo Apennino.</l>
     <l n="211">D'un molle riso gli assentì la dama</l>
     <l n="212">Donnescamente; e recò destro il paggio</l>
     <l n="213">La dipinta mandòla. In su le quattro</l>
     <l n="214">Fila correan del cavalier le dita,</l>
     <l n="215">Piane, lente, soavi; e poi di tratto</l>
     <l n="216">Rapide flagellando risonaro.</l>
     <l n="217">Come pioggia d'aprile a la campagna,</l>
     <l n="218">Che bacia i fiori e su le larghe fronde</l>
     <l n="219">Crepita: ride tra le nubi il sole</l>
     <l n="220">E ne le gocce pendole si frange;</l>
     <l n="221">Getta odore la terra; l'ali bagna</l>
     <l n="222">La passeretta, al ciel levasi e trilla:</l>
     <l n="223">Tal di Gualfredo il suono era ed il canto.</l>
     <l n="224">Chi renderlo potrebbe oggi che fede</l>
     <l n="225">Non tien la lingua a l'abondante core?</l>
    </lg>
    <lg n="20">
     <l n="226">«Luce d'amore che 'l mio cor saluta</l>
     <l n="227">E intelligenza e vita entro vi cria</l>
     <l n="228">Move dal riso de la donna mia.</l>
    </lg>
    <lg n="21">
     <l n="229">I' dico che giacea l'anima stanca</l>
     <l n="230">In su la soglia de la vita nova,</l>
     <l n="231">Qual peregrino a cui la forza manca</l>
     <l n="232">E vento greve il batte e fredda piova,</l>
     <l n="233">Che vinto cade, e lontan pur gli giova</l>
     <l n="234">Mirar la terra dolce che il nutria.</l>
    </lg>
    <lg n="22">
     <l n="235">Così l'anima trista si smarriva</l>
     <l n="236">Abbandonata de la sua virtute,</l>
     <l n="237">E il caro tempo giovenil fuggiva,</l>
     <l n="238">E tutte cose intorno erano mute:</l>
     <l n="239">Ma a confortarla di fresca virtute</l>
     <l n="240">Una beata vision venìa.</l>
    </lg>
    <lg n="23">
     <l n="241">Fanciulla io vidi di gentil bellezza</l>
     <l n="242">Creata con desio nel paradiso:</l>
     <l n="243">Luceva la sua gaia giovinezza</l>
     <l n="244">Nel piacimento del sereno viso,</l>
     <l n="245">E tutta la persona era un sorriso</l>
     <l n="246">E ogni atto ed ogni accento un'armonia.</l>
    </lg>
    <lg n="24">
     <l n="247">La bruna luce de' begli occhi onesti</l>
     <l n="248">E la dolcezza del guardo d'amore</l>
     <l n="249">Svegliò gli spirti che dormiano, e questi</l>
     <l n="250">Gridaron forte su 'l distrutto core;</l>
     <l n="251">Che levò e disse — L'anima che more</l>
     <l n="252">Ne le tue man commetto, angela pia.</l>
    </lg>
    <lg n="25">
     <l n="253">Vedi la vita mia com'ella è forte,</l>
     <l n="254">Come ha già da vicin l'ultime strida.</l>
     <l n="255">O donna, io giaccio in signoria di morte,</l>
     <l n="256">E la poca virtute omai si sfida;</l>
     <l n="257">Se non che uno splendor novo l'affida</l>
     <l n="258">Ch'or mi s'offerse, e di tua vista uscia. —</l>
    </lg>
    <lg n="26">
     <l n="259">Ella nel suon de i dolorosi accenti</l>
     <l n="260">Rivolse gli occhi de la sua mercede,</l>
     <l n="261">E co' guardi tenaci umidi e lenti</l>
     <l n="262">Diemmi d'amore intendimento e fede:</l>
     <l n="263">Quindi un novo desio nel cor mi siede,</l>
     <l n="264">Quanto mutato, oh dio!, da quel di pria.</l>
    </lg>
    <lg n="27">
     <l n="265">Ché Amore io vidi ne l'aperto giorno</l>
     <l n="266">Gloriar come re ch'è trionfante,</l>
     <l n="267">E gioia e luce e chiaritade intorno</l>
     <l n="268">Ed una pace che non ha sembiante:</l>
     <l n="269">Egli si pose in quelle luci sante,</l>
     <l n="270">Com'angel contemplando arde e s'indìa.</l>
    </lg>
    <lg n="28">
     <l n="271">Da indi in qua sonare odo per l'etra</l>
     <l n="272">Una soave melodia novella,</l>
     <l n="273">Come da ignoti elisi aura di cetra,</l>
     <l n="274">Come armonia di più felice stella;</l>
     <l n="275">E sempre questa creatura bella</l>
     <l n="276">D'amor mi parla ne la fantasia.</l>
    </lg>
    <lg n="29">
     <l n="277">D'amor mi parla ogni creata cosa,</l>
     <l n="278">E il cielo aperto e la foresta bruna,</l>
     <l n="279">E la verde campagna dilettosa,</l>
     <l n="280">E gli silenzi de la bianca luna;</l>
     <l n="281">E d'ogni aspetto in cor mi si rauna</l>
     <l n="282">Un'alta voluttà che mi disvia.</l>
    </lg>
    <lg n="30">
     <l n="283">Cotal si ruppe quel gelato smalto</l>
     <l n="284">In che il cuor si chiudea per fatal danno:</l>
     <l n="285">Quindi d'amarla in me stesso m'esalto,</l>
     <l n="286">Quindi per gloria e per virtù m'affanno,</l>
     <l n="287">Che se durasse il mio vitale inganno,</l>
     <l n="288">Altro lo spirto mio non chiederia.</l>
    </lg>
    <lg n="31">
     <l n="289">Lungi io me 'n vo. Ma per paese strano,</l>
     <l n="290">Per vaga donna o per gentil signore,</l>
     <l n="291">Non fia che scordi il bel sembiante umano</l>
     <l n="292">Non fia che scordi il mio solingo amore,</l>
     <l n="293">La terra dove s'apre il bianco fiore,</l>
     <l n="294">Dove regna virtude e cortesia.</l>
    </lg>
    <lg n="32">
     <l n="295">Deh la rivegga! E il riso desiato</l>
     <l n="296">Ogni nero pensier del cor mi cacci;</l>
     <l n="297">E, quando sienmi contro il mondo e il fato,</l>
     <l n="298">Mi trabocchi nel seno ella e m'abbracci.</l>
     <l n="299">Ben io constretto in que' soavi lacci</l>
     <l n="300">Torrò sicuro ogni fortuna ria”.</l>
    </lg>
    <lg n="33">
     <l n="301">Così cantò Gualfredo: e da i vermigli</l>
     <l n="302">Labbri de le fanciulle a lui volaro</l>
     <l n="303">I desideri e i baci, qual da' fiori</l>
     <l n="304">Belle, carche di miele, api ronzanti.</l>
    </lg>
   </lg>
  </body>
 </text>
</TEI>