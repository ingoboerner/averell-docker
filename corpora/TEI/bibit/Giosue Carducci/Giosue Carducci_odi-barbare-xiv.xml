<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XIV</title>
    <author>Giosue Carducci</author>
   </titleStmt>
   <extent>
    <measure unit="stanza">17</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gino, che fai sotto i felsinei portici?</l>
     <l n="2">mediti come il gentil fiore de l'Ellade</l>
     <l n="3">d'Omero al canto e a lo scalpel di Fidia</l>
     <l n="4">lieto sorgesse nel mattin de i popoli?</l>
    </lg>
    <lg n="2">
     <l n="5">Da l'Asinella gufi e nibbi stridono</l>
     <l n="6">invidiando e i cari studi rompono.</l>
     <l n="7">Fuggi, deh fuggi da coteste tenebre</l>
     <l n="8">e al tuo poeta, o dolce amico, vientene.</l>
    </lg>
    <lg n="3">
     <l n="9">Vienne qui dove l'onda ampia del lidio</l>
     <l n="10">lago tra i monti azzurreggiando palpita:</l>
     <l n="11">vieni: con voce di faleuci chiàmati</l>
     <l n="12">Sirmio che ancor del suo signore allegrasi.</l>
    </lg>
    <lg n="4">
     <l n="13">Vuole Manerba a te rasene istorie,</l>
     <l n="14">vuole Munìga attiche fole intessere,</l>
     <l n="15">mentre sui i merli barbari fantasimi</l>
     <l n="16">armi ed amori con il vento parlano.</l>
    </lg>
    <lg n="5">
     <l n="17">Ascoltiam sotto anacreòntea pergola</l>
     <l n="18">o a la platonia verde ombra de' platani,</l>
     <l n="19">freschi votando gl'innovati calici</l>
     <l n="20">che la Riviera del suo vino imporpora.</l>
    </lg>
    <lg n="6">
     <l n="21">Dolce tra i vini udir lontane istorie</l>
     <l n="22">d'atavi, mentre il divo sol precipita</l>
     <l n="23">e le pie stelle sopra noi viaggiano</l>
     <l n="24">e tra l'onde e le fronde l'aura mormora.</l>
    </lg>
    <lg n="7">
     <l n="25">Essi che queste amene rive tennero</l>
     <l n="26">te, come noi, bel sole, un dì goderono,</l>
     <l n="27">o ti gittasser belve umane un fremito</l>
     <l n="28">da le lacusti palafitte, o agili</l>
    </lg>
    <lg n="8">
     <l n="29">Veneti a l'onda le cavalle dessero</l>
     <l n="30">trepida e fredda nel mattino roseo,</l>
     <l n="31">o co 'l terreno lituo segnassero</l>
     <l n="32">nel mezzogiorno le pietrose acropoli.</l>
    </lg>
    <lg n="9">
     <l n="33">Gino, ove inteso a le vittorie retiche</l>
     <l n="34">o da le dacie glorioso il milite</l>
     <l n="35">in vigil ozio l'aquile romulee</l>
     <l n="36">su 'l lago affisse ricantando Cesare,</l>
    </lg>
    <lg n="10">
     <l n="37">ivi in fremente selva Desiderio</l>
     <l n="38">agitò a caccia poi cignali e daini,</l>
     <l n="39">fermo il pensiero a la corona ferrea</l>
     <l n="40">fulgida in Roma per la via de' Cesari.</l>
    </lg>
    <lg n="11">
     <l n="41">Gino, ove il giambo di Catullo rapido</l>
     <l n="42">l'ala aprì sovra la distesa cerula,</l>
     <l n="43">Lesbia chiamando tra l'odor de' lauri</l>
     <l n="44">con un saliente gemito per l'aere,</l>
    </lg>
    <lg n="12">
     <l n="45">ivi il compianto di lombarde monache</l>
     <l n="46">salmodiando ascese vèr la candida</l>
     <l n="47">luna e la requie mormorò su i giovani</l>
     <l n="48">pallidi stesi sotto l'asta francica.</l>
    </lg>
    <lg n="13">
     <l n="49">E calerem noi pur giù tra i fantasimi</l>
     <l n="50">cui né il sole veste di fulgor purpureo</l>
     <l n="51">né le pie stelle sovra il capo ridono</l>
     <l n="52">né de la vite il frutto i cuor letifica.</l>
    </lg>
    <lg n="14">
     <l n="53">Duci e poeti allor, fronti sideree,</l>
     <l n="54">ne moveranno incontro, e «Di qual secolo</l>
     <l n="55">—dimanderanno— di qual triste secolo</l>
     <l n="56">a noi venite, pallida progenie?</l>
    </lg>
    <lg n="15">
     <l n="57">A voi tra' cigli torva cura infóscasi</l>
     <l n="58">e da l'angusto petto il cuore fumiga.</l>
     <l n="59">Noi ne la vita esercitammo il muscolo,</l>
     <l n="60">e discendemmo grandi ombre tra gl'inferi».</l>
    </lg>
    <lg n="16">
     <l n="61">Gino, qui sotto anacreòntea pergola</l>
     <l n="62">o a la platonia verde ombra de' platani,</l>
     <l n="63">qui, tra i bicchieri che il vin fresco imporpora,</l>
     <l n="64">degna risposta meditiamo. Versasi</l>
    </lg>
    <lg n="17">
     <l n="65">cerula notte sovra il piano argenteo,</l>
     <l n="66">move da Sirmio una canora imagine</l>
     <l n="67">giù via per l'onda che soave mormora</l>
     <l n="68">riscintillando e al curvo lido infrangesi.</l>
    </lg>
   </lg>
  </body>
 </text>
</TEI>