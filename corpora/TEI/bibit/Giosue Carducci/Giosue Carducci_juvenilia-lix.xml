<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LIX</title>
    <author>Giosue Carducci</author>
   </titleStmt>
   <extent>
    <measure unit="stanza">5</measure>
    <measure unit="line">162</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tra le morti e l'alte</l>
     <l n="2">Ruine de gli umani e lo sgomento</l>
     <l n="3">Viaggiando la Parca, il ferreo carro</l>
     <l n="4">Agitava la Forza; e lei reina</l>
     <l n="5">La Vittoria seguia con il compianto</l>
     <l n="6">De la terra e del cielo. Al doloroso</l>
     <l n="7">Genere allora sovvenian le Muse,</l>
     <l n="8">Care tra tutte gl'immortali e pie</l>
     <l n="9">Divinità. Correvate la terra</l>
     <l n="10">Imaginando e ricordando, e tempio</l>
     <l n="11">V'era l'uman pensiero, o pellegrine;</l>
     <l n="12">Quando voi nel sonante etra, ne l'ampio</l>
     <l n="13">De la luce splendor, ne la procella</l>
     <l n="14">Che divina scoscende e i cori prostra,</l>
     <l n="15">Prima Omero sentì. La mano ei porse</l>
     <l n="16">A la cetra, e lo sguardo al mar di molte</l>
     <l n="17">Isole verdi popolato, al cielo</l>
     <l n="18">Almo su la beata Eubea raggiante,</l>
     <l n="19">E a voi tessali monti esercitati</l>
     <l n="20">Dal piè de gl'immortali. Ardea, fremea,</l>
     <l n="21">Trasumanato, il giovinetto; e mille</l>
     <l n="22">Di numi ombre e d'eroi nel faticato</l>
     <l n="23">Petto surgeano a domandargli il canto.</l>
    </lg>
    <lg n="2">
     <l n="24">Ed ei pregò, la genitrice Terra</l>
     <l n="25">Molto adorando e il Cielo antico; e a' suoi</l>
     <l n="26">Voti secondo te chiamò che in alto</l>
     <l n="27">Hai sede e regni l'invernal Dodona,</l>
     <l n="28">Giove pelasgo. E voi spesso invocando,</l>
     <l n="29">Voi già prodotti in più sereno giorno</l>
     <l n="30">Eroi figli de' numi e di tiranni</l>
     <l n="31">Domatori e di mostri, e quei che forti</l>
     <l n="32">Furo e co' forti combatteano, venne</l>
     <l n="33">Del re Pelide al tumulo. E sedeva</l>
     <l n="34">Inneggiando, e chiamava – O crollatore</l>
     <l n="35">Terribile de l'asta, o d'immortali</l>
     <l n="36">Cavalli agitator, móstrati al vate,</l>
     <l n="37">Uom nato de la diva. Un fatal canto,</l>
     <l n="38">Ecco, io medito a te; che n'abbian gloria</l>
     <l n="39">Ellade e Ftia regale e d'Eaco i figli,</l>
     <l n="40">Incremento di Giove. E, deh m'assenta</l>
     <l n="41">Questo voto la Parca!, io ne la gloria</l>
     <l n="42">Tua de gli elleni il bel nome disperso</l>
     <l n="43">Raccoglierò poeta. Odo, la diva</l>
     <l n="44">Odo: e di te la grave ira mi canta.</l>
     <l n="45">O re Pelide, al tuo poeta móstrati. –</l>
    </lg>
    <lg n="3">
     <l n="46">Disse: E l'udia l'eroe; che da le belle</l>
     <l n="47">Isole fortunate, ove i concenti</l>
     <l n="48">De' vati ascolta e quanto a' numi è caro</l>
     <l n="49">Chi a la patria versò l'anima grande,</l>
     <l n="50">Venne; ed in sue divine armi lucente</l>
     <l n="51">Isfolgorava deiforme. Un sole</l>
     <l n="52">Eran armi e sembiante; e, come stella</l>
     <l n="53">Di Giove che in sereno aere declina,</l>
     <l n="54">Pioveagli su le spalle ampie il cimiero</l>
     <l n="55">Flutto di chiome equine. E Omero il vide</l>
     <l n="56">Attonito; né più gli occhi d'Omero</l>
     <l n="57">Vider ne i campi d'Argo il dolce sole.</l>
    </lg>
    <lg n="4">
     <l n="58">Né se 'n pianse il poeta. Errò mendico</l>
     <l n="59">(E avea ne gli occhi la stupenda forma)</l>
     <l n="60">Il suol de i forti elleni; e le cittadi,</l>
     <l n="61">Opra di numi, ei non vedea; sí tutte</l>
     <l n="62">Di lor sedi erompean le achee cittadi</l>
     <l n="63">A l'incontro del vate. Un drappelletto</l>
     <l n="64">Di garzoni e fanciulle (avevan bianco</l>
     <l n="65">Il vestimento e lauri in pugno avvolti</l>
     <l n="66">De la mistica lana) intorno al vate</l>
     <l n="67">Stringeasi con amor: – Vieni, o poeta,</l>
     <l n="68">A i nostri numi; e i nostri avi ne canta –</l>
     <l n="69">E l'adducean per mano. Egli passava:</l>
     <l n="70">Gli ondeggiavan di popolo le strade;</l>
     <l n="71">E le madri accorreano, i pargoletti</l>
     <l n="72">Protendendo al poeta. Orava a' numi</l>
     <l n="73">Ne l'entrar de le porte – O dii paterni</l>
     <l n="74">E o dee che avete la cittade in cura,</l>
     <l n="75">Deh guardatela molti anni a' nepoti. –</l>
     <l n="76">Ne l'àgora sedea, curvo a la terra</l>
     <l n="77">Il capo venerando; e parea Giove</l>
     <l n="78">Quando ne l'areòpago discende</l>
     <l n="79">Da la reggia d'olimpo. Erangli intorno</l>
     <l n="80">In su l'aste di lunga ombra appoggiati</l>
     <l n="81">I prenci figli de gli eroi: diverso</l>
     <l n="82">E d'infanti e di femmine e di vegli</l>
     <l n="83">E di chiomati giovinetti un vulgo</l>
     <l n="84">Addensato co' gli omeri attendea.</l>
     <l n="85">Stavan presenti i patrii numi: il cielo</l>
     <l n="86">Patrio rideva in suo diffuso lume</l>
     <l n="87">Allegrato del sol: riscintillando</l>
     <l n="88">In vista ardea la ionia onda famosa,</l>
     <l n="89">E biancheggiavan lunge i traci monti.</l>
    </lg>
    <lg n="5">
     <l n="90">Ed Omero cantò. Cantò di un nume</l>
     <l n="91">Che in nube argentea chiuso ognora il petto</l>
     <l n="92">Assecura de' giusti; e come il divo</l>
     <l n="93">Senno di Palla per cotanto mare</l>
     <l n="94">Di perigli e di morte al caro amplesso</l>
     <l n="95">Radducea di Penelope e a la vista</l>
     <l n="96">De la sua cilestrina isola Ulisse.</l>
     <l n="97">Anche, su 'l capo a gli empi assidua l'ira</l>
     <l n="98">Minacciando ed il fato, a l'alme leggi</l>
     <l n="99">De l'umano consorzio e a la vendetta</l>
     <l n="100">Le deità d'averno addusse il vate</l>
     <l n="101">Proteggitrici forze: onde solenne</l>
     <l n="102">La ruina di Troia, e spirò il duolo</l>
     <l n="103">Dal tragico terrore e il miserando</l>
     <l n="104">Edippo da le attee scene ed Oreste</l>
     <l n="105">Esagitaron l'anime cruente.</l>
     <l n="106">Ecco! gli immoti e spenti occhi levando</l>
     <l n="107">Nel cielo e desiando il sol che vide</l>
     <l n="108">Le guerre sotto il sacro Ilio pugnate,</l>
     <l n="109">Di tutto il capo alzasi il veglio; e Grecia,</l>
     <l n="110">Senza moto e respiro, in lui riguarda.</l>
     <l n="111">Ecco! la man su l'apollinea cetera</l>
     <l n="112">Rapidissima batte, orride stridono</l>
     <l n="113">Le ionie corde, i volti impallidiscono.</l>
     <l n="114">E cantò del Tidide a tutta corsa</l>
     <l n="115">Disfrenante su' Dardani la biga,</l>
     <l n="116">Dritto ei nel mezzo, e mena l'asta in volta:</l>
     <l n="117">Caggiono i corpi: infuriano nel sangue</l>
     <l n="118">I corridor fumanti: urla la morte</l>
     <l n="119">Dietro l'eroe: corron le furie innanzi</l>
     <l n="120">Lo spavento, la fuga. E te piantato</l>
     <l n="121">In su la nave, o re Telamonìde,</l>
     <l n="122">Cantò; come e del gran corpo e de l'asta</l>
     <l n="123">Grande e ben ventidue cubiti lunga</l>
     <l n="124">Reggei lo sforzo de la pugna, ed eri</l>
     <l n="125">Solo tu contro mille: a fronte urlavano,</l>
     <l n="126">Accorrenti, irrompenti, risplendenti</l>
     <l n="127">D'armi e di faci i Teucri: Ettor crollava</l>
     <l n="128">Con man la poppa: sovra èrati Apollo</l>
     <l n="129">E l'egida scotea: tonava il padre</l>
     <l n="130">Da l'olimpo su' greci: affaticato</l>
     <l n="131">A te cadeva il braccio, e ti battea</l>
     <l n="132">Alto anelito i fianchi. – Oh viva, oh viva! –</l>
     <l n="133">Gridan l'anime achive asta con asta</l>
     <l n="134">Percotendo, e il clamor levan di guerra.</l>
     <l n="135">Balza il poeta; e la canizie santa</l>
     <l n="136">Scote e la fronte ampia serena, in vista</l>
     <l n="137">Nume veracemente. – Udite, o figli:</l>
     <l n="138">La gloria udite de la lega ellena,</l>
     <l n="139">Achille ftio sangue di Giove. – E disse</l>
     <l n="140">Come d'un grido (gli splendea dal capo</l>
     <l n="141">Di Pallade la luce) isbigottì</l>
     <l n="142">Le dardane caterve; impauriti</l>
     <l n="143">Ricalcitraro orribili i cavalli,</l>
     <l n="144">Ed annitrendo sbaragliati i cocchi</l>
     <l n="145">Rapivano a le mura: e qual con Csanto</l>
     <l n="146">Fiume di Giove ei contrastasse; e come</l>
     <l n="147">Dopo la biga, a le difese mura</l>
     <l n="148">Intorno, egli il divin corpo di Ettorre</l>
     <l n="149">Tre volte orribilmente istrascicasse</l>
     <l n="150">Entro l'iliaca polve. Armi fremendo</l>
     <l n="151">E prenci e vulgo gridano il peàna:</l>
     <l n="152">Marte spiran gli sguardi: e tutti in cuore</l>
     <l n="153">Già calcavan nemici, e a le paterne</l>
     <l n="154">Are affiggean le belle armi votate.</l>
     <l n="155">Ma pio davan le argee vergini un pianto</l>
     <l n="156">Su la morte di Ettorre: e chi a la cara</l>
     <l n="157">Patria e a le spose e a' pargoletti imbelli</l>
     <l n="158">E a' templi santi il suo sangue fea sacro,</l>
     <l n="159">Gioia avea de la morte: onde nel giorno</l>
     <l n="160">De le battaglie infuriò tra' Medi</l>
     <l n="161">La virtù greca, e il nome Atene e l'ire</l>
     <l n="162">Commise del potente Eschilo al canto.</l>
    </lg>
   </lg>
  </body>
 </text>
</TEI>