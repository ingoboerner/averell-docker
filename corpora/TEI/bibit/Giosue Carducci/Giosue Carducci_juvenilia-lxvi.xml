<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXVI.</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXVI.</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXVI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando l'aspro fratel di Cinegira</l>
     <l n="2">Ne la sonante scena</l>
     <l n="3">Trasse vestita d'ardue forme l'ira</l>
     <l n="4">Che propugnò la libertade ellena,</l>
     <l n="5">Marte, che lui spingea tra i dardi avversi</l>
     <l n="6">Su gl'incalzati Persi,</l>
     <l n="7">Spirò guerra; e fremean guerra, ascoltando.</l>
     <l n="8">Quei che operaro in Salamina il brando.</l>
    </lg>
    <lg n="2">
     <l n="9">E tu vedesti, o diva Atene, i padri</l>
     <l n="10">De' guerrier trionfati</l>
     <l n="11">Nel futuro dolor pensosi ed adri</l>
     <l n="12">Gemer da' figli deprecando i fati,</l>
     <l n="13">Neri presagi ombrar con foschi vanni</l>
     <l n="14">Le sale de' tiranni,</l>
     <l n="15">E da la mira vision percossa</l>
     <l n="16">Svegliar ne l'urne ombre di regi Atossa.</l>
    </lg>
    <lg n="3">
     <l n="17">Quinci il sepolto Dario a l'aure uscia</l>
     <l n="18">Da la livida sponda,</l>
     <l n="19">E nel pianto de' servi il rege udia</l>
     <l n="20">La vittoria de' liberi seconda;</l>
     <l n="21">Udia ne' passi de la fuga volto</l>
     <l n="22">Il figlio imbelle e stolto,</l>
     <l n="23">E sonar alto da l'egea marina</l>
     <l n="24">Il fragor de la persica ruina.</l>
    </lg>
    <lg n="4">
     <l n="25">Deh, che fremito errò di petto in petto</l>
     <l n="26">Quando il cacciato Serse,</l>
     <l n="27">Gentil città d'Armodio, in tuo conspetto</l>
     <l n="28">Narrò gli ancisi prenci e le riverse</l>
     <l n="29">Caterve e rotti di sua forza i nervi,</l>
     <l n="30">E a gli ululanti servi</l>
     <l n="31">Mostrò campate a l'infinita clade</l>
     <l n="32">Sol la faretra e sua regal viltade!</l>
    </lg>
    <lg n="5">
     <l n="33">Tale a la prole achea gli ozi felici</l>
     <l n="34">Di canti Eschilo ornava</l>
     <l n="35">Se l'Egeo, detestata onda a' nemici</l>
     <l n="36">Altier de' vinti re lui rimandava.</l>
     <l n="37">Ma pria tra la falange ispida e vasta</l>
     <l n="38">Infuriò con l'asta;</l>
     <l n="39">E, come de l'Olimpo aquila o d'Ato</l>
     <l n="40">Piomba tra 'l folgorar del cielo, armato</l>
    </lg>
    <lg n="6">
     <l n="41">Cotal su i mille e mille egli irrompea</l>
     <l n="42">Fuga spargendo e morte;</l>
     <l n="43">Fera coppia fraterna, al fianco avea</l>
     <l n="44">L'atroce Cinegira e Aminia il forte.</l>
     <l n="45">Né de le tibie flebili o del canto</l>
     <l n="46">Ozio si fece e vanto;</l>
     <l n="47">Ma dal funereo sasso ei Maratone</l>
     <l n="48">Ricorda, e tace le febee corone.</l>
    </lg>
    <lg n="7">
     <l n="49">Fu pugna e sfida contro i fati ardita,</l>
     <l n="50">Fu clamor di trofei</l>
     <l n="51">D'Eschilo l'arte; e sgorga da la vita</l>
     <l n="52">E refluisce vita a' petti achei.</l>
     <l n="53">Non dispetto infingardo o steril ira</l>
     <l n="54">Né solitudin dira</l>
     <l n="55">Cinge il vate; ma luce ampia ma polve</l>
     <l n="56">E frequenza di popolo l'avvolve.</l>
    </lg>
    <lg n="8">
     <l n="57">Te, vate nostro, a' rei secoli dato</l>
     <l n="58">Quando vita n'è spenta,</l>
     <l n="59">Te premea reluttante il grave fato</l>
     <l n="60">Giù nel silenzio a l'aer putre e lenta.</l>
     <l n="61">Te, non furor di libera coorte</l>
     <l n="62">Che consacra a la morte</l>
     <l n="63">Con quel de' regi il capo suo, né grido</l>
     <l n="64">Di vittoria che introna il patrio lido,</l>
    </lg>
    <lg n="9">
     <l n="65">Ma lamentar di giovini cadenti</l>
     <l n="66">Su la terra pugnata</l>
     <l n="67">E tra i cavalli barbari accorrenti</l>
     <l n="68">Cupo fremir di libertà calcata,</l>
     <l n="69">Spirava. E in te nostr'ultimo dolore</l>
     <l n="70">Alcun vendicatore</l>
     <l n="71">S'ebbe, e de gli oppressori al gener vario</l>
     <l n="72">Procida minacciasti, Arnaldo e Mario.</l>
    </lg>
    <lg n="10">
     <l n="73">Or d'onde, o sacro veglio, è in te possanza</l>
     <l n="74">Tal che di vivi sdegni</l>
     <l n="75">Armi antiche memorie e la speranza</l>
     <l n="76">A noi disfatte e mute anime insegni?</l>
     <l n="77">Dunque l'eterna mente ancora è pia</l>
     <l n="78">A questa patria mia,</l>
     <l n="79">Che pur tu duri in contro al fato ostile</l>
     <l n="80">Cantor d'Italia a la stagion servile?</l>
    </lg>
    <lg n="11">
     <l n="81">E quando più da peregrino impero</l>
     <l n="82">L'alta regina è stretta</l>
     <l n="83">Tu affatichi il senile estro e il pensiero</l>
     <l n="84">Dietro l'imago de la gran vendetta?</l>
     <l n="85">Ben venga Mario che del gener reo</l>
     <l n="86">Porta il roman trofeo</l>
     <l n="87">E nel cor de' romulei nepoti</l>
     <l n="88">Aderge le speranze e infiamma i voti!</l>
    </lg>
    <lg n="12">
     <l n="89">Ché, se il figliuol d'Euforion traea</l>
     <l n="90">Melpomene pensosa</l>
     <l n="91">Ad inneggiar la libertade achea</l>
     <l n="92">Sedente su lo scudo e gloriosa,</l>
     <l n="93">Non è lode minor, s'io ben riguardo,</l>
     <l n="94">Or che l'uso codardo</l>
     <l n="95">Fuor de la vita i sacri ingegni serra,</l>
     <l n="96">Al men co'l verso guerreggiar la guerra.</l>
    </lg>
    <lg n="13">
     <l n="97">Or, poi ch'altro n'è tolto, or guerra indica</l>
     <l n="98">Da' teatri la musa;</l>
     <l n="99">Gitti il flauto dolente, e la lorica</l>
     <l n="100">Stringa, ed a l'aste dia la man già usa.</l>
     <l n="101">Quinci altera virtù ne' nuovi petti</l>
     <l n="102">Bevano i giovinetti:</l>
     <l n="103">Qui la virile età l'ardir prepari,</l>
     <l n="104">E che sia patria l'util plebe impari.</l>
    </lg>
    <lg n="14">
     <l n="105">E a te, che in vecchie membra alma possente</l>
     <l n="106">I tardi ozi ne scuoti,</l>
     <l n="107">Qual serba premio, o buon, l'età presente?</l>
     <l n="108">Quale i figli crescenti ed i nepoti?</l>
     <l n="109">O petto di virtude albergo saldo,</l>
     <l n="110">O man che scrisse Arnaldo,</l>
     <l n="111">Chi a' miei baci vi porge? una corona</l>
     <l n="112">A questo bianco capo oh chi la dona?</l>
    </lg>
    <lg n="15">
     <l n="113">Ben io nel gaudio d'un futuro giorno,</l>
     <l n="114">Che il ciel mi disasconde,</l>
     <l n="115">Veggo popolo molto a un marmo intorno</l>
     <l n="116">Incoronarlo di civili fronde:</l>
     <l n="117">Quel giorno appo una tomba, italo vate,</l>
     <l n="118">Da l'alpi al fin serrate</l>
     <l n="119">A le verdi tornando etrusche valli,</l>
     <l n="120">Scalpiteranno gl'itali cavalli.</l>
    </lg>
   </lg>
  </body>
 </text>
</TEI>