<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Intermezzo - 9</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_intermezzo-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Intermezzo - 9</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Intermezzo - 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non contro te suoni maligno il verso,</l>
     <l n="2">Terra a cui non risposi</l>
     <l n="3">Amor già mai, cui sol vidi traverso</l>
     <l n="4">I sogni lacrimosi</l>
    </lg>
    <lg n="2">
     <l n="5">De l'infanzia. O sedente al tirren lido</l>
     <l n="6">Poggiata il fianco a i monti,</l>
     <l n="7">A dio, Versilia mia, ligure nido</l>
     <l n="8">Di longobardi conti!</l>
    </lg>
    <lg n="3">
     <l n="9">Se da le donne tue maschia dolcezza</l>
     <l n="10">Tenne il mio tósco accento,</l>
     <l n="11">Io non voglio i tuoi marmi, o Serravezza,</l>
     <l n="12">Per il mio monumento.</l>
    </lg>
    <lg n="4">
     <l n="13">Pe 'l monumento che vo' farmi vivo,</l>
     <l n="14">Lungi da la mia culla</l>
     <l n="15">Cerco altri marmi mentre penso e scrivo,</l>
     <l n="16">Che non costano nulla.</l>
    </lg>
    <lg n="5">
     <l n="17">Altrui le glorie. O dïamante bianco</l>
     <l n="18">Entro gli azzurri egei,</l>
     <l n="19">Paro gentil dal cui marpesio fianco</l>
     <l n="20">Uscian d'Ellas gli dèi,</l>
    </lg>
    <lg n="6">
     <l n="21">Tu, che tra Nasso ove Arïanna giacque</l>
     <l n="22">In seno al bello iddio,</l>
     <l n="23">E Delo errante dove Febo nacque</l>
     <l n="24">Nume de' greci e mio,</l>
    </lg>
    <lg n="7">
     <l n="25">Archiloco vedesti a i giambi ardenti</l>
     <l n="26">Scior fra i tuoi nembi il freno</l>
     <l n="27">E de' tristi alcïoni in fra i lamenti</l>
     <l n="28">Ir l'elegia d'Eveno,</l>
    </lg>
    <lg n="8">
     <l n="29">A me d'Italia Archiloco omai lasso</l>
     <l n="30">Ed Eveno migliore</l>
     <l n="31">Dona, Paro gentil, tanto di sasso</l>
     <l n="32">Ch'io v'intombi il mio cuore.</l>
    </lg>
    <lg n="9">
     <l n="33">Questo cuore che amor mai non richiese</l>
     <l n="34">Se non forse a le idee</l>
     <l n="35">E che ferito tra le sue contese</l>
     <l n="36">Ora morir si dee,</l>
    </lg>
    <lg n="10">
     <l n="37">Vo' sotterrarlo, e mi fia dolce pena</l>
     <l n="38">Ne l'opra affaticarmi:</l>
     <l n="39">O Paro, o Grecia, antichità serena,</l>
     <l n="40">Datemi i marmi e i carmi.</l>
    </lg>
   </lg>
  </body>
 </text>
</TEI>