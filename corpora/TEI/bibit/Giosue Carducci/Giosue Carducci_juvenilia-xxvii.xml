<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXVII</title>
    <author>Giosue Carducci</author>
   </titleStmt>
   <extent>
    <measure unit="stanza">54</measure>
    <measure unit="line">216</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">De la quadriga eterea</l>
     <l n="2">Agitator sovrano,</l>
     <l n="3">Sferza i focosi alipedi,</l>
     <l n="4">Bellissimo Titano.</l>
    </lg>
    <lg n="2">
     <l n="5">Te pur, de l'ugna indocile</l>
     <l n="6">Stancando il balzo eoo,</l>
     <l n="7">Chiamaro in van ne' vigili</l>
     <l n="8">Nitriti Eto e Piroo,</l>
    </lg>
    <lg n="3">
     <l n="9">Quando la bella Orcamide</l>
     <l n="10">Ti palpitò su 'l core</l>
     <l n="11">E gli achemenii talami</l>
     <l n="12">Chiuse ridendo Amore.</l>
    </lg>
    <lg n="4">
     <l n="13">E a noi con l'alma Venere</l>
     <l n="14">Facile Amor si mostra,</l>
     <l n="15">E noi gli amplessi affrettano</l>
     <l n="16">De la fanciulla nostra.</l>
    </lg>
    <lg n="5">
     <l n="17">In vano, in van la rigida</l>
     <l n="18">Madrigna a me la niega:</l>
     <l n="19">Amor che tutto supera,</l>
     <l n="20">Amor che tutto spiega,</l>
    </lg>
    <lg n="6">
     <l n="21">Vuol, fausto iddio, commetterla</l>
     <l n="22">Ne le mie mani e vuole</l>
     <l n="23">I nostri amor congiungere,</l>
     <l n="24">Te declinato, o Sole.</l>
    </lg>
    <lg n="7">
     <l n="25">Ed ella omai le tacite</l>
     <l n="26">Cure nel petto anelo</l>
     <l n="27">Volge, e te guarda. Oh giungati</l>
     <l n="28">Il caro sguardo in cielo!</l>
    </lg>
    <lg n="8">
     <l n="29">Dolce fiammeggian l'umide</l>
     <l n="30">Luci nel vano immote:</l>
     <l n="31">Siede pallor lievissimo</l>
     <l n="32">In su le rosee gote.</l>
    </lg>
    <lg n="9">
     <l n="33">Ecco, presente Venere</l>
     <l n="34">Ne l'anima pudica</l>
     <l n="35">Regna, e il pensier virgineo</l>
     <l n="36">Con forza empia affatica.</l>
    </lg>
    <lg n="10">
     <l n="37">Cotal forse aggiravasi</l>
     <l n="38">Ne la stanza odiosa</l>
     <l n="39">Del giovinetto Piramo</l>
     <l n="40">L'inaugurata sposa.</l>
    </lg>
    <lg n="11">
     <l n="41">E in cor pensava i gaudii</l>
     <l n="42">Al fido orror commessi</l>
     <l n="43">Ed i furtivi talami</l>
     <l n="44">E i raddoppiati amplessi:</l>
    </lg>
    <lg n="12">
     <l n="45">In tanto Amor gemeane,</l>
     <l n="46">De' preparati lutti</l>
     <l n="47">Già fatalmente prèsago</l>
     <l n="48">E de' mutati frutti.</l>
    </lg>
    <lg n="13">
     <l n="49">Ma le dolenti imagini</l>
     <l n="50">Si portin gli euri in mare:</l>
     <l n="51">Diciam parole prospere:</l>
     <l n="52">Benigno Amor ne appare.</l>
    </lg>
    <lg n="14">
     <l n="53">Oh sperar lungo e timido,</l>
     <l n="54">Oh d'angosciose notti</l>
     <l n="55">False quieti, oh torbidi</l>
     <l n="56">Sogni dal pianto rotti!</l>
    </lg>
    <lg n="15">
     <l n="57">Mercé, mercé! pur compiesi</l>
     <l n="58">Il dolce e fier desio,</l>
     <l n="59">Pur debbo al fine io stringerla</l>
     <l n="60">Su questo petto mio!</l>
    </lg>
    <lg n="16">
     <l n="61">Ah no che sen più candido</l>
     <l n="62">Endimion non strinse</l>
     <l n="63">Quando notturna Venere</l>
     <l n="64">La schiva dea gli scinse!</l>
    </lg>
    <lg n="17">
     <l n="65">Io ardo. Amore infuria</l>
     <l n="66">Nel fulminato petto;</l>
     <l n="67">E corro, e guardo, ed Espero</l>
     <l n="68">Gridando in cielo affretto.</l>
    </lg>
    <lg n="18">
     <l n="69">Pietà, divino Apolline!</l>
     <l n="70">Spingi i destrier celesti,</l>
     <l n="71">Le inerti Ore sollecita;</l>
     <l n="72">Ruina... A che t'arresti?</l>
    </lg>
    <lg n="19">
     <l n="73">E ancor rattieni il cocchio</l>
     <l n="74">In su l'estrema curva?</l>
     <l n="75">E ancor l'ancella undecima</l>
     <l n="76">Lenta su 'l fren s'incurva?</l>
    </lg>
    <lg n="20">
     <l n="77">Male io sperai te facile</l>
     <l n="78">Al suon di mie querele,</l>
     <l n="79">Sempre agli amanti infausto,</l>
     <l n="80">Sempre in amor crudele!</l>
    </lg>
    <lg n="21">
     <l n="81">Clizia oceania vergine</l>
     <l n="82">Per te conversa in fiore</l>
     <l n="83">Ancor mutata sèrbati</l>
     <l n="84">Il non mutato amore.</l>
    </lg>
    <lg n="22">
     <l n="85">Imprecò già Coronide</l>
     <l n="86">Per te al disciolto cinto:</l>
     <l n="87">Amicle un giorno e Tàigeta</l>
     <l n="88">Pianser per te Giacinto.</l>
    </lg>
    <lg n="23">
     <l n="89">Ma e tu d'amor gl'imperii,</l>
     <l n="90">Tu, petto immansueto,</l>
     <l n="91">Durasti; e i greggi a pascere</l>
     <l n="92">Pur ti ritenne Admeto.</l>
    </lg>
    <lg n="24">
     <l n="93">Te solitari attesero</l>
     <l n="94">I templi ermi del cielo,</l>
     <l n="95">Né più muggìa da gli aditi</l>
     <l n="96">La religion di Delo.</l>
    </lg>
    <lg n="25">
     <l n="97">Giacea de' tori indocili</l>
     <l n="98">Dal vago piè calcato</l>
     <l n="99">L'arco divino argenteo</l>
     <l n="100">In abbandon su 'l prato.</l>
    </lg>
    <lg n="26">
     <l n="101">Né bastò l'arte medica</l>
     <l n="102">Verso la cura nova:</l>
     <l n="103">Ahi, sol di furie e lacrime</l>
     <l n="104">Il nostro iddio si giova.</l>
    </lg>
    <lg n="27">
     <l n="105">Né tra le dita ambrosie</l>
     <l n="106">Più ti splendea la lira,</l>
     <l n="107">Quella onde al padre caddero</l>
     <l n="108">Sovente i fuochi e l'ira.</l>
    </lg>
    <lg n="28">
     <l n="109">E che? l'avena rustica</l>
     <l n="110">Dal labbro tuo risona,</l>
     <l n="111">O figlio de l'Egioco,</l>
     <l n="112">O figlio di Latona?</l>
    </lg>
    <lg n="29">
     <l n="113">Tu d'amor gemi, ed orride</l>
     <l n="114">Co 'l muggito diverso</l>
     <l n="115">Rompon le vacche tessale</l>
     <l n="116">La dotta voce e il verso.</l>
    </lg>
    <lg n="30">
     <l n="117">Fama è però che memore</l>
     <l n="118">Tu de l'incendio antico</l>
     <l n="119">A gli amorosi giovini</l>
     <l n="120">Nume ti porgi amico.</l>
    </lg>
    <lg n="31">
     <l n="121">E i vóti a te salirono</l>
     <l n="122">Del buon Cerinto grati,</l>
     <l n="123">Quando immaturi pressero</l>
     <l n="124">L'egra Sulpizia i fati:</l>
    </lg>
    <lg n="32">
     <l n="125">Tu al bel corpo le mediche</l>
     <l n="126">Mani applicar godesti,</l>
     <l n="127">Tu al giovinetto cupido</l>
     <l n="128">Integra lei rendesti.</l>
    </lg>
    <lg n="33">
     <l n="129">E giorno fu che in trepida</l>
     <l n="130">Cura Tibullo ardea;</l>
     <l n="131">Varia di amori il candido</l>
     <l n="132">Vate Neèra angea.</l>
    </lg>
    <lg n="34">
     <l n="133">Gemeva egli le vigili</l>
     <l n="134">Piume stancando in vano:</l>
     <l n="135">Ma in piena luce videti</l>
     <l n="136">Il cavalier romano.</l>
    </lg>
    <lg n="35">
     <l n="137">Pe 'l lungo collo eburneo</l>
     <l n="138">Intonsi i crin fluire</l>
     <l n="139">Vide e stillar la mirtea</l>
     <l n="140">Chioma rugiada assire.</l>
    </lg>
    <lg n="36">
     <l n="141">Qual de la luna in placido</l>
     <l n="142">Sereno, era il candore:</l>
     <l n="143">Era nel corpo niveo</l>
     <l n="144">Di porpora il colore,</l>
    </lg>
    <lg n="37">
     <l n="145">Come al settembre tingonsi</l>
     <l n="146">Bianche mele fragranti,</l>
     <l n="147">Come fanciulle intrecciano</l>
     <l n="148">I gigli a li amaranti.</l>
    </lg>
    <lg n="38">
     <l n="149">– Soffri, dicesti: ad Albio</l>
     <l n="150">Serbata è pur Neera:</l>
     <l n="151">Tendi le braccia a i superi</l>
     <l n="152">Con molta prece, e spera. –</l>
    </lg>
    <lg n="39">
     <l n="153">E anch'io pregai: di lacrime</l>
     <l n="154">Io gli abbracciati altari</l>
     <l n="155">Sparsi: e non furo i superi</l>
     <l n="156">A me di grazia avari.</l>
    </lg>
    <lg n="40">
     <l n="157">Non io lamento perfida</l>
     <l n="158">La mia fanciulla, escluso</l>
     <l n="159">Non io gli aspri fastidii</l>
     <l n="160">De la superba accuso;</l>
    </lg>
    <lg n="41">
     <l n="161">Né de le mense eteree</l>
     <l n="162">Vuo' che ti prenda oblio</l>
     <l n="163">Ed entri, almo Latoide,</l>
     <l n="164">Quest'umil tetto mio.</l>
    </lg>
    <lg n="42">
     <l n="165">Mi dolgo io ben che tardisi</l>
     <l n="166">A le mie gioie l'ora</l>
     <l n="167">Dal corso tuo che a Nèreo</l>
     <l n="168">Par non accenni ancora.</l>
    </lg>
    <lg n="43">
     <l n="169">Dolgomi... Ahi folle! inutili</l>
     <l n="170">Querele io spando: errore</l>
     <l n="171">Al cor m'induce il memore</l>
     <l n="172">Libetrico furore.</l>
    </lg>
    <lg n="44">
     <l n="173">Te da le valli tessale,</l>
     <l n="174">Te da l'egea marina</l>
     <l n="175">Vedea de' vati ellenici</l>
     <l n="176">La fantasia divina,</l>
    </lg>
    <lg n="45">
     <l n="177">Giovine iddio bellissimo</l>
     <l n="178">Pe' i cieli ermi sorgente:</l>
     <l n="179">Ignei tu avevi alipedi,</l>
     <l n="180">Carro di fiamma ardente;</l>
    </lg>
    <lg n="46">
     <l n="181">E intorno ti danzavano</l>
     <l n="182">Ne la serena spera</l>
     <l n="183">Le ventiquattro vergini,</l>
     <l n="184">Fosca e vermiglia schiera.</l>
    </lg>
    <lg n="47">
     <l n="185">Né vivi tu? né giunseti</l>
     <l n="186">Del vecchio Omero il verso?</l>
     <l n="187">E Proclo in van chiamavati</l>
     <l n="188">Amor de l'universo?</l>
    </lg>
    <lg n="48">
     <l n="189">Il vero inesorabile</l>
     <l n="190">Di fredda ombra covrio</l>
     <l n="191">Te larva d'altri secoli,</l>
     <l n="192">Nume de' greci e mio.</l>
    </lg>
    <lg n="49">
     <l n="193">Or dove il cocchio e l'aure</l>
     <l n="194">Giovanil chioma e' rai?</l>
     <l n="195">Tu bruta mole sfolgori</l>
     <l n="196">Di muto fuoco, e stai.</l>
    </lg>
    <lg n="50">
     <l n="197">Ahi! da le terre ausonie</l>
     <l n="198">Tutti fuggîr li dèi:</l>
     <l n="199">In vasta solitudine,</l>
     <l n="200">O Musa mia, tu sei.</l>
    </lg>
    <lg n="51">
     <l n="201">In vano, o ionia vergine,</l>
     <l n="202">Canti, ed evochi Omero:</l>
     <l n="203">Surge, e minaccia squallido</l>
     <l n="204">Da' suoi deserti il vero.</l>
    </lg>
    <lg n="52">
     <l n="205">Vale, o Titano Apolline,</l>
     <l n="206">Re del volubil anno!</l>
     <l n="207">Or solitario avanzami</l>
     <l n="208">Amore, ultimo inganno.</l>
    </lg>
    <lg n="53">
     <l n="209">Andiam: de la mia Delia</l>
     <l n="210">Ne gli atti e nel sorriso</l>
     <l n="211">Le Grazie a me si mostrino</l>
     <l n="212">Quai le mirò Cefiso;</l>
    </lg>
    <lg n="54">
     <l n="213">E pèra il grave secolo</l>
     <l n="214">Che vita mi spegnea,</l>
     <l n="215">Che agghiaccia il canto ellenico</l>
     <l n="216">Ne l'anima febea!</l>
    </lg>
   </lg>
  </body>
 </text>
</TEI>