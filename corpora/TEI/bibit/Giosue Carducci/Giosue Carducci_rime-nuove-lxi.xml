<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXI</title>
    <author>Giosue Carducci</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O de' cognati e de i dispersi miti</l>
     <l n="2">Per la selva d'Europa indagatore, </l>
     <l n="3">Mentre tu nozze appresti e i dolci riti</l>
     <l n="4">Affretti in cuore, </l>
    </lg>
    <lg n="2">
     <l n="5">Io, dove ride al sol da l'infinito</l>
     <l n="6">Rincrespamento del ceruleo seno</l>
     <l n="7">E al ciel con echi mille e al breve lito</l>
     <l n="8">Plaude il Tirreno, </l>
    </lg>
    <lg n="3">
     <l n="9">E digradando giù dal colle aprico</l>
     <l n="10">Per biancheggiante di palagi traccia</l>
     <l n="11">La verde antica terra al glauco amico</l>
     <l n="12">Porge le braccia, </l>
    </lg>
    <lg n="4">
     <l n="13">In queste di salute aure frementi</l>
     <l n="14">Terse le nebbie de lo spirto impure, </l>
     <l n="15">Dato il cuore a gli amici e date a i venti</l>
     <l n="16">Freschi le cure, </l>
    </lg>
    <lg n="5">
     <l n="17">Anche una volta io qui libo a le dee</l>
     <l n="18">Che de la mente mia seggono in cima, </l>
     <l n="19">E t'accompagno le camene argee</l>
     <l n="20">Con la mia rima. </l>
    </lg>
    <lg n="6">
     <l n="21">Non io tinger vorrei di dotta polve</l>
     <l n="22">A la sposa il vel bianco ed i pensieri</l>
     <l n="23">Né schiuder quei che un'età grossa involve</l>
     <l n="24">Grossi misteri. </l>
    </lg>
    <lg n="7">
     <l n="25">Dannosa etade! Solitario mostro</l>
     <l n="26">La morte allor su 'l cieco mondo incombe</l>
     <l n="27">Con mille aspetti, e l'uomo esce dal chiostro</l>
     <l n="28">Sol per le tombe. </l>
    </lg>
    <lg n="8">
     <l n="29">Ne i boschi infuria e via per valli e gioghi</l>
     <l n="30">Una danza di forme atre e maligne</l>
     <l n="31">Ch'odiano il sole: l'orrida de' roghi</l>
     <l n="32">Vampa le tigne. </l>
    </lg>
    <lg n="9">
     <l n="33">Da l'aspre torri e dal cenobio muto, </l>
     <l n="34">Dal folto dòmo d'irti steli inserto, </l>
     <l n="35">Par che la vita l'ultimo saluto</l>
     <l n="36">Mandi al deserto. </l>
    </lg>
    <lg n="10">
     <l n="37">Quindi l'accidia rea ch'anco inimica</l>
     <l n="38">La natura e lo spirto, ed impossente</l>
     <l n="39">L'uomo, che un sogno torbido affatica, </l>
     <l n="40">Aspira al niente. </l>
    </lg>
    <lg n="11">
     <l n="41">L'ombra di morte e su da la marina</l>
     <l n="42">Di Teti il pianto fuor de le ftie ville</l>
     <l n="43">Seguìa tra i carri e l'armi la divina</l>
     <l n="44">Forza d'Achille. </l>
    </lg>
    <lg n="12">
     <l n="45">Ma ei pugnava i giorni, e, a la romita</l>
     <l n="46">Notte citareggiando in su l'egea</l>
     <l n="47">Riva, a Dite a le Muse ed a la vita</l>
     <l n="48">Breve indulgea. </l>
    </lg>
    <lg n="13">
     <l n="49">Pigri terror de l'evo medio, prole</l>
     <l n="50">Negra de la barbarie e del mistero, </l>
     <l n="51">Torme pallide, via! Si leva il sole, </l>
     <l n="52">E canta Omero. </l>
    </lg>
   </lg>
  </body>
 </text>
</TEI>