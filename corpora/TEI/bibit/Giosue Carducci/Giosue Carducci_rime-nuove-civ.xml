<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - CIV</title>
    <author>Giosue Carducci</author>
   </titleStmt>
   <extent>
    <measure unit="stanza">5</measure>
    <measure unit="line">25</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-civ</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - CIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - CIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non han ne gli sbarrati occhi una lacrima,</l>
     <l n="2">Ma digrignano i denti e a' telai stanno.</l>
     <l n="3">– Tessiam, Germania, il tuo lenzuolo funebre,</l>
     <l n="4">E tre maledizion l'ordito fanno.</l>
     <l n="5">Tessiam, tessiam, tessiamo!</l>
    </lg>
    <lg n="2">
     <l n="6">Maledetto il buon Dio! Noi lo pregammo</l>
     <l n="7">Ne le misere fami, a i freddi inverni:</l>
     <l n="8">Lo pregammo, e sperammo, ed aspettammo:</l>
     <l n="9">Egli, il buon Dio, ci saziò di scherni.</l>
     <l n="10">Tessiam, tessiam, tessiamo!</l>
    </lg>
    <lg n="3">
     <l n="11">E maledetto il re! de i gentiluomini,</l>
     <l n="12">De i ricchi il re, che viscere non ha:</l>
     <l n="13">Ei ci ha spremuto infin l'ultimo pìcciolo,</l>
     <l n="14">Or come cani mitragliar ci fa.</l>
     <l n="15">Tessiam, tessiam, tessiamo!</l>
    </lg>
    <lg n="4">
     <l n="16">Maledetta la patria, ove alta solo</l>
     <l n="17">Cresce l'infamia e l'abominazione!</l>
     <l n="18">Ove ogni gentil fiore è pesto al suolo,</l>
     <l n="19">E i vermi ingrassa la corruzione!</l>
     <l n="20">Tessiam, tessiam, tessiamo!</l>
    </lg>
    <lg n="5">
     <l n="21">Vola la spola ed il telaio scricchiola.</l>
     <l n="22">Noi tessiamo affannosi e notte e dì:</l>
     <l n="23">Tessiam, vecchia Germania, il lenzuol funebre</l>
     <l n="24">Tuo, che di tre maledizion s'ordì.</l>
     <l n="25">Tessiam, tessiam, tessiamo! –</l>
    </lg>
   </lg>
  </body>
 </text>
</TEI>