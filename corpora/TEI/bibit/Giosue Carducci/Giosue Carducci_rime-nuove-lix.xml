<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LIX</title>
    <author>Giosue Carducci</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su le cime de la Tenca</l>
     <l n="2">Per le fate è un bel danzar.</l>
     <l n="3">Un tappeto di smeraldo</l>
     <l n="4">Sotto al cielo il monte par.</l>
    </lg>
    <lg n="2">
     <l n="5">Nel mattin perlato e freddo</l>
     <l n="6">De le stelle al muto albor</l>
     <l n="7">Snelle vengono le fate</l>
     <l n="8">Su moventi nubi d'òr.</l>
    </lg>
    <lg n="3">
     <l n="9">Elle vengon con l'aurora</l>
     <l n="10">Di Germania ivi a danzar.</l>
     <l n="11">Treman l'ombre de gli abeti</l>
     <l n="12">Nere e verdi al trapassar.</l>
    </lg>
    <lg n="4">
     <l n="13">De la But che irrompe e scroscia</l>
     <l n="14">Elle ridono al fragor,</l>
     <l n="15">E in quel vortice d'argento</l>
     <l n="16">Striscian via le chiome d'òr.</l>
    </lg>
    <lg n="5">
     <l n="17">Freddo e nitido è il lavacro,</l>
     <l n="18">Ed il sole anche non par.</l>
     <l n="19">Su la vetta de la Tenca</l>
     <l n="20">Incominciano a danzar.</l>
    </lg>
    <lg n="6">
     <l n="21">Bianche in vesta, rossi i veli,</l>
     <l n="22">I capelli nembi d'òr,</l>
     <l n="23">Che abbandonano ridenti</l>
     <l n="24">De gli zefiri a l'amor.</l>
    </lg>
    <lg n="7">
     <l n="25">Poi con voce arguta e molle,</l>
     <l n="26">Sì che d'arpe un suono par,</l>
     <l n="27">Le sorelle de la Carnia</l>
     <l n="28">Incominciano a chiamar.</l>
    </lg>
    <lg n="8">
     <l n="29">Tra il profumo de gli abeti</l>
     <l n="30">Ed il balsamo de i fior</l>
     <l n="31">Da le valli ascende il coro</l>
     <l n="32">Del mistero e de l'amor.</l>
    </lg>
    <lg n="9">
     <l n="33">Su la rupe del Moscardo</l>
     <l n="34">È uno spirito a penar:</l>
     <l n="35">Sta con una clava immane</l>
     <l n="36">La montagna a sfracellar.</l>
    </lg>
    <lg n="10">
     <l n="37">Quando vengono le fate,</l>
     <l n="38">Egli oblia l'aspro lavor;</l>
     <l n="39">E sospeso il mazzapicchio</l>
     <l n="40">Guarda e palpita d'amor.</l>
    </lg>
    <lg n="11">
     <l n="41">Che le fate al travaglioso</l>
     <l n="42">Mai sorridano, non par:</l>
     <l n="43">Il selvaggio su la rupe</l>
     <l n="44">Si contenta di guardar,</l>
    </lg>
    <lg n="12">
     <l n="45">E tal volta un cappel verde</l>
     <l n="46">Ei si mette per amor,</l>
     <l n="47">E d'un bel mantello rosso</l>
     <l n="48">Ei riveste il suo dolor.</l>
    </lg>
    <lg n="13">
     <l n="49">Ahi, da tempo in su la Tenca</l>
     <l n="50">Niuna fata non appar:</l>
     <l n="51">Sol la But tra i verdi orrori</l>
     <l n="52">S'ode argentea scrosciar,</l>
    </lg>
    <lg n="14">
     <l n="53">E il dannato su 'l Moscardo</l>
     <l n="54">Senza più tregua d'amor</l>
     <l n="55">Notte e dì co 'l mazzapicchio</l>
     <l n="56">Rompe il monte e il suo furor.</l>
    </lg>
    <lg n="15">
     <l n="57">Ahi, le vaghe fantasie</l>
     <l n="58">Dal mio spirito esulâr,</l>
     <l n="59">E il torrente di memoria</l>
     <l n="60">Odo funebre mugghiar:</l>
    </lg>
    <lg n="16">
     <l n="61">Niun fantasima di luce</l>
     <l n="62">Cala omai nel chiuso cuor,</l>
     <l n="63">E lo rompe a falda a falda</l>
     <l n="64">Il corruccio ed il dolor.</l>
    </lg>
   </lg>
  </body>
 </text>
</TEI>