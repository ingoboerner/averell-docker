<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - IX</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - IX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">T'amo, o pio bove; e mite un sentimento</l>
     <l n="2">Di vigore e di pace al cor m'infondi,</l>
     <l n="3">O che solenne come un monumento</l>
     <l n="4">Tu guardi i campi liberi e fecondi,</l>
    </lg>
    <lg n="2">
     <l n="5">O che al giogo inchinandoti contento</l>
     <l n="6">L'agil opra de l'uom grave secondi:</l>
     <l n="7">Ei t'esorta e ti punge, e tu co 'l lento</l>
     <l n="8">Giro de' pazïenti occhi rispondi.</l>
    </lg>
    <lg n="3">
     <l n="9">Da la larga narice umida e nera</l>
     <l n="10">Fuma il tuo spirto, e come un inno lieto</l>
     <l n="11">Il mugghio nel sereno aër si perde;</l>
    </lg>
    <lg n="4">
     <l n="12">E del grave occhio glauco entro l'austera</l>
     <l n="13">Dolcezza si rispecchia ampio e quïeto</l>
     <l n="14">Il divino del pian silenzio verde.</l>
    </lg>
   </lg>
  </body>
 </text>
</TEI>