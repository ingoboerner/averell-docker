<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XXIX</title>
    <author>Giosue Carducci</author>
   </titleStmt>
   <extent>
    <measure unit="stanza">11</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XXIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Raggia di luce un riso</l>
     <l n="2">Da i marmi che d'argiva anima infusi</l>
     <l n="3">Vivono dèi ne le medicee sale,</l>
     <l n="4">Un fremito improviso</l>
     <l n="5">Corre lungo i severi archi dischiusi</l>
     <l n="6">De l'alta Santa Croce, or che immortale</l>
     <l n="7">De' numi e de' poeti a le serene</l>
     <l n="8">Sedi il molto aspettato Ugo riviene.</l>
    </lg>
    <lg n="2">
     <l n="9">O vate che nel canto</l>
     <l n="10">La bellezza e la morte e di Mimnermo</l>
     <l n="11">Il senso al pianto del Petrarca annodi,</l>
     <l n="12">Vieni e posa nel santo</l>
     <l n="13">Luogo di gloria, nel solenne ed ermo</l>
     <l n="14">Tempio de' padri; al tumolo custodi</l>
     <l n="15">Son qui l'itale muse, e la divina</l>
     <l n="16">Venere arride in vetta a la collina.</l>
    </lg>
    <lg n="3">
     <l n="17">Di rose e laureti</l>
     <l n="18">Ella ti adorna con eterne feste</l>
     <l n="19">Le note a l'Alighier contrade austere,</l>
     <l n="20">E i colli e gli oliveti,</l>
     <l n="21">Che il tuo verso di luce anco riveste,</l>
     <l n="22">Come la luna, a le adorate sere</l>
     <l n="23">Che forse nel desio de la tua lira</l>
     <l n="24">Da Bellosguardo il rusignol sospira.</l>
    </lg>
    <lg n="4">
     <l n="25">Chi a le libere muse</l>
     <l n="26">Puro si addisse e per l'augusto vero</l>
     <l n="27">Spregiò vulghi e tiranni e 'l fato a prova,</l>
     <l n="28">Chi al popol suo dischiuse</l>
     <l n="29">Dal cor profondo e da l'ingegno altero</l>
     <l n="30">L'onda e la luce de la vita nova,</l>
     <l n="31">Ben posa qui da la mortal fatica</l>
     <l n="32">A l'ombra de la grande Italia antica.</l>
    </lg>
    <lg n="5">
     <l n="33">Vivi tu, conscio spirto,</l>
     <l n="34">Forse, e da i verdi elisi, ove te Dante</l>
     <l n="35">Per mano addusse al gran veglio smirnèo</l>
     <l n="36">E tra l'ombroso mirto</l>
     <l n="37">Saffo ti ride e in gioventù raggiante</l>
     <l n="38">Teco d'armi e d'amor favella Alceo,</l>
     <l n="39">Rivli ombra placata, e de' nipoti</l>
     <l n="40">Ascolti il lacrimoso inno ed i vti?</l>
    </lg>
    <lg n="6">
     <l n="41">O ver nudo pensiero</l>
     <l n="42">Vivi ne l'universa alma che solve,</l>
     <l n="43">Rinnovellando ognor, le forme antiche?</l>
     <l n="44">E noi, te di severo</l>
     <l n="45">Culto onorando ne la muta polve,</l>
     <l n="46">Questa diva onoriamo umana Psiche</l>
     <l n="47">Che i secoli, varcando, adempie e schiara?</l>
     <l n="48">Pietra a i servi le tombe, a noi son ara.</l>
    </lg>
    <lg n="7">
     <l n="49">Ma di Carrara i monti</l>
     <l n="50">Marmo non dan che paghi la ferita</l>
     <l n="51">Del poeta e i dolori ignoti e soli,</l>
     <l n="52">O belle ardite fronti</l>
     <l n="53">Ove s'impenna il sogno or de la vita,</l>
     <l n="54">Se quindi a voi gentil desio non voli,</l>
     <l n="55">Gentil desio di glorie e di dolori:</l>
     <l n="56">O gioventù d'Italia, in alto i cori!</l>
    </lg>
    <lg n="8">
     <l n="57">Meglio le ingiurie e i danni</l>
     <l n="58">De la virtude in solitaria parte,</l>
     <l n="59">Che assidersi co' i vili a regia mensa:</l>
     <l n="60">Meglio trascorrer gli anni</l>
     <l n="61">Ne l'ombra de l'oblio, che vender l'arte</l>
     <l n="62">A cui d'ignobil fama aure dispensa:</l>
     <l n="63">Meglio i nembi sfidare al monte in cima,</l>
     <l n="64">Che belar gregge ne la valle opima.</l>
    </lg>
    <lg n="9">
     <l n="65">Co 'l bello italo regno</l>
     <l n="66">Non crebber l'alme, e per più largo cielo,</l>
     <l n="67">Qual farfalletta in cui formazion falla,</l>
     <l n="68">Svolazza il breve ingegno:</l>
     <l n="69">Giacquer gli eroi; sogghigna, e senza velo</l>
     <l n="70">La fronte oscena e la deforme spalla</l>
     <l n="71">Da la verga d'Ulisse illividite</l>
     <l n="72">Su 'l tumulo d'Aiace erge Tersite.</l>
    </lg>
    <lg n="10">
     <l n="73">Qual gittò tra le genti</l>
     <l n="74">Pensier l'Italia? in su l'antica fronte</l>
     <l n="75">Qual astro ride a l'avvenir d'amore?</l>
     <l n="76">Alte parole, e lenti</l>
     <l n="77">Umili fatti! Ahi, ahi; mal con le impronte</l>
     <l n="78">De le catene a i polsi e più nel core,</l>
     <l n="79">Mal con la mente da l'ignavia doma,</l>
     <l n="80">Mal si risale il Campidoglio e Roma!</l>
    </lg>
    <lg n="11">
     <l n="81">Patria di grandi e forti,</l>
     <l n="82">Il tuo fato qual è? Se tal risponde</l>
     <l n="83">A gli avi suoi tuttor questa mal viva</l>
     <l n="84">Gente, l'ossa de' morti</l>
     <l n="85">A che gravar di marmi? Io l'onde a l'onde</l>
     <l n="86">Impreco avverse in su la doppia riva,</l>
     <l n="87">E da i ridesti in Apennin vulcani</l>
     <l n="88">Pioggia di fuoco a i nostri dolci piani.</l>
    </lg>
   </lg>
  </body>
 </text>
</TEI>