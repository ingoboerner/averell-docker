<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXVII</title>
    <author>Giosue Carducci</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Maggio, idillio di Dante e Beatrice,</l>
     <l n="2">Che di tentazïoni</l>
     <l n="3">Le vie, d'acacie infiori la pendice,</l>
     <l n="4">Le case di mosconi:</l>
    </lg>
    <lg n="2">
     <l n="5">Maggio, che sovra l'ossa ed i carcami</l>
     <l n="6">Rose educhi e viole,</l>
     <l n="7">Ed al postribol de la vita chiami</l>
     <l n="8">Divin lenone il sole:</l>
    </lg>
    <lg n="3">
     <l n="9">Con le dolci memorie e i cari affanni,</l>
     <l n="10">Maggio, da me che vuoi?</l>
     <l n="11">Le sono storie omai di tremil'anni;</l>
     <l n="12">Vecchio maggio, m'annoi!</l>
    </lg>
    <lg n="4">
     <l n="13">Va', molli sonni reca e susurranti</l>
     <l n="14">Ombre a pastori e cani,</l>
     <l n="15">A Maria fiori e litanie, briganti</l>
     <l n="16">De l'arsa Puglia a i piani:</l>
    </lg>
    <lg n="5">
     <l n="17">Va' da maggesi e da nidi e da fronde</l>
     <l n="18">Ti cantin selve e prati,</l>
     <l n="19">E ti bestemmi chi ne l'ossa asconde</l>
     <l n="20">Di Venere i peccati:</l>
    </lg>
    <lg n="6">
     <l n="21">A questo tuo, che fra cortili e mura</l>
     <l n="22">M'irride, etico raggio,</l>
     <l n="23">Io tempro una canzon forte e sicura,</l>
     <l n="24">E te la gitto, o maggio.</l>
    </lg>
    <lg n="7">
     <l n="25">Lo so: roseo fra' tuoi molli vapori</l>
     <l n="26">Espero in ciel ridea,</l>
     <l n="27">E tra le prime stelle e i primi fiori</l>
     <l n="28">Ella uscì come dea.</l>
    </lg>
    <lg n="8">
     <l n="29">De le vïole onde avea colmo il grembo</l>
     <l n="30">Gittommi; e il volto ascose,</l>
     <l n="31">E fuggì. Sento il suo ceruleo lembo</l>
     <l n="32">Sibiliar tra le rose</l>
    </lg>
    <lg n="9">
     <l n="33">Ancora: ancor su la sua testa bella</l>
     <l n="34">Soavemente inchina</l>
     <l n="35">Vedo tremar dal puro ciel la stella,</l>
     <l n="36">La stella vespertina.</l>
    </lg>
    <lg n="10">
     <l n="37">E da la valle un fremito salìa,</l>
     <l n="38">Un nembo inebrïante;</l>
     <l n="39">E correa per i colli un'armonia;</l>
     <l n="40">Ed io pensava, o Dante,</l>
    </lg>
    <lg n="11">
     <l n="41">A te, quando t'arrise un verecondo</l>
     <l n="42">Viso tra i bianchi veli,</l>
     <l n="43">E tu sentivi piovere su 'l mondo</l>
     <l n="44">Amor da tutti i cieli.</l>
    </lg>
    <lg n="12">
     <l n="45">– Come al sol novo un desio di vïola</l>
     <l n="46">S'apre il mio cuore a te.</l>
     <l n="47">La costoletta mi ritorna a gola:</l>
     <l n="48">Fa' venire il caffè. –</l>
    </lg>
    <lg n="13">
     <l n="49">Così diceami un giorno de i cortesi</l>
     <l n="50">Ippocastani al rezzo.</l>
     <l n="51">Deh, quante dinastie di re cinesi</l>
     <l n="52">Passaro in questo mezzo?</l>
    </lg>
    <lg n="14">
     <l n="53">Or son quell'io? e questo è quel mio cuore,</l>
     <l n="54">Questo che in sen mi batte,</l>
     <l n="55">Qual procellosa l'ala del condore</l>
     <l n="56">Su l'alte selve intatte?</l>
    </lg>
    <lg n="15">
     <l n="57">Oh come solo il mio pensiero è bello</l>
     <l n="58">Ne la sua forza pura!</l>
     <l n="59">Oh come scolorisce in faccia a quello</l>
     <l n="60">Questa vecchia natura!</l>
    </lg>
    <lg n="16">
     <l n="61">Oh come è gretta questa mascherata</l>
     <l n="62">Di rose e di vïole!</l>
     <l n="63">Questa volta del ciel come è serrata!</l>
     <l n="64">Come sei smorto, o sole!</l>
    </lg>
   </lg>
  </body>
 </text>
</TEI>