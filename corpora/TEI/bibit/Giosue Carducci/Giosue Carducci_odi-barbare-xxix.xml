<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXIX</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh quei fanali come s'inseguono</l>
     <l n="2">accidiosi là dietro gli alberi,</l>
     <l n="3">tra i rami stillanti di pioggia</l>
     <l n="4">sbadigliando la luce su 'l fango!</l>
    </lg>
    <lg n="2">
     <l n="5">Flebile, acuta, stridula fischia</l>
     <l n="6">la vaporiera da presso. Plumbeo</l>
     <l n="7">il cielo e il mattino d'autunno</l>
     <l n="8">come un grande fantasma n'è intorno.</l>
    </lg>
    <lg n="3">
     <l n="9">Dove e a che move questa, che affrettasi</l>
     <l n="10">a' carri foschi, ravvolta e tacita</l>
     <l n="11">gente? a che ignoti dolori</l>
     <l n="12">o tormenti di speme lontana?</l>
    </lg>
    <lg n="4">
     <l n="13">Tu pur pensosa, Lidia, la tessera</l>
     <l n="14">al secco taglio dài de la guardia,</l>
     <l n="15">e al tempo incalzante i begli anni</l>
     <l n="16">dài, gl'istanti gioiti e i ricordi.</l>
    </lg>
    <lg n="5">
     <l n="17">Van lungo il nero convoglio e vengono</l>
     <l n="18">incappucciati di nero i vigili,</l>
     <l n="19">com'ombre; una fioca lanterna</l>
     <l n="20">hanno, e mazze di ferro: ed i ferrei</l>
    </lg>
    <lg n="6">
     <l n="21">freni tentati rendono un lugubre</l>
     <l n="22">rintocco lungo: di fondo a l'anima</l>
     <l n="23">un'eco di tedio risponde</l>
     <l n="24">doloroso, che spasimo pare.</l>
    </lg>
    <lg n="7">
     <l n="25">E gli sportelli sbattuti al chiudere</l>
     <l n="26">paion oltraggi: scherno par l'ultimo</l>
     <l n="27">appello che rapido suona:</l>
     <l n="28">grossa scroscia su' vetri la pioggia.</l>
    </lg>
    <lg n="8">
     <l n="29">Già il mostro, conscio di sua metallica</l>
     <l n="30">anima, sbuffa, crolla, ansa, i fiammei</l>
     <l n="31">occhi sbarra; immane pe 'l buio</l>
     <l n="32">gitta il fischio che sfida lo spazio.</l>
    </lg>
    <lg n="9">
     <l n="33">Va l'empio mostro; con traino orribile</l>
     <l n="34">sbattendo l'ale gli amor miei portasi.</l>
     <l n="35">Ahi, la bianca faccia e 'l bel velo</l>
     <l n="36">salutando scompar ne la tènebra.</l>
    </lg>
    <lg n="10">
     <l n="37">O viso dolce di pallor roseo,</l>
     <l n="38">o stellanti occhi di pace, o candida</l>
     <l n="39">tra' floridi ricci inclinata</l>
     <l n="40">pura fronte con atto soave!</l>
    </lg>
    <lg n="11">
     <l n="41">Fremea la vita nel tepid'aere,</l>
     <l n="42">fremea l'estate quando mi arrisero;</l>
     <l n="43">e il giovine sole di giugno</l>
     <l n="44">si piacea di baciar luminoso</l>
    </lg>
    <lg n="12">
     <l n="45">in tra i riflessi del crin castanei</l>
     <l n="46">la molle guancia: come un'aureola</l>
     <l n="47">più belli del sole i miei sogni</l>
     <l n="48">ricingean la persona gentile.</l>
    </lg>
    <lg n="13">
     <l n="49">Sotto la pioggia, tra la caligine</l>
     <l n="50">torno ora, e ad esse vorrei confondermi;</l>
     <l n="51">barcollo com'ebro, e mi tocco,</l>
     <l n="52">non anch'io fossi dunque un fantasma.</l>
    </lg>
    <lg n="14">
     <l n="53">Oh qual caduta di foglie, gelida,</l>
     <l n="54">continua, muta, greve, su l'anima!</l>
     <l n="55">io credo che solo, che eterno,</l>
     <l n="56">che per tutto nel mondo è novembre.</l>
    </lg>
    <lg n="15">
     <l n="57">Meglio a chi 'l senso smarrì de l'essere,</l>
     <l n="58">meglio quest'ombra, questa caligine:</l>
     <l n="59">io voglio io voglio adagiarmi</l>
     <l n="60">in un tedio che duri infinito.</l>
    </lg>
   </lg>
  </body>
 </text>
</TEI>