<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XXVII</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oltre la siepe, o antico pazïente,</l>
     <l n="2">De l'odoroso biancospin fiorita,</l>
     <l n="3">Che guardi tra i sambuchi a l'orïente</l>
     <l n="4">Con l'accesa pupilla inumidita?</l>
    </lg>
    <lg n="2">
     <l n="5">Che ragli al cielo dolorosamente?</l>
     <l n="6">Non dunque è amor che te, o gagliardo, invita?</l>
     <l n="7">Qual memoria flagella o qual fuggente</l>
     <l n="8">Speme risprona la tua stanca vita?</l>
    </lg>
    <lg n="3">
     <l n="9">Pensi l'ardente Arabia e i padiglioni</l>
     <l n="10">Di Giob, ove crescesti emulo audace</l>
     <l n="11">E di corso e d'ardir con gli stalloni?</l>
    </lg>
    <lg n="4">
     <l n="12">O scampar vuoi ne l'Ellade pugnace</l>
     <l n="13">Chiamando Omero che ti paragoni</l>
     <l n="14">Al telamonio resistente Aiace?</l>
    </lg>
   </lg>
  </body>
 </text>
</TEI>