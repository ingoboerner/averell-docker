<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XXX</title>
    <author>Giosue Carducci</author>
   </titleStmt>
   <extent>
    <measure unit="stanza">30</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XXX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh bella a' suoi be' dì Rocca Paolina</l>
     <l n="2">Co' baluardi lunghi e i sproni a sghembo!</l>
     <l n="3">La pensò Paol terzo una mattina</l>
     <l n="4">Tra il latin del messale e quel del Bembo.</l>
    </lg>
    <lg n="2">
     <l n="5">– Quel gregge perugino in tra i burroni</l>
     <l n="6">Troppo volentier – disse – mi si svia.</l>
     <l n="7">Per ammonire, il padre eterno ha i tuoni,</l>
     <l n="8">Io suo vicario avrò l'artiglieria.</l>
    </lg>
    <lg n="3">
     <l n="9">Coelo tonantem canta Orazio, e Dio</l>
     <l n="10">Parla tra i nembi sovra l'aquilon.</l>
     <l n="11">Io dirò co' i cannoni: O gregge mio,</l>
     <l n="12">Torna a i paschi d'Engaddi e di Saron.</l>
    </lg>
    <lg n="4">
     <l n="13">Ma, poi che noi rinnovelliamo Augusto,</l>
     <l n="14">Odi, Sangallo: fammi tu un lavoro</l>
     <l n="15">Degno di Roma, degno del tuo gusto,</l>
     <l n="16">E del ponteficato nostro d'oro. –</l>
    </lg>
    <lg n="5">
     <l n="17">Disse; e il Sangallo a la fortezza i fianchi</l>
     <l n="18">Arrotondò qual di fiorente sposa:</l>
     <l n="19">Gittolle attorno un vel di marmi bianchi,</l>
     <l n="20">Cinse di torri un serto a l'orgogliosa.</l>
    </lg>
    <lg n="6">
     <l n="21">La cantò il Molza in distici latini;</l>
     <l n="22">E il paracleto ne la sua virtù</l>
     <l n="23">Con più che sette doni a i perugini</l>
     <l n="24">In bombe e da' mortai pioveva giù.</l>
    </lg>
    <lg n="7">
     <l n="25">Ma il popolo è, ben lo sapete, un cane,</l>
     <l n="26">E i sassi addenta che non può scagliare,</l>
     <l n="27">E specialmente le sue ferree zane</l>
     <l n="28">Gode ne le fortezze esercitare;</l>
    </lg>
    <lg n="8">
     <l n="29">E le sgretola; e poi lieto si stende</l>
     <l n="30">Latrando su le pietre ruinate,</l>
     <l n="31">Fin che si leva e a correr via riprende</l>
     <l n="32">Verso altri sassi ed altre bastonate.</l>
    </lg>
    <lg n="9">
     <l n="33">Così fece in Perugia. Ove l'altera</l>
     <l n="34">Mole ingombrava di vasta ombra il suol</l>
     <l n="35">Or ride amore e ride primavera,</l>
     <l n="36">Ciancian le donne ed i fanciulli al sol.</l>
    </lg>
    <lg n="10">
     <l n="37">E il sol nel radiante azzurro immenso</l>
     <l n="38">Fin de gli Abruzzi al biancheggiar lontano</l>
     <l n="39">Folgora, e con desio d'amor più intenso</l>
     <l n="40">Ride a' monti de l'Umbria e al verde piano.</l>
    </lg>
    <lg n="11">
     <l n="41">Nel roseo lume placidi sorgenti</l>
     <l n="42">I monti si rincorrono tra loro,</l>
     <l n="43">Sin che sfumano in dolci ondeggiamenti</l>
     <l n="44">Entro i vapori di viola e d'oro.</l>
    </lg>
    <lg n="12">
     <l n="45">Forse, Italia, è la tua chioma fragrante</l>
     <l n="46">Nel talamo, tra' due mari, seren,</l>
     <l n="47">Che sotto i baci de l'eterno amante</l>
     <l n="48">Ti freme effusa in lunghe anella al sen?</l>
    </lg>
    <lg n="13">
     <l n="49">Io non so che si sia, ma di zaffiro</l>
     <l n="50">Sento ch'ogni pensiero oggi mi splende,</l>
     <l n="51">Sento per ogni vena irmi il sospiro</l>
     <l n="52">Che fra la terra e il ciel sale e discende.</l>
    </lg>
    <lg n="14">
     <l n="53">Ogni aspetto novel con una scossa</l>
     <l n="54">D'antico affetto mi saluta il core,</l>
     <l n="55">E la mia lingua per sé stessa mossa</l>
     <l n="56">Dice a la terra e a al cielo, Amore, amore.</l>
    </lg>
    <lg n="15">
     <l n="57">Son io che il cielo abbraccio, o da l'interno</l>
     <l n="58">Mi riassorbe l'universo in sé?...</l>
     <l n="59">Ahi, fu una nota del poema eterno</l>
     <l n="60">Quel ch'io sentiva e picciol verso or è.</l>
    </lg>
    <lg n="16">
     <l n="61">Da i vichi umbri che foschi tra le gole</l>
     <l n="62">De l'Apennino s'amano appiattare;</l>
     <l n="63">Da le tirrene acròpoli che sole</l>
     <l n="64">Stan su i fioriti clivi a contemplare;</l>
    </lg>
    <lg n="17">
     <l n="65">Da i campi onde tra l'armi e l'ossa arate</l>
     <l n="66">La sventura di Roma ancor minaccia;</l>
     <l n="67">Da le ròcche tedesche appollaiate</l>
     <l n="68">Sì come falchi a meditar la caccia;</l>
    </lg>
    <lg n="18">
     <l n="69">Da i palagi del popol che sfidando</l>
     <l n="70">Surgon neri e turriti incontro a lor;</l>
     <l n="71">Da le chiese che al ciel lunghe levando</l>
     <l n="72">Marmoree braccia pregano il Signor;</l>
    </lg>
    <lg n="19">
     <l n="73">Da i borghi che s'affrettan di salire</l>
     <l n="74">Allegri verso la cittade oscura,</l>
     <l n="75">Come villani ch'hanno da partire</l>
     <l n="76">Un buon raccolto dopo mietitura;</l>
    </lg>
    <lg n="20">
     <l n="77">Da i conventi tra i borghi e le cittadi</l>
     <l n="78">Cupi sedenti al suon de le campane</l>
     <l n="79">Come cucùli tra gli alberi radi</l>
     <l n="80">Cantanti noie ed allegrezze strane;</l>
    </lg>
    <lg n="21">
     <l n="81">Da le vie, da le piazze gloriose,</l>
     <l n="82">Ove, come del maggio ilare a i dì</l>
     <l n="83">Boschi di querce e cespiti di rose,</l>
     <l n="84">La libera de' padri arte fiorì;</l>
    </lg>
    <lg n="22">
     <l n="85">Per le tenere verdi mèssi al piano,</l>
     <l n="86">Pe' vigneti su l'erte arrampicati,</l>
     <l n="87">Pe' laghi e' fiumi argentei lontano,</l>
     <l n="88">Pe' boschi sopra i vertici nevati,</l>
    </lg>
    <lg n="23">
     <l n="89">Pe' casolari al sol lieti fumanti</l>
     <l n="90">Tra stridor di mulini e di gualchiere,</l>
     <l n="91">Sale un cantico solo in mille canti,</l>
     <l n="92">Un inno in voce di mille preghiere:</l>
    </lg>
    <lg n="24">
     <l n="93">– Salute, o genti umane affaticate!</l>
     <l n="94">Tutto trapassa e nulla può morir.</l>
     <l n="95">Noi troppo odiammo e sofferimmo. Amate.</l>
     <l n="96">Il mondo è bello e santo è l'avvenir. –</l>
    </lg>
    <lg n="25">
     <l n="97">Che è che splende su da' monti, e in faccia</l>
     <l n="98">Al sole appar come novella aurora?</l>
     <l n="99">Di questi monti per la rosea traccia</l>
     <l n="100">Passeggian dunque le madonne ancora?</l>
    </lg>
    <lg n="26">
     <l n="101">Le madonne che vide il Perugino</l>
     <l n="102">Scender ne' puri occasi de l'aprile,</l>
     <l n="103">E le braccia, adorando, in su 'l bambino</l>
     <l n="104">Aprir con deità così gentile?</l>
    </lg>
    <lg n="27">
     <l n="105">Ell'è un'altra madonna, ell'è un'idea</l>
     <l n="106">Fulgente di giustizia e di pietà:</l>
     <l n="107">Io benedico chi per lei cadea,</l>
     <l n="108">Io benedico chi per lei vivrà.</l>
    </lg>
    <lg n="28">
     <l n="109">Che m'importa di preti e di tiranni?</l>
     <l n="110">Ei son più vecchi de' lor vecchi dèi.</l>
     <l n="111">Io maledissi al papa or son dieci anni,</l>
     <l n="112">Oggi co 'l papa mi concilierei.</l>
    </lg>
    <lg n="29">
     <l n="113">Povero vecchio, chi sa non l'assaglia</l>
     <l n="114">Una deserta volontà d'amare!</l>
     <l n="115">Forse ei ripensa la sua Sinigaglia</l>
     <l n="116">Sì bella a specchio de l'adriaco mare.</l>
    </lg>
    <lg n="30">
     <l n="117">Aprite il Vaticano. Io piglio a braccio</l>
     <l n="118">Quel di sé stesso antico prigionier.</l>
     <l n="119">Vieni: a la libertà brindisi io faccio:</l>
     <l n="120">Cittadino Mastai, bevi un bicchier!</l>
    </lg>
   </lg>
  </body>
 </text>
</TEI>