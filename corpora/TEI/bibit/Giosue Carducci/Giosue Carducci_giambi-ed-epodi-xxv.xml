<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XXV</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XXV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando a i piaceri in mezzo od a i tormenti</l>
     <l n="2">Arrigo Heine crollava</l>
     <l n="3">La bionda chioma ed a i tedeschi venti</l>
     <l n="4">Le sue strofe gittava,</l>
    </lg>
    <lg n="2">
     <l n="5">E le furie e le grazie de la prosa</l>
     <l n="6">Folli feroci e schiette</l>
     <l n="7">Ei liberava da la man nervosa</l>
     <l n="8">Qual gruppo di saette,</l>
    </lg>
    <lg n="3">
     <l n="9">L'ombra del suo pensiero, ombra di morte,</l>
     <l n="10">Da i suon balzava fuora,</l>
     <l n="11">E con la scure in man battea le porte</l>
     <l n="12">Gridando – È l'ora, è l'ora! –</l>
    </lg>
    <lg n="4">
     <l n="13">Dal viso del poeta atroce e bello</l>
     <l n="14">Pendea, ridendo, il dio</l>
     <l n="15">Thor, e chiedea, brandendo il gran martello,</l>
     <l n="16">– Ch'io picchi, o figliuol mio?</l>
    </lg>
    <lg n="5">
     <l n="17">Sotto il vento de' cantici immortali</l>
     <l n="18">Piegavano croscianti</l>
     <l n="19">Le selve de le vecchie cattedrali</l>
     <l n="20">Con le lor guglie e i santi:</l>
    </lg>
    <lg n="6">
     <l n="21">Rintoccava, da i culmini ondeggiando,</l>
     <l n="22">A morto ogni campana,</l>
     <l n="23">E Carlo Magno s'avvolgea tremando</l>
     <l n="24">Nel lenzuol d'Aquisgrana.</l>
    </lg>
    <lg n="7">
     <l n="25">Quando toccate, o tisicuzzo, voi</l>
     <l n="26">Il chitarrin cortese,</l>
     <l n="27">Mugghian d'assenso tutti i serbatoi</l>
     <l n="28">Del mio dolce paese.</l>
    </lg>
    <lg n="8">
     <l n="29">Le canzonette, assettatuzze e matte,</l>
     <l n="30">Ed isgrammaticate</l>
     <l n="31">Borghesemente, fan cagliare il latte</l>
     <l n="32">E tremar le giuncate.</l>
    </lg>
    <lg n="9">
     <l n="33">Deh, come erra fantastico il belato</l>
     <l n="34">Vostro via per l'acerba</l>
     <l n="35">Primavera! O montone, al prato, al prato!</l>
     <l n="36">O agnello, a l'erba, a l'erba!</l>
    </lg>
    <lg n="10">
     <l n="37">Il garofolo giallo e la viola</l>
     <l n="38">Vi sorridon gl'inviti:</l>
     <l n="39">Ah ghiottoncello, a voi fanno più gola</l>
     <l n="40">I cavoli fioriti?</l>
    </lg>
    <lg n="11">
     <l n="41">Brucate, ruminate, meriggiate</l>
     <l n="42">E belate a i pastori;</l>
     <l n="43">E, se potete, i bei cornetti armate</l>
     <l n="44">Pe' i lascivetti amori.</l>
    </lg>
    <lg n="12">
     <l n="45">Con due scambietti poi l'ebete grifo</l>
     <l n="46">Ponete, oh voi beato!,</l>
     <l n="47">Su le ginocchia a Cloe, se non ha schifo</l>
     <l n="48">Del puzzo di castrato:</l>
    </lg>
   </lg>
  </body>
 </text>
</TEI>