<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXII.</title>
    <author>Giosue Carducci</author>
   </titleStmt>
   <extent>
    <measure unit="stanza">34</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXII.</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Divinatrice d'altre genti indaghe</l>
     <l n="2">Barbari flutti la britanna prora</l>
     <l n="3">Là dove l'indo pelago colora</l>
     <l n="4">L'ultime plaghe:</l>
    </lg>
    <lg n="2">
     <l n="5">Artici ghiacci a' liberi navili</l>
     <l n="6">Vietino indarno i bene invasi mari,</l>
     <l n="7">E 'l fero lito d'Orenoco impari</l>
     <l n="8">Culti civili:</l>
    </lg>
    <lg n="3">
     <l n="9">Frema natura, e i combattuti arcani</l>
     <l n="10">Ceda a l'intenta chimica pupilla:</l>
     <l n="11">Fulminea voli elettrica scintilla</l>
     <l n="12">Per gli oceàni:</l>
    </lg>
    <lg n="4">
     <l n="13">Umana industria in divo lume avvolta</l>
     <l n="14">Spezzi il mistero e le sognate porte,</l>
     <l n="15">E minacciando insultino a la morte</l>
     <l n="16">Galvani e Volta:</l>
    </lg>
    <lg n="5">
     <l n="17">Che val, se in vizi pallidi feconda</l>
     <l n="18">Del lento morbo suo l'età si gode</l>
     <l n="19">E colpe antiche di moderna lode</l>
     <l n="20">Orna e circonda?</l>
    </lg>
    <lg n="6">
     <l n="21">Odi sonare i facili profeti</l>
     <l n="22">Con larga bocca e Cristo ed evangelo</l>
     <l n="23">Odi rapiti in santo ardor di cielo</l>
     <l n="24">Sofi e poeti</l>
    </lg>
    <lg n="7">
     <l n="25">Vaticinanti. – Da l'avita asprezza</l>
     <l n="26">Nel mitic'oro il docil tempo riede:</l>
     <l n="27">Del lauro antico degnamente erede</l>
     <l n="28">La giovinezza</l>
    </lg>
    <lg n="8">
     <l n="29">Già de la patria medita l'onore:</l>
     <l n="30">Gli anni volanti interroga la speme:</l>
     <l n="31">Guatan placati al bello italo seme</l>
     <l n="32">Gloria e valore. –</l>
    </lg>
    <lg n="9">
     <l n="33">Oh non di forza un secol guasto allieta</l>
     <l n="34">Sillogismo di mistica sofìa,</l>
     <l n="35">Non clamor di tribuni e non follìa</l>
     <l n="36">D'ebro poeta.</l>
    </lg>
    <lg n="10">
     <l n="37">Putre fluisce, e ne le sue sorgive</l>
     <l n="38">Livida già la vita: da le prime</l>
     <l n="39">Cune l'inerzia noi caduche opprime</l>
     <l n="40">Genti mal vive.</l>
    </lg>
    <lg n="11">
     <l n="41">Quando virtude con fuggente piuma</l>
     <l n="42">Sprezza la terra e chiede altro sentiero,</l>
     <l n="43">L'ardor del buono e lo splendor del vero</l>
     <l n="44">Rado s'alluma,</l>
    </lg>
    <lg n="12">
     <l n="45">Languido il cor gli spirti suoi più belli</l>
     <l n="46">Ammorza e stagna torbida la mente,</l>
     <l n="47">Speme si vela e disdegnosamente</l>
     <l n="48">Guarda a gli avelli.</l>
    </lg>
    <lg n="13">
     <l n="49">O padri antichi, a' vostri petti degno</l>
     <l n="50">Culto eran patria e libertà; verace</l>
     <l n="51">Vita agitava l'anima capace</l>
     <l n="52">E il forte ingegno.</l>
    </lg>
    <lg n="14">
     <l n="53">Pii documenti di civil costume,</l>
     <l n="54">Opre gentili, e amore intellettivo</l>
     <l n="55">Del buon del vero del decente, e vivo</l>
     <l n="56">D'esempi lume</l>
    </lg>
    <lg n="15">
     <l n="57">Vedeano i figli ne la sacra etate</l>
     <l n="58">De' genitori e ne' pudichi lari;</l>
     <l n="59">E sobri uscieno cittadini cari</l>
     <l n="60">Ne la cittate.</l>
    </lg>
    <lg n="16">
     <l n="61">Crescean nel lieto strepito frequente</l>
     <l n="62">De le officine, gioventù severa,</l>
     <l n="63">Forte le membra, indomita ed intera</l>
     <l n="64">L'alma e la mente.</l>
    </lg>
    <lg n="17">
     <l n="65">Durar nel ferro il giovin corpo altiero,</l>
     <l n="66">Vegliar le notti gelide, ed immoti</l>
     <l n="67">Prostrare a morte libera devoti</l>
     <l n="68">Marte straniero,</l>
    </lg>
    <lg n="18">
     <l n="69">Fûr loro studi. Poi con man trattando</l>
     <l n="70">Con trionfale mano, e lane e sete,</l>
     <l n="71">Appesi a la domestica parete</l>
     <l n="72">L'asta ed il brando,</l>
    </lg>
    <lg n="19">
     <l n="73">A le pie mogli dissero le dure</l>
     <l n="74">Fortune de le pugne, ulte le offese</l>
     <l n="75">Ne le barbare torme al pian distese,</l>
     <l n="76">E le paure</l>
    </lg>
    <lg n="20">
     <l n="77">De le regie consorti e gli anelanti</l>
     <l n="78">Sogni su 'l fato del signor. Pietose</l>
     <l n="79">De i dolori non suoi piangean le spose</l>
     <l n="80">Memori pianti.</l>
    </lg>
    <lg n="21">
     <l n="81">Ma il figliuoletto, le domate squadre</l>
     <l n="82">Seco pensando ed il clamor di guerra,</l>
     <l n="83">Con occhio ingordo riguardò da terra</l>
     <l n="84">L'armi del padre;</l>
    </lg>
    <lg n="22">
     <l n="85">E crebbe fero giovinetto, spene</l>
     <l n="86">Cara a la patria e forza di sua gente.</l>
     <l n="87">Bello di gioventù, d'armi lucente,</l>
     <l n="88">Ei viene, ei viene.</l>
    </lg>
    <lg n="23">
     <l n="89">Suonano i campi sotto il gran cavallo</l>
     <l n="90">Che altero agita in corso onda di chiome:</l>
     <l n="91">Fuggon le schiere e pavide il suo nome</l>
     <l n="92">Gridan nel vallo.</l>
    </lg>
    <lg n="24">
     <l n="93">Chi fia che tenti quel novel lione?</l>
     <l n="94">Morte de la sua vista esce e paura.</l>
     <l n="95">Ei passa, e pianta su le vinte mura</l>
     <l n="96">Il gonfalone.</l>
    </lg>
    <lg n="25">
     <l n="97">Or tòsco a i figli è il prepotente canto</l>
     <l n="98">E il docil guizzo de' seguaci moti</l>
     <l n="99">Onde vergogna passerà a i nepoti</l>
     <l n="100">D'Ellsler il vanto.</l>
    </lg>
    <lg n="26">
     <l n="101">Vile ed infame chi annebbiò il pudico</l>
     <l n="102">Fior de' tuoi sensi ne' frementi balli,</l>
     <l n="103">O giovinetta, e stimolò de' falli</l>
     <l n="104">Il germe antico!</l>
    </lg>
    <lg n="27">
     <l n="105">E maledetta la procace nota</l>
     <l n="106">Ch'alto ti scuote il bel virgineo petto</l>
     <l n="107">E che nel foco del segreto affetto</l>
     <l n="108">Tinge la gota!</l>
    </lg>
    <lg n="28">
     <l n="109">Gioite, o padri; e a l'alma ed a la mente</l>
     <l n="110">Galliche fole di peccar mezzane</l>
     <l n="111">Esca porgete. Da le carte insane</l>
     <l n="112">Surga sapiente,</l>
    </lg>
    <lg n="29">
     <l n="113">Surga e proceda l'erudita e bella</l>
     <l n="114">Vostra Lucrezia a gl'itali mariti,</l>
     <l n="115">Pura accrescendo a i sacri rami aviti</l>
     <l n="116">Fronda novella.</l>
    </lg>
    <lg n="30">
     <l n="117">Ma non di tal vasello uscia l'antico</l>
     <l n="118">Guerrier, che a sciolte redini, feroce,</l>
     <l n="119">Premea de l'asta infensa e de la voce</l>
     <l n="120">Te, Federico.</l>
    </lg>
    <lg n="31">
     <l n="121">O di cor peregrina e di favella</l>
     <l n="122">E di vesti e di vizi, o in odio a' numi</l>
     <l n="123">E a gli avi ed a la patria, or che presumi,</l>
     <l n="124">Stirpe rubella?</l>
    </lg>
    <lg n="32">
     <l n="125">Sgombra di te la sacra terra; o in fondo</l>
     <l n="126">Putrida giaci dal tuo morbo sfatta,</l>
     <l n="127">E i vanti posa e la superbia matta,</l>
     <l n="128">Favola al mondo.</l>
    </lg>
    <lg n="33">
     <l n="129">Oh, poi ch'avverso è il fato ed a noi giova</l>
     <l n="130">L'oblio perenne e i gravi pesi e l'onte,</l>
     <l n="131">Rompa su d'oltre mare e d'oltre monte</l>
     <l n="132">Barbarie nova!</l>
    </lg>
    <lg n="34">
     <l n="133">Frughin de gli avi ne le tombe sante</l>
     <l n="134">Con le spade ne' figli insanguinate,</l>
     <l n="135">E calpestin le sacre al vento date</l>
     <l n="136">Ossa di Dante!</l>
    </lg>
   </lg>
  </body>
 </text>
</TEI>