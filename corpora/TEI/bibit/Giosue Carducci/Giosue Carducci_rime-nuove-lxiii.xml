<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXIII</title>
    <author>Giosue Carducci</author>
   </titleStmt>
   <extent>
    <measure unit="stanza">29</measure>
    <measure unit="line">116</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sai tu l'isola bella, a le cui rive</l>
     <l n="2">Manda il Ionio i fragranti ultimi baci,</l>
     <l n="3">Nel cui sereno mar Galatea vive</l>
     <l n="4">E su' monti Aci?</l>
    </lg>
    <lg n="2">
     <l n="5">De l'ombroso pelasgo Erice in vetta</l>
     <l n="6">Eterna ride ivi Afrodite e impera,</l>
     <l n="7">E freme tutt'amor la benedetta</l>
     <l n="8">Da lei costiera.</l>
    </lg>
    <lg n="3">
     <l n="9">Amor fremono, amore, e colli e prati,</l>
     <l n="10">Quando la Ennea da' raddolciti inferni</l>
     <l n="11">Torna co 'l fior de' solchi a i lacrimati</l>
     <l n="12">Occhi materni.</l>
    </lg>
    <lg n="4">
     <l n="13">Amore, amor, susurran l'acque; e Alfeo</l>
     <l n="14">Chiama ne' verdi talami Aretusa</l>
     <l n="15">A i noti amplessi ed al concento acheo</l>
     <l n="16">L'itala musa.</l>
    </lg>
    <lg n="5">
     <l n="17">Amore, amore, de' poeti a i canti</l>
     <l n="18">Ricantan le cittadi, e via pe' fòri</l>
     <l n="19">Doriesi prorompono baccanti</l>
     <l n="20">Con cetre e fiori.</l>
    </lg>
    <lg n="6">
     <l n="21">Ma non di Siracusa o d'Agrigento</l>
     <l n="22">Chied'io le torri: quivi immenso ondeggia</l>
     <l n="23">L'inno tebano ed ombrano ben cento</l>
     <l n="24">Palme la reggia.</l>
    </lg>
    <lg n="7">
     <l n="25">La valle ov'è che i bei Nèbrodi monti</l>
     <l n="26">Solitaria coronano di pini,</l>
     <l n="27">Ove Dafni pastor dicea tra i fonti</l>
     <l n="28">Carmi divini?</l>
    </lg>
    <lg n="8">
     <l n="29">– Oh di Pèlope re tenere il suolo,</l>
     <l n="30">Oh non m'avvenga, o d'aurei talenti</l>
     <l n="31">Gran copia, e non de l'agil piede a volo</l>
     <l n="32">Vincere i venti!</l>
    </lg>
    <lg n="9">
     <l n="33">Io vo' da questa rupe erma cantare,</l>
     <l n="34">Te fra le braccia avendo e via lontano</l>
     <l n="35">Calar vedendo l'agne bianche al mare</l>
     <l n="36">Siciliano. –</l>
    </lg>
    <lg n="10">
     <l n="37">Cantava il dorio giovine felice,</l>
     <l n="38">E tacean gli usignoli. A quella riva,</l>
     <l n="39">O chiusa in un bel vel di Beatrice</l>
     <l n="40">Anima argiva,</l>
    </lg>
    <lg n="11">
     <l n="41">Ti rapirò nel verso; e tra i sereni</l>
     <l n="42">Ozi de le campagne a mezzo il giorno,</l>
     <l n="43">Tacendo e rifulgendo in tutti i seni</l>
     <l n="44">Ciel, mare, intorno,</l>
    </lg>
    <lg n="12">
     <l n="45">Io per te sveglierò da i colli aprichi</l>
     <l n="46">Le Driadi bionde sovra il piè leggero</l>
     <l n="47">E ammiranti a le tue forme gli antichi</l>
     <l n="48">Numi d'Omero.</l>
    </lg>
    <lg n="13">
     <l n="49">Muoiono gli altri dèi: di Grecia i numi</l>
     <l n="50">Non sanno occaso; ei dormon ne' materni</l>
     <l n="51">Tronchi e ne' fiori, sopra i monti i fiumi</l>
     <l n="52">I mari eterni.</l>
    </lg>
    <lg n="14">
     <l n="53">A Cristo in faccia irrigidì ne i marmi</l>
     <l n="54">Il puro fior di lor bellezze ignude:</l>
     <l n="55">Ne i carmi, o Lina, spira sol ne i carmi</l>
     <l n="56">Lor gioventude;</l>
    </lg>
    <lg n="15">
     <l n="57">E, se gli evòca d'una bella il viso</l>
     <l n="58">Innamorato o d'un poeta il core,</l>
     <l n="59">Da la santa natura ei con un riso</l>
     <l n="60">Lampeggian fuore.</l>
    </lg>
    <lg n="16">
     <l n="61">Ecco danzan le Driadi, e – Qual etade –</l>
     <l n="62">Chieggon le Oreadi – ti portò sì bella?</l>
     <l n="63">Da quali vieni ignote a noi contrade,</l>
     <l n="64">Dolce sorella?</l>
    </lg>
    <lg n="17">
     <l n="65">Mesta cura a te siede in fra le stelle</l>
     <l n="66">De gli occhi. Forse ti ferì Ciprigna?</l>
     <l n="67">Crudel nume è Afrodite ed a le belle</l>
     <l n="68">Forme maligna.</l>
    </lg>
    <lg n="18">
     <l n="69">Sola tra voi mortali Elena argea</l>
     <l n="70">Di nepente a gli eroi le tazze infuse;</l>
     <l n="71">Ma noi sappiam quanti misteri Gea</l>
     <l n="72">Nel sen racchiuse.</l>
    </lg>
    <lg n="19">
     <l n="73">Noi coglierem per te balsami arcani</l>
     <l n="74">Cui lacrimâr le trasformate vite,</l>
     <l n="75">E le perle che lunge a i duri umani</l>
     <l n="76">Nudre Anfitrite.</l>
    </lg>
    <lg n="20">
     <l n="77">Noi coglierem per te fiori animati,</l>
     <l n="78">Esperti de la gioia e de l'affanno:</l>
     <l n="79">Ei le storie d'amor de' tempi andati</l>
     <l n="80">Ti ridiranno;</l>
    </lg>
    <lg n="21">
     <l n="81">Ti ridiranno il gemer de la rosa</l>
     <l n="82">Che di desio su 'l tuo bel petto manca,</l>
     <l n="83">E gl'inni, nel tuo crin, de la fastosa</l>
     <l n="84">Sorella bianca.</l>
    </lg>
    <lg n="22">
     <l n="85">Poi nosco ti addurrem ne le fulgenti</l>
     <l n="86">De l'ametista grotte e del cristallo,</l>
     <l n="87">Ove eterno le forme e gli elementi</l>
     <l n="88">Temprano un ballo.</l>
    </lg>
    <lg n="23">
     <l n="89">T'immergerem ne i fiumi ove il concento</l>
     <l n="90">De' cigni i cori de le Naidi aduna:</l>
     <l n="91">Su l'acque i fianchi tremolan d'argento</l>
     <l n="92">Come la luna.</l>
    </lg>
    <lg n="24">
     <l n="93">Ti leverem su i gioghi al ciel vicini</l>
     <l n="94">Che Zeus, il padre, più benigno mira,</l>
     <l n="95">Ove d'Apollo freme entro i divini</l>
     <l n="96">Templi la lira.</l>
    </lg>
    <lg n="25">
     <l n="97">Ivi, raccolta ne le aulenti sale</l>
     <l n="98">Nostre, al bell'Ila ti farem consorte,</l>
     <l n="99">Ila che noi rapimmo a la brumale</l>
     <l n="100">Ombra di morte. –</l>
    </lg>
    <lg n="26">
     <l n="101">Ahi, da che tramontò la vostra etate</l>
     <l n="102">Vola il dolor su le terrene culle!</l>
     <l n="103">Questo raggio d'amor no 'l m'invidiate,</l>
     <l n="104">Greche fanciulle.</l>
    </lg>
    <lg n="27">
     <l n="105">La cura ignota che il bel sen le morde</l>
     <l n="106">Io tergerò co 'l puro mèle ascreo,</l>
     <l n="107">L'addormirò co' le tebane corde.</l>
     <l n="108">Se fossi Alceo,</l>
    </lg>
    <lg n="28">
     <l n="109">La persona gentil ne lo spirtale</l>
     <l n="110">Fulgor de gl'inni irradiar vorrei,</l>
     <l n="111">Cingerle il molle crin co' l'immortale</l>
     <l n="112">Fior de gli dèi,</l>
    </lg>
    <lg n="29">
     <l n="113">E, mentre nel giacinto il braccio folce</l>
     <l n="114">E del mio lauro la protegge un ramo,</l>
     <l n="115">Chino su 'l cuore mormorarle – O dolce</l>
     <l n="116">Signora, io v'amo.</l>
    </lg>
   </lg>
  </body>
 </text>
</TEI>