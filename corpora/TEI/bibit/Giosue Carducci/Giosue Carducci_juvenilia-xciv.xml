<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XCIV</title>
    <author>Giosue Carducci</author>
   </titleStmt>
   <extent>
    <measure unit="stanza">19</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xciv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XCIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XCIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Evoe, Lieo: tu gli animi</l>
     <l n="2">Apri, e la speme accendi.</l>
     <l n="3">Evoe, Lieo: ne' calici</l>
     <l n="4">Fuma, gorgoglia e splendi.</l>
    </lg>
    <lg n="2">
     <l n="5">Tenti le noie assidue</l>
     <l n="6">Co' vin d'ogni terreno</l>
     <l n="7">E l'irrompente nausea</l>
     <l n="8">Freni con l'acre Reno</l>
    </lg>
    <lg n="3">
     <l n="9">Chi ne le cene pallide</l>
     <l n="10">Cambia le genti e merca</l>
     <l n="11">E da i traditi popoli</l>
     <l n="12">Oro ed infamia cerca:</l>
    </lg>
    <lg n="4">
     <l n="13">A noi conforti l'anime</l>
     <l n="14">Pur contro a' fati pronte</l>
     <l n="15">Il vin de' colli italici</l>
     <l n="16">Ove regnò Tarconte.</l>
    </lg>
    <lg n="5">
     <l n="17">Un morbo rio cui niegano</l>
     <l n="18">Le mie camene il nome</l>
     <l n="19">Pasce le membra d'Ampelo</l>
     <l n="20">E le fiorenti chiome,</l>
    </lg>
    <lg n="6">
     <l n="21">Ed ei sparso di rigido</l>
     <l n="22">Livor la bella faccia</l>
     <l n="23">Al tuo gran nume supplica</l>
     <l n="24">Pur con le inferme braccia.</l>
    </lg>
    <lg n="7">
     <l n="25">In van: tu sdegni, o Libero,</l>
     <l n="26">Che a' temperati ardori</l>
     <l n="27">La dolce per i barbari</l>
     <l n="28">De l'uve ambra s'indori;</l>
    </lg>
    <lg n="8">
     <l n="29">E, quando il marte austriaco</l>
     <l n="30">Su' colli tuoi gavazza</l>
     <l n="31">Tu sfrondi i lieti pampini,</l>
     <l n="32">Tu frangi al suol la tazza.</l>
    </lg>
    <lg n="9">
     <l n="33">Nato al sorriso limpido</l>
     <l n="34">De le pelasghe forme,</l>
     <l n="35">I tetri ceffi abomini</l>
     <l n="36">E le ferine torme.</l>
    </lg>
    <lg n="10">
     <l n="37">Deh risorridi e fausto</l>
     <l n="38">A la vendemmia scendi;</l>
     <l n="39">Ne i bicchier nostri, o Libero,</l>
     <l n="40">Fuma, gorgoglia e splendi.</l>
    </lg>
    <lg n="11">
     <l n="41">Ne' clivi ove più prospero</l>
     <l n="42">Il sacro arbusto alligna</l>
     <l n="43">Non più stranier quadrupede</l>
     <l n="44">Ti pesterà la vigna,</l>
    </lg>
    <lg n="12">
     <l n="45">Non de l'ottobre splendido</l>
     <l n="46">Tra i balli e le canzoni</l>
     <l n="47">Mescerà lituo retico</l>
     <l n="48">I detestati suoni.</l>
    </lg>
    <lg n="13">
     <l n="49">Il re teban di vincoli</l>
     <l n="50">Strinse il tuo fido stuolo:</l>
     <l n="51">Tu sorridesti, e inutili</l>
     <l n="52">Caddero i ferri al suolo.</l>
    </lg>
    <lg n="14">
     <l n="53">D'estranei re da' vincoli</l>
     <l n="54">Italia or si sprigiona:</l>
     <l n="55">Ridi, o vendemmia; o Libero.</l>
     <l n="56">Il mio bicchier corona.</l>
    </lg>
    <lg n="15">
     <l n="57">Torni a' suoi covi squallidi</l>
     <l n="58">La sconsolata prole.</l>
     <l n="59">Di putri nebbie fumiga</l>
     <l n="60">La terra in odio al sole</l>
    </lg>
    <lg n="16">
     <l n="61">Che a pena guarda i poveri</l>
     <l n="62">Campi e i maligni colli,</l>
     <l n="63">Cui nieghi, o padre Libero,</l>
     <l n="64">L'onor de' tuoi rampolli.</l>
    </lg>
    <lg n="17">
     <l n="65">Ivi i giacenti spiriti</l>
     <l n="66">D'amari succhi asperga</l>
     <l n="67">E oblii ne' sonni torbidi</l>
     <l n="68">De' suoi signor la verga.</l>
    </lg>
    <lg n="18">
     <l n="69">A noi tu serbi i vividi</l>
     <l n="70">Estri e gli ardor giocondi,</l>
     <l n="71">Di civil fiamma, o Libero,</l>
     <l n="72">A noi tu i cuori inondi;</l>
    </lg>
    <lg n="19">
     <l n="73">Tu caro a lui che a' teutoni</l>
     <l n="74">Indisse i lunghi affanni</l>
     <l n="75">Ed al cantor lesbiaco</l>
     <l n="76">Spavento de' tiranni.</l>
    </lg>
   </lg>
  </body>
 </text>
</TEI>