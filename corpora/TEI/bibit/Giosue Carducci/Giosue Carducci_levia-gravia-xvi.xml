<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XVI</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XVI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Suono di trasvolanti</l>
     <l n="2">Ale e tremor di luminose forme</l>
     <l n="3">I sereni del ciel deserti empiea,</l>
     <l n="4">E da le caliganti</l>
     <l n="5">Isole al mar che sotto Pola dorme</l>
     <l n="6">Una stupenda vision splendea,</l>
     <l n="7">Quel dì che di Palestro il cavaliero</l>
     <l n="8">Coronossi del bello italo impero.</l>
    </lg>
    <lg n="2">
     <l n="9">Veniano giovinette</l>
     <l n="10">Anime a coro, e ardea la nova etate</l>
     <l n="11">Nel segno del martir più radiosa;</l>
     <l n="12">Nel puro lume erette</l>
     <l n="13">Venian fronti pensose, incoronate</l>
     <l n="14">Di secura canizie gloriosa;</l>
     <l n="15">Sacerdoti e guerrieri, ed inspirati</l>
     <l n="16">Sofi ed artisti, e contemplanti vati.</l>
    </lg>
    <lg n="3">
     <l n="17">Tuoi figli, Italia. E il giorno</l>
     <l n="18">Che 'l tuo nome attestâr, non di frequente</l>
     <l n="19">Popolo gli cerchiava onda solenne.</l>
     <l n="20">Duro silenzio intorno,</l>
     <l n="21">E il ceffo del carnefice imminente,</l>
     <l n="22">E l'atro coruscar de la bipenne.</l>
     <l n="23">Chinârsi: e te cercò l'occhio smarrito</l>
     <l n="24">Tra 'l dileguar del mondo e l'infinito.</l>
    </lg>
    <lg n="4">
     <l n="25">Quei le livide note</l>
     <l n="26">Mostran del laccio, a quei solco vermiglio</l>
     <l n="27">Viaggia il collo e 'l fero taglio attesta:</l>
     <l n="28">Chi da l'occhiaie vòte</l>
     <l n="29">Tabe distilla, e chi tra ciglio e ciglio</l>
     <l n="30">Franta dal piombo ha la superba testa.</l>
     <l n="31">Ma come sol levante or lampeggiando</l>
     <l n="32">Splende ogni piaga; e procedon cantando.</l>
    </lg>
    <lg n="5">
     <l n="33">— Sei tu, sei tu, che al forte</l>
     <l n="34">Sposo poggiata da gli avelli oscuri,</l>
     <l n="35">Reina di virtude, il soglio premi?</l>
     <l n="36">Oh sei tu cui la morte</l>
     <l n="37">Trionfi maturava e i morituri</l>
     <l n="38">Salutâr lieti ne' sospiri estremi?</l>
     <l n="39">Salutaro immortal come la bella</l>
     <l n="40">Che t'irraggia la fronte esperia stella?</l>
    </lg>
    <lg n="6">
     <l n="41">O surta negli amari</l>
     <l n="42">Tramiti de l'esilio, o de' sepulti</l>
     <l n="43">Tra l'urne in sospettose ombre nudrita;</l>
     <l n="44">Chi nel dolor t'è pari?</l>
     <l n="45">Chi ne la gloria? A' barbari tumulti</l>
     <l n="46">Nel sol de le battaglie a pena uscita,</l>
     <l n="47">Tu pugni e vinci, t'addimostri e regni,</l>
     <l n="48">E novo ordin di tempi al mondo insegni.</l>
    </lg>
    <lg n="7">
     <l n="49">Madre e signora nostra,</l>
     <l n="50">Idea de' sapienti, amor de' vati,</l>
     <l n="51">E sommo premio a chi per te morìa,</l>
     <l n="52">Il tuo cinto s'inostra</l>
     <l n="53">Nel sangue de gli eroi che Dio t'ha dati.</l>
     <l n="54">Verde ride il tuo velo a la giulìa</l>
     <l n="55">Primavera d'amore, ondeggia bianco</l>
     <l n="56">Il regal manto da l'augusto fianco.</l>
    </lg>
    <lg n="8">
     <l n="57">Te non furor di brando</l>
     <l n="58">Non di coperte industrie avvolgimento</l>
     <l n="59">Serena rilevò ne l'alto stato;</l>
     <l n="60">Ma fede che inneggiando</l>
     <l n="61">Sorvola a i roghi, ma speme che al lento</l>
     <l n="62">Ceppo s'invola co 'l pensiero alato,</l>
     <l n="63">Ma carità che di più forte stampa</l>
     <l n="64">Segna l'ordin civile e al bene avvampa.</l>
    </lg>
    <lg n="9">
     <l n="65">Da lacrimosa etade</l>
     <l n="66">Non chiede il regno tuo titol bugiardo</l>
     <l n="67">Che bestemmiando Dio da Dio si dice,</l>
     <l n="68">Quando le poche spade</l>
     <l n="69">Mieteano i molti, ed il terror codardo,</l>
     <l n="70">Partite anime e terre, ebbe tutrice</l>
     <l n="71">Del delitto la forza: un fiero e stolto</l>
     <l n="72">Su gli scudi barbarici soffolto.</l>
    </lg>
    <lg n="10">
     <l n="73">Tu de l'eterno dritto</l>
     <l n="74">Vendicatrice e de le nove genti</l>
     <l n="75">Araldo, Italia, il Campidoglio ascendi.</l>
     <l n="76">Tuoni il romano editto</l>
     <l n="77">Con altra voce, e a' popoli gementi</l>
     <l n="78">Ne l'ombra de la morte, Italia, splendi.</l>
     <l n="79">Accorran teco a la suprema guerra</l>
     <l n="80">Gli schiavi sparsi su l'oppressa terra.</l>
    </lg>
   </lg>
  </body>
 </text>
</TEI>