<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - II</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - II</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sbarrate la soglia, chiudete ogni varco,</l>
     <l n="2">Gittatemi intorno densissimo un vel!</l>
     <l n="3">D'orribile sogno mi preme l'incarco:</l>
     <l n="4">Ho visto di giallo rifulgere il ciel.</l>
    </lg>
    <lg n="2">
     <l n="5">Un lezzo nefando d'avello e di fogna</l>
     <l n="6">Uscia dal palagio che a fronte ci sta:</l>
     <l n="7">Le vecchie campane sonavano a gogna</l>
     <l n="8">Di Piero Capponi per l'ampia città,</l>
    </lg>
    <lg n="3">
     <l n="9">E giù da' bei colli che a' dì del cimento</l>
     <l n="10">Tonavan la morte su 'l fulvo stranier</l>
     <l n="11">Un suon di letane scendea lento lento</l>
     <l n="12">E pallide torme dicean – Miserer. –</l>
    </lg>
    <lg n="4">
     <l n="13">Con giunte le mani prostrato il Ferruccio</l>
     <l n="14">Al reo Maramaldo chiedeva mercé,</l>
     <l n="15">E Gian de la Bella levato il cappuccio</l>
     <l n="16">Mostrava lo schiaffo che Berto gli diè.</l>
    </lg>
    <lg n="5">
     <l n="17">E Dante Alighieri vestito da zanni</l>
     <l n="18">Laggiù in Santa Croce facea 'l ciceron.</l>
     <l n="19">Diceva – Signori, badatevi a' panni!</l>
     <l n="20">Entrate, signori: voi siete i padron.</l>
    </lg>
    <lg n="6">
     <l n="21">Che importa se l'onta più, meno, ci frutti?</l>
     <l n="22">Io sono poeta, né so mercantar.</l>
     <l n="23">Il ghetto d'Italia dischiuso è per tutti.</l>
     <l n="24">Al popol d'Italia chi un calcio vuol dar? –</l>
    </lg>
    <lg n="7">
     <l n="25">E dietro una tomba vid'io Machiavello</l>
     <l n="26">De gli occhi ammiccare con un che passò</l>
     <l n="27">E dir sotto voce – Crin morbido e bello,</l>
     <l n="28">Sen largo ha mia madre; né dice mai no.</l>
    </lg>
    <lg n="8">
     <l n="29">Son fòri fulgenti di dorie colonne</l>
     <l n="30">I talami aperti di sue voluttà:</l>
     <l n="31">Su 'l gran Campidoglio si scigne le gonne</l>
     <l n="32">E nuda su l'urna di Scipio si dà. –</l>
    </lg>
   </lg>
  </body>
 </text>
</TEI>