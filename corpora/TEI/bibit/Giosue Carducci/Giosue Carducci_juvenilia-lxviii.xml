<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">14</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che prega il vate, il libero</l>
     <l n="2">Vate che prega e vuole,</l>
     <l n="3">Adorno in veste candida,</l>
     <l n="4">Vòlto al nascente sole;</l>
     <l n="5">Mentre Gliceria unanime,</l>
     <l n="6">Cui le Grazie educaro al mite amor,</l>
     <l n="7">Con pia cura a i domestici</l>
     <l n="8">Numi il votivo altare ombra di fior?</l>
    </lg>
    <lg n="2">
     <l n="9">Che a gli agi suoi rinnovino</l>
     <l n="10">Ben cento solchi i duri</l>
     <l n="11">Giovenchi? o ver che fervida</l>
     <l n="12">Vendemmia gli maturi</l>
     <l n="13">Dove tepe la ligure</l>
     <l n="14">Maremma e verna il suo paterno mar</l>
     <l n="15">E dove gli avi improvvidi</l>
     <l n="16">Né un avel di famiglia a lui lasciâr?</l>
    </lg>
    <lg n="3">
     <l n="17">Altri il crociato orgoglio</l>
     <l n="18">Tra un aureo vulgo estolla,</l>
     <l n="19">E i vili ozi gli prosperi</l>
     <l n="20">La mal redata zolla.</l>
     <l n="21">A me sorrida un tenue</l>
     <l n="22">Lare e l'italo bacco empia il bicchier</l>
     <l n="23">Tra gli amici che liberi</l>
     <l n="24">Assentano fremendo al carme auster.</l>
    </lg>
    <lg n="4">
     <l n="25">Non io vorrò che facili</l>
     <l n="26">Pieghin le orecchie altiere</l>
     <l n="27">I grandi al carezzevole</l>
     <l n="28">Suon de le mie preghiere:</l>
     <l n="29">Non io libare a l'aureo</l>
     <l n="30">Pluto da la febea tazza vorrò.</l>
     <l n="31">E non le muse indocili</l>
     <l n="32">Fra i lusingati prandi inebrierò.</l>
    </lg>
    <lg n="5">
     <l n="33">Prego: de' serti lirici</l>
     <l n="34">Se me la patria Serra</l>
     <l n="35">Degno produsse; e il fremito</l>
     <l n="36">Del mar tósco, e la terra</l>
     <l n="37">Dove in gran solitudine</l>
     <l n="38">L'ombra di Populonia e il nome sta,</l>
     <l n="39">Aspro garzone crebbero</l>
     <l n="40">Me tra i fantasmi de l'antica età;</l>
    </lg>
    <lg n="6">
     <l n="41">Prego: a la sacra Italia</l>
     <l n="42">Suoni il mio carme, e fiero</l>
     <l n="43">Surga ne l'ira, vindice</l>
     <l n="44">Del romuleo pensiero.</l>
     <l n="45">Che se ne' campi memori</l>
     <l n="46">De la clade che ancora ulta non fu</l>
     <l n="47">Scenda a pugnar con impeto</l>
     <l n="48">D'odio maturo l'itala virtù,</l>
    </lg>
    <lg n="7">
     <l n="49">In me, non nato a molcere</l>
     <l n="50">Con serva man la lira,</l>
     <l n="51">Di tua grand'alma un'aura</l>
     <l n="52">Possente Alceo, respira;</l>
     <l n="53">Allora che su la ferrea</l>
     <l n="54">Corda battendo con la man viril</l>
     <l n="55">Guatavi altero immobile</l>
     <l n="56">De l'aste il flutto e il vasto impeto ostil.</l>
    </lg>
    <lg n="8">
     <l n="57">Rapia la nota eolia</l>
     <l n="58">La giovenil coorte,</l>
     <l n="59">Che de le spose immemore</l>
     <l n="60">Ruinava a la morte.</l>
     <l n="61">E tu cantavi l'isole</l>
     <l n="62">De' beati ove il forte Ercol migrò</l>
     <l n="63">E dove aspetta Tèseo</l>
     <l n="64">Chi la cara a la patria alma versò.</l>
    </lg>
    <lg n="9">
     <l n="65">Ma il fior del sangue ellenico</l>
     <l n="66">A te d'intorno ardenti</l>
     <l n="67">Co' peàna premevano</l>
     <l n="68">I tiranni fuggenti;</l>
     <l n="69">Poi ne la danza pirrica</l>
     <l n="70">Scudo a scudo battendo e piè con piè</l>
     <l n="71">Incoronâr le patere</l>
     <l n="72">Sopra la morte di Mirsilo re.</l>
    </lg>
    <lg n="10">
     <l n="73">O sacri tempi! o liberi</l>
     <l n="74">Vati correnti in guerra,</l>
     <l n="75">Poi tra le danze e i calici</l>
     <l n="76">Cantanti su la terra</l>
     <l n="77">Salvata! Oggi una pallida</l>
     <l n="78">Nube di tedio e terra e ciel coprì,</l>
     <l n="79">E il carme è voce inutile</l>
     <l n="80">E il vate un'ombra de gli antichi dì.</l>
    </lg>
    <lg n="11">
     <l n="81">Dunque posiam. Ma l'ozio</l>
     <l n="82">Muto non sia né vile;</l>
     <l n="83">Sì trascorrendo liberi</l>
     <l n="84">Per la stagion servile</l>
     <l n="85">Mediteremo i cantici</l>
     <l n="86">De le memori glorie e del disir,</l>
     <l n="87">Come già i padri italici,</l>
     <l n="88">Li sdegni e i ferri esercitando, udîr.</l>
    </lg>
    <lg n="12">
     <l n="89">Salve, o mia patria! Ed arida</l>
     <l n="90">Stia questa lingua viva,</l>
     <l n="91">Se di te mai dimentico</l>
     <l n="92">Son dov'io pensi o scriva.</l>
     <l n="93">Tuo, santa patria, è l'impeto</l>
     <l n="94">Che sale a i carmi da l'acceso cor</l>
     <l n="95">E l'acre tedio e il fulgido</l>
     <l n="96">Telo de l'ira e l'elegia d'amor.</l>
    </lg>
    <lg n="13">
     <l n="97">Folle censore e stupido</l>
     <l n="98">Cantor di vecchie fole</l>
     <l n="99">Me chiami pure, o Italia,</l>
     <l n="100">La tua diversa prole:</l>
     <l n="101">Adulator di trepidi</l>
     <l n="102">Liberti e vili sofi io non sarò.</l>
     <l n="103">Che se nel reo servizio</l>
     <l n="104">Precipitar co 'l vulgo anch'io dovrò,</l>
    </lg>
    <lg n="14">
     <l n="105">Su 'l corpo mio Gliceria</l>
     <l n="106">Sparga le care chiome</l>
     <l n="107">E ne le insonni tenebre</l>
     <l n="108">Chiami il mio vuoto nome,</l>
     <l n="109">Immaturo compongami</l>
     <l n="110">Del fratel generoso entro l'avel</l>
     <l n="111">La madre, ed orbo vagoli</l>
     <l n="112">Il padre infermo entro il deserto ostel.</l>
    </lg>
   </lg>
  </body>
 </text>
</TEI>