<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - III</title>
    <author>Giosue Carducci</author>
   </titleStmt>
   <extent>
    <measure unit="stanza">16</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - III</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ahi ahi l'ora nefanda! Dal Tebro fiutando la preda</l>
     <l n="2">la lupa vaticana s'abbatte su l'Erìdano.</l>
    </lg>
    <lg n="2">
     <l n="3">De la bocca agognante con l'atra mefite ella fuga</l>
     <l n="4">turbato l'usignolo tra gli allori cantando.</l>
    </lg>
    <lg n="3">
     <l n="5">D'Armida e di Rinaldo cantava: cantava Clorinda</l>
     <l n="6">con l'elmo e l'auree trecce, ed Erminia soave.</l>
    </lg>
    <lg n="4">
     <l n="7">Salgono su per l'aere dal canto le imagini: bionde</l>
     <l n="8">maliarde sorprese dal lusingato amore:</l>
    </lg>
    <lg n="5">
     <l n="9">vergini sospirose, che timide i ceruli sguardi</l>
     <l n="10">giran, chinando il viso pallido di desio.</l>
    </lg>
    <lg n="6">
     <l n="11">Tutte fuggîr le belle davanti a la lupa, che tetra</l>
     <l n="12">digrigna i bianchi denti, mette ululati e avanza.</l>
    </lg>
    <lg n="7">
     <l n="13">Tutti su' grandi scudi velaro i guerrieri le croci,</l>
     <l n="14">e dileguâr fantasmi per le insorte tenèbre.</l>
    </lg>
    <lg n="8">
     <l n="15">La lupa con un guizzo del rabido artiglio la bianca</l>
     <l n="16">aquila ghermì al petto, la straziò ne l'ale.</l>
    </lg>
    <lg n="9">
     <l n="17">Maledetta sie tu, maledetta sempre, dovunque</l>
     <l n="18">gentilezza fiorisce, nobiltade apre il volo,</l>
    </lg>
    <lg n="10">
     <l n="19">sii maledetta, o vecchia vaticana lupa cruenta,</l>
     <l n="20">maledetta da Dante, maledetta pe 'l Tasso.</l>
    </lg>
    <lg n="11">
     <l n="21">Tu lo spegnesti, tu; malata l'Italia traesti</l>
     <l n="22">co 'l suo poeta a l'ombra perfida de' cenobii.</l>
    </lg>
    <lg n="12">
     <l n="23">Pallido, grigio, curvo, barcollante, al braccio il sostiene</l>
     <l n="24">un alto prete rosso di porpora e salute.</l>
    </lg>
    <lg n="13">
     <l n="25">O Garibaldi, vieni! L'espiazione d'Italia</l>
     <l n="26">con la virtù d'Italia su questo colle adduci.</l>
    </lg>
    <lg n="14">
     <l n="27">Corra nobile sangue d'Arganti e Tancredi novelli</l>
     <l n="28">risorti da Camillo per la Solima nostra.</l>
    </lg>
    <lg n="15">
     <l n="29">Che Sant'Onofrio? È questa la vetta superba di Giano,</l>
     <l n="30">fortezza de' Quiriti, cuna santa d'Italia:</l>
    </lg>
    <lg n="16">
     <l n="31">onde io, Ferrara, madre de ritale muse seconda,</l>
     <l n="32">questo vindice canto su 'l nostro Po t'invio.</l>
    </lg>
   </lg>
  </body>
 </text>
</TEI>