<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su i campi di Marengo batte la luna; fósco</l>
     <l n="2">Tra la Bormida e il Tanaro s'agita e mugge un bosco;</l>
     <l n="3">Un bosco d'alabarde, d'uomini e di cavalli,</l>
     <l n="4">Che fuggon d'Alessandria da i mal tentati valli.</l>
    </lg>
    <lg n="2">
     <l n="5">D'alti fuochi Alessandria giù giù da l'Apennino</l>
     <l n="6">Illumina la fuga del Cesar ghibellino:</l>
     <l n="7">I fuochi de la lega rispondon da Tortona,</l>
     <l n="8">E un canto di vittoria ne la pia notte suona:</l>
    </lg>
    <lg n="3">
     <l n="9">– Stretto è il leon di Svevia entro i latini acciari:</l>
     <l n="10">Ditelo, o fuochi, a i monti, a i colli, a i piani, a i mari.</l>
     <l n="11">Diman Cristo risorge: de la romana prole</l>
     <l n="12">Quanta novella gloria vedrai dimani, o sole! –</l>
    </lg>
    <lg n="4">
     <l n="13">Ode, e, poggiato il capo su l'alta spada, il sire</l>
     <l n="14">Canuto d'Hohenzollern pensa tra sé – Morire</l>
     <l n="15">Per man di mercatanti che cinsero pur ieri</l>
     <l n="16">A i lor mal pingui ventri l'acciar de' cavalieri! –</l>
    </lg>
    <lg n="5">
     <l n="17">E il vescovo di Spira, a cui cento convalli</l>
     <l n="18">Empion le botti e cento canonici gli stalli,</l>
     <l n="19">Mugola – O belle torri de la mia cattedrale,</l>
     <l n="20">Chi vi canterà messa la notte di natale? –</l>
    </lg>
    <lg n="6">
     <l n="21">E il conte palatino Ditpoldo, a cui la bionda</l>
     <l n="22">Chioma per l'agil collo rose e ligustri inonda,</l>
     <l n="23">Pensa – Dal Reno il canto de gli elfi per la bruna</l>
     <l n="24">Notte va: Tecla sogna al lume de la luna. –</l>
    </lg>
    <lg n="7">
     <l n="25">E dice il magontino arcivescovo – A canto</l>
     <l n="26">De la mazza ferrata io porto l'olio santo:</l>
     <l n="27">Ce n'è per tutti. Oh almeno foste de l'alpe a' varchi,</l>
     <l n="28">Miei poveri muletti d'italo argento carchi! –</l>
    </lg>
    <lg n="8">
     <l n="29">E il conte del Tirolo – Figliuol mio, te domane</l>
     <l n="30">Saluterà de l'Alpi il sole ed il mio cane:</l>
     <l n="31">Tuoi l'uno e l'altro: io, cervo sorpreso da villani,</l>
     <l n="32">Cadrò sgozzato in questi grigi lombardi piani. –</l>
    </lg>
    <lg n="9">
     <l n="33">Solo, a piedi, nel mezzo del campo, al corridore</l>
     <l n="34">Suo presso, riguardava nel ciel l'imperatore:</l>
     <l n="35">Passavano le stelle su 'l grigio capo; nera</l>
     <l n="36">Dietro garria co 'l vento l'imperial bandiera.</l>
    </lg>
    <lg n="10">
     <l n="37">A' fianchi, di Boemia e di Polonia i regi</l>
     <l n="38">Scettro e spada reggevano, del santo impero i fregi,</l>
     <l n="39">Quando stanche languirono le stelle, e rosseggianti</l>
     <l n="40">Ne l'alba parean l'Alpi, Cesare disse – Avanti!</l>
    </lg>
    <lg n="11">
     <l n="41">A cavallo, o fedeli! Tu, Wittelsbach, dispiega</l>
     <l n="42">Il sacro segno in faccia de la lombarda lega.</l>
     <l n="43">Tu intima, o araldo: Passa l'imperator romano,</l>
     <l n="44">Del divo Giulio erede, successor di Traiano. –</l>
    </lg>
    <lg n="12">
     <l n="45">Deh come allegri e rapidi si sparsero gli squilli</l>
     <l n="46">De le trombe teutoniche fra il Tanaro ed il Po,</l>
     <l n="47">Quando in cospetto a l'aquila gli animi ed i vessilli</l>
     <l n="48">D'Italia s'inchinarono e Cesare passò!</l>
    </lg>
   </lg>
  </body>
 </text>
</TEI>