<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XLI</title>
    <author>Giosue Carducci</author>
   </titleStmt>
   <extent>
    <measure unit="stanza">6</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XLI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gli amici a cui dissi d'amor parole</l>
     <l n="2">Peggio m'han fatto ed ho spezzato il cuor:</l>
     <l n="3">Spezzato ho il cuor, ma là su alto il sole</l>
     <l n="4">Ride e saluta al mese de l'amor.</l>
    </lg>
    <lg n="2">
     <l n="5">Primavera fiorisce: allegri cori</l>
     <l n="6">D'augelli empiono il bosco giovenil:</l>
     <l n="7">Virginee ridon le fanciulle e i fiori:</l>
     <l n="8">Oh come orribil sei, mondo gentil!</l>
    </lg>
    <lg n="3">
     <l n="9">L'Orco vogl'io: miglior le piaggie bige</l>
     <l n="10">Danno asilo a i dolenti: ivi non più</l>
     <l n="11">Contrasto e scherno. Oh, meglio de la Stige</l>
     <l n="12">Errar su le notturne acque là giù.</l>
    </lg>
    <lg n="4">
     <l n="13">Il triste mormorio de l'onde lente,</l>
     <l n="14">De le figlie di Stinfalo il gracchiar,</l>
     <l n="15">La canzon de l'Eumenidi stridente,</l>
     <l n="16">Il continuo di Cerbero latrar,</l>
    </lg>
    <lg n="5">
     <l n="17">Son fiera cosa che al dolor s'accorda:</l>
     <l n="18">Di dolore ogni cosa ha vista e suon</l>
     <l n="19">Ove impera su l'ombre Ecate sorda</l>
     <l n="20">Ed eterno del pianto ulula il tuon.</l>
    </lg>
    <lg n="6">
     <l n="21">Ma qua su come e di che duro oltraggio</l>
     <l n="22">E sole e rose a me fiedono il cuor!</l>
     <l n="23">M'insulta il ciel, l'azzurro ciel di maggio...</l>
     <l n="24">O mondo bello, tu sei pien d'orror!</l>
    </lg>
   </lg>
  </body>
 </text>
</TEI>