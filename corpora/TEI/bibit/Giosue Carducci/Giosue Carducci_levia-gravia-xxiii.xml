<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XXIII</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E tu, se d'echeggianti</l>
     <l n="2">Valli, o borea, dal grembo, o errando in selva</l>
     <l n="3">Di pin canora, o stretto in chiostri orrendi,</l>
     <l n="4">Voce d'umani pianti</l>
     <l n="5">E sibilo di tibie e de la belva</l>
     <l n="6">Ferita il rugghio in mille suoni rendi,</l>
     <l n="7">Borea, mi piaci. E te, solingo verno,</l>
     <l n="8">Là su quell'alpe volentieri io scerno.</l>
    </lg>
    <lg n="2">
     <l n="9">Una caligin bianca</l>
     <l n="10">Empie l'aer dormente, e si confonde</l>
     <l n="11">Co 'l pian nevato a l'orizzonte estremo.</l>
     <l n="12">Tenue rosseggia e stanca</l>
     <l n="13">Del sol la ruota, e tra i vapor s'asconde,</l>
     <l n="14">Com'occhio uman di sue palpèbre scemo.</l>
     <l n="15">E non augel, non aura in tra le piante,</l>
     <l n="16">Non canto di fanciulla o viandante;</l>
    </lg>
    <lg n="3">
     <l n="17">Ma il cigolar de' rami</l>
     <l n="18">Sotto il peso ineguale affaticati</l>
     <l n="19">E del gel che si fende il suono arguto.</l>
     <l n="20">Canti Arcadia e richiami</l>
     <l n="21">Zefiro e sua dolce famiglia a i prati:</l>
     <l n="22">Me questo di natura altiero e muto</l>
     <l n="23">Orror più giova. Deh risveglia, Eurilla,</l>
     <l n="24">Nel sopito carbon lieta favilla;</l>
    </lg>
    <lg n="4">
     <l n="25">Ed in me la serena</l>
     <l n="26">Faccia converti e 'l lampeggiar del riso</l>
     <l n="27">Che primavera ove si volga adduce.</l>
     <l n="28">A la sonante scena</l>
     <l n="29">Poi ne attendono i palchi, ove dal viso</l>
     <l n="30">De le accolte bellezze ardore e luce</l>
     <l n="31">E da le chiome e da gl'inserti fiori</l>
     <l n="32">Spira l'april che rinnovella odori.</l>
    </lg>
   </lg>
  </body>
 </text>
</TEI>