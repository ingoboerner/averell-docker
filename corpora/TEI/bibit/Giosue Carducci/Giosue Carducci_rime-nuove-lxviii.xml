<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">21</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Co 'l raggio de l'april nuovo che inonda</l>
     <l n="2">Roseo la stanza tu sorridi ancora</l>
     <l n="3">Improvvisa al mio cuore, o Maria bionda;</l>
    </lg>
    <lg n="2">
     <l n="4">E il cuor che t'obliò, dopo tant'ora</l>
     <l n="5">Di tumulti oziosi in te riposa,</l>
     <l n="6">O amor mio primo, o d'amor dolce aurora.</l>
    </lg>
    <lg n="3">
     <l n="7">Ove sei? senza nozze e sospirosa</l>
     <l n="8">Non passasti già tu; certo il natio</l>
     <l n="9">Borgo ti accoglie lieta madre e sposa;</l>
    </lg>
    <lg n="4">
     <l n="10">Ché il fianco baldanzoso ed il restio</l>
     <l n="11">Seno a i freni del vel promettean troppa</l>
     <l n="12">Gioia d'amplessi al marital desio.</l>
    </lg>
    <lg n="5">
     <l n="13">Forti figli pendean da la tua poppa</l>
     <l n="14">Certo, ed or baldi un tuo sguardo cercando</l>
     <l n="15">Al mal domo caval saltano in groppa.</l>
    </lg>
    <lg n="6">
     <l n="16">Com'eri bella, o giovinetta, quando</l>
     <l n="17">Tra l'ondeggiar de' lunghi solchi uscivi</l>
     <l n="18">Un tuo serto di fiori in man recando,</l>
    </lg>
    <lg n="7">
     <l n="19">Alta e ridente, e sotto i cigli vivi</l>
     <l n="20">Di selvatico fuoco lampeggiante</l>
     <l n="21">Grande e profondo l'occhio azzurro aprivi!</l>
    </lg>
    <lg n="8">
     <l n="22">Come 'l cìano seren tra 'l biondeggiante</l>
     <l n="23">Or de le spiche, tra la chioma filava</l>
     <l n="24">Fioria quell'occhio azzurro; e a te d'avante</l>
    </lg>
    <lg n="9">
     <l n="25">La grande estate, e intorno, fiammeggiava;</l>
     <l n="26">Sparso tra' verdi rami il sol ridea</l>
     <l n="27">Del melogran, che rosso scintillava.</l>
    </lg>
    <lg n="10">
     <l n="28">Al tuo passar, siccome a la sua dea,</l>
     <l n="29">Il bel pavon l'occhiuta coda apria</l>
     <l n="30">Guardando, e un rauco grido a te mettea.</l>
    </lg>
    <lg n="11">
     <l n="31">Oh come fredda indi la vita mia,</l>
     <l n="32">Come oscura e incresciosa è trapassata!</l>
     <l n="33">Meglio era sposar te, bionda Maria!</l>
    </lg>
    <lg n="12">
     <l n="34">Meglio ir tracciando per la sconsolata</l>
     <l n="35">Boscaglia al piano il bufolo disperso,</l>
     <l n="36">Che salta fra la macchia e sosta e guata,</l>
    </lg>
    <lg n="13">
     <l n="37">Che sudar dietro al piccioletto verso!</l>
     <l n="38">Meglio oprando oblïar, senza indagarlo,</l>
     <l n="39">Questo enorme mister de l'universo!</l>
    </lg>
    <lg n="14">
     <l n="40">Or freddo, assiduo del pensiero il tarlo</l>
     <l n="41">Mi trafora il cervello, ond'io dolente</l>
     <l n="42">Misere cose scrivo e tristi parlo.</l>
    </lg>
    <lg n="15">
     <l n="43">Guasti i muscoli e il cuor da la rea mente,</l>
     <l n="44">Corrose l'ossa dal malor civile,</l>
     <l n="45">Mi divincolo in van rabbiosamente.</l>
    </lg>
    <lg n="16">
     <l n="46">Oh lunghe al vento sussurranti file</l>
     <l n="47">De' pioppi! oh a le bell'ombre in su 'l sacrato</l>
     <l n="48">Ne i dì solenni rustico sedile,</l>
    </lg>
    <lg n="17">
     <l n="49">Onde bruno si mira il piano arato</l>
     <l n="50">E verdi quindi i colli e quindi il mare</l>
     <l n="51">Sparso di vele, e il campo santo è a lato!</l>
    </lg>
    <lg n="18">
     <l n="52">Oh dolce tra gli eguali il novellare</l>
     <l n="53">Su 'l quieto meriggio, e a le rigenti</l>
     <l n="54">Sere accogliersi intorno al focolare!</l>
    </lg>
    <lg n="19">
     <l n="55">Oh miglior gloria, a i figliuoletti intenti</l>
     <l n="56">Narrar le forti prove e le sudate</l>
     <l n="57">Cacce ed i perigliosi avvolgimenti</l>
    </lg>
    <lg n="20">
     <l n="58">Ed a dito segnar le profondate</l>
     <l n="59">Oblique piaghe nel cignal supino,</l>
     <l n="60">Che perseguir con frottole rimate</l>
    </lg>
    <lg n="21">
     <l n="61">I vigliacchi d'Italia e Trissottino.</l>
    </lg>
   </lg>
  </body>
 </text>
</TEI>