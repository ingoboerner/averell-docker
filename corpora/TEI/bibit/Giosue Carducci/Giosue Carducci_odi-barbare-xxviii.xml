<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O desiata verde solitudine</l>
     <l n="2">lungi al rumor de gli uomini!</l>
     <l n="3">qui due con noi divini amici vengono,</l>
     <l n="4">vino ed amore, o Lidia.</l>
    </lg>
    <lg n="2">
     <l n="5">Deh come ride nel cristallo nitido</l>
     <l n="6">Lieo, l'eterno giovine!</l>
     <l n="7">come ne gli occhi tuoi, fulgida Lidia,</l>
     <l n="8">trionfa amore e sbendasi!</l>
    </lg>
    <lg n="3">
     <l n="9">Il sol traguarda basso ne la pergola,</l>
     <l n="10">e si rifrange roseo</l>
     <l n="11">nel mio bicchiere: aureo scintilla e tremola</l>
     <l n="12">fra le tue chiome, o Lidia.</l>
    </lg>
    <lg n="4">
     <l n="13">Fra le tue nere chiome, o bianca Lidia,</l>
     <l n="14">langue una rosa pallida;</l>
     <l n="15">e una dolce a me in cuor tristezza sùbita</l>
     <l n="16">tempra d'amor gl'incendii.</l>
    </lg>
    <lg n="5">
     <l n="17">Dimmi: perché sotto il fiammante vespero</l>
     <l n="18">misteriosi gemiti</l>
     <l n="19">manda il mare là giù? quai canti, o Lidia,</l>
     <l n="20">tra lor quei pini cantano?</l>
    </lg>
    <lg n="6">
     <l n="21">Vedi con che desio quei colli tendono</l>
     <l n="22">le braccia al sole occiduo:</l>
     <l n="23">cresce l'ombra e li fascia: ei par che chiedano</l>
     <l n="24">il bacio ultimo, o Lidia.</l>
    </lg>
    <lg n="7">
     <l n="25">Io chiedo i baci tuoi, se l'ombra avvolgemi,</l>
     <l n="26">Lieo, dator di gioia:</l>
     <l n="27">io chiedo gli occhi tuoi, fulgida Lidia,</l>
     <l n="28">se Iperion precipita.</l>
    </lg>
    <lg n="8">
     <l n="29">E precipita l'ora. O bocca rosea,</l>
     <l n="30">schiuditi: o fior de l'anima,</l>
     <l n="31">o fior del desiderio, apri i tuoi calici:</l>
     <l n="32">o care braccia, apritevi.</l>
    </lg>
   </lg>
  </body>
 </text>
</TEI>