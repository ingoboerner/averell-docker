<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - C</title>
    <author>Giosue Carducci</author>
   </titleStmt>
   <extent>
    <measure unit="stanza">17</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-c</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - C</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - C</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da le vette de l'Etna fumanti</l>
     <l n="2">Ben ti levi, o facella di guerra:</l>
     <l n="3">Su le tombe de' vecchi giganti</l>
     <l n="4">Come bella e terribil sei tu!</l>
     <l n="5">Oh trasvola! per l'itala terra</l>
     <l n="6">Corri, ed empi d'incendio ogni lido!</l>
     <l n="7">Uno il core, uno il patto, uno il grido:</l>
     <l n="8">Né stranier, né oppressori mai più!</l>
    </lg>
    <lg n="2">
     <l n="9">O seduti negli aulici scanni,</l>
     <l n="10">A che i patti mentite e la pace?</l>
     <l n="11">Solo è pace tra servi e tiranni</l>
     <l n="12">Quando morte la lite finì:</l>
     <l n="13">Ma il nemico su 'l campo non giace,</l>
     <l n="14">Né lasciò da la man sanguinante</l>
     <l n="15">La catena che in saldo adamante</l>
     <l n="16">Nel silenzio de' secoli ordì.</l>
    </lg>
    <lg n="3">
     <l n="17">Come il turpe avvoltoio ripara,</l>
     <l n="18">Franto l'ali dal turbine, al covo,</l>
     <l n="19">E ne l'ozio inquieto prepara</l>
     <l n="20">Pur gli artigli la fame ed il vol;</l>
     <l n="21">Vergognando il pericolo novo</l>
     <l n="22">La barbarie le forze rintégra</l>
     <l n="23">Ne le insidie la speme rallegra,</l>
     <l n="24">Pria gli spirti quindi occupa il suol.</l>
    </lg>
    <lg n="4">
     <l n="25">Or su via! Fin che il truce signore</l>
     <l n="26">Tien sol una de l'itale glebe</l>
     <l n="27">E de' regi custodi il terrore</l>
     <l n="28">Tra l'Italia e l'Italia interpon;</l>
     <l n="29">Fin che d'Austria e Boemia la plebe</l>
     <l n="30">Si disseta di Mincio e di Brenta,</l>
     <l n="31">E il cavallo de l'Istro s'avventa</l>
     <l n="32">Dove al passo confini non son;</l>
    </lg>
    <lg n="5">
     <l n="33">Fino al dì, verdi retiche vette,</l>
     <l n="34">Che su voi splenda l'asta latina;</l>
     <l n="35">Sciagurato chi pace promette,</l>
     <l n="36">Chi la mano a la spada non ha!</l>
     <l n="37">Presto in armi! l'antica rapina</l>
     <l n="38">Ceda innanzi a l'eterno diritto!</l>
     <l n="39">Come Amazzoni ardenti al conflitto,</l>
     <l n="40">Presto in armi le cento città!</l>
    </lg>
    <lg n="6">
     <l n="41">O Milan, la tua pingue pianura</l>
     <l n="42">Crebbe pur de le bianche lor ossa,</l>
     <l n="43">E i destrieri sferzò la paura</l>
     <l n="44">Quando inerme il tuo popol ruggì:</l>
     <l n="45">O Milano, a la terza riscossa</l>
     <l n="46">Gitta l'ultima sfida, e t'affretta;</l>
     <l n="47">Il drappel de la morte t'aspetta,</l>
     <l n="48">Ch'è risorto al novissimo dì.</l>
    </lg>
    <lg n="7">
     <l n="49">Bello il sangue che ancor su la gonna</l>
     <l n="50">Tua ducale rosseggia e sfavilla!</l>
     <l n="51">Non forbirlo, o de' Liguri donna;</l>
     <l n="52">Odi, a vespro Palermo sonò!</l>
     <l n="53">Pittamuli, Carbone, Balilla</l>
     <l n="54">Scalzi corran da Prè da Portoria,</l>
     <l n="55">Sotto il nobile segno de i Doria,</l>
     <l n="56">Dietro il sasso che i mille cacciò.</l>
    </lg>
    <lg n="8">
     <l n="57">Dove sono, o Bologna, i possenti,</l>
     <l n="58">I guerrier de la tua Montagnola?</l>
     <l n="59">Quei che incontro a' metalli roventi</l>
     <l n="60">Volan come fanciulle a danzar?</l>
     <l n="61">Non più fren di levitica stola</l>
     <l n="62">Al furor de le sacre tenzoni!</l>
     <l n="63">Spingi in caccia i tuoi torvi leoni!</l>
     <l n="64">Senti il cenno per l'aure squillar!</l>
    </lg>
    <lg n="9">
     <l n="65">O del Mella viragine forte,</l>
     <l n="66">Batti pur su le incudi sonanti,</l>
     <l n="67">Stringi pur in arnesi di morte</l>
     <l n="68">Del tuo ferro il domato rigor;</l>
     <l n="69">Ma rammenta i tuoi pargoli infranti</l>
     <l n="70">Su le soglie, i tuoi vecchi scannati,</l>
     <l n="71">Ed i petti materni frugati</l>
     <l n="72">Da le spade, e l'irriso dolor.</l>
    </lg>
    <lg n="10">
     <l n="73">O Firenze, tua libera prole</l>
     <l n="74">Dorme tutta ne' templi de' padri</l>
     <l n="75">O su' monti ove l'ultimo sole</l>
     <l n="76">Il tuo Decio cadendo attestò?</l>
     <l n="77">Odo un gemito lungo di madri</l>
     <l n="78">Volto al Mincio ed al memore piano</l>
     <l n="79">Gli occhi avvalla riscosso il Germano</l>
     <l n="80">Da le torri vegliate, e tremò:</l>
    </lg>
    <lg n="11">
     <l n="81">Ché un clamor d'irrompente battaglia</l>
     <l n="82">Sorge ancor da la trista pianura,</l>
     <l n="83">E le azzurre sue luci abbarbaglia</l>
     <l n="84">D'incalzanti coorti il fulgor.</l>
     <l n="85">A la cinta de l'ispide mura</l>
     <l n="86">Su correte, o progenie di forti!</l>
     <l n="87">Qui la muta legione de' morti</l>
     <l n="88">Qui vi chiama, ed il conscio furor.</l>
    </lg>
    <lg n="12">
     <l n="89">Chi è costui che cavalca glorioso</l>
     <l n="90">In tra i lampi del ferro e del foco,</l>
     <l n="91">Bello come nel ciel procelloso</l>
     <l n="92">Il sereno Orione compar?</l>
     <l n="93">Ei si noma, e a' suoi cento dièr loco</l>
     <l n="94">Le migliaia da i re congiurate:</l>
     <l n="95">Ei si noma, e città folgorate</l>
     <l n="96">Su le ardenti ruine pugnâr.</l>
    </lg>
    <lg n="13">
     <l n="97">Come tuono di nube disserra</l>
     <l n="98">Ei li sdegni che Italia raguna:</l>
     <l n="99">Ei percuote d'un piede la terra.</l>
     <l n="100">E la terra germoglia guerrier.</l>
     <l n="101">Garibaldi!... Da l'erma laguna</l>
     <l n="102">Leva il capo, o Venezia dolente:</l>
     <l n="103">Tu raccogli, o de l'itala gente</l>
     <l n="104">Madre Roma, lo scettro e l'imper.</l>
    </lg>
    <lg n="14">
     <l n="105">Su, da' monti Carpazi a la Drava,</l>
     <l n="106">Da la Bosnia a le tessale cime,</l>
     <l n="107">Dove geme la Vistola schiava</l>
     <l n="108">Dove suona di pianti il Balcan!</l>
     <l n="109">Su, d'amore nel vampo sublime</l>
     <l n="110">Scoppin l'ire de l'alme segrete!</l>
     <l n="111">Genti oppresse, sorgete, sorgete!</l>
     <l n="112">Ne la pugna vi date la man!</l>
    </lg>
    <lg n="15">
     <l n="113">Da li scogli che frangon l'Egeo,</l>
     <l n="114">Da le rupi ove l'aquile han covo,</l>
     <l n="115">O fratelli di Grecia, al Pireo!</l>
     <l n="116">Contro l'Asia Temistocle è qui.</l>
     <l n="117">Serbo, attendi! su 'l pian di Cossovo</l>
     <l n="118">Grande l'ombra di Lazaro s'alza;</l>
     <l n="119">Marco prence da l'antro fuor balza,</l>
     <l n="120">E il pezzato destriero annitrì.</l>
    </lg>
    <lg n="16">
     <l n="121">Strappa omai de' Corvini la lancia</l>
     <l n="122">Da le sale paterne, o Magiàro;</l>
     <l n="123">Su 'l tuo nero cavallo ti slancia</l>
     <l n="124">A le pugne de i liberi dì.</l>
     <l n="125">In fra 'l gregge che misero e raro</l>
     <l n="126">L'asburghese predon t'ha lasciato,</l>
     <l n="127">Perché piangi, o fratello Croato,</l>
     <l n="128">Il figliuol che in Italia morì?</l>
    </lg>
    <lg n="17">
     <l n="129">In quell'uno che tutti ci fiede,</l>
     <l n="130">Che si pasce del sangue di tutti,</l>
     <l n="131">Di giustizia d'amore di fede</l>
     <l n="132">Tutti armati leviamoci su.</l>
     <l n="133">E tu, fine de gli odii e de i lutti,</l>
     <l n="134">Ardi, o face di guerra, ogni lido!</l>
     <l n="135">Uno il cuore, uno il patto, uno il grido:</l>
     <l n="136">Né stranier né oppressori mai più.</l>
    </lg>
   </lg>
  </body>
 </text>
</TEI>