<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXIX</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Benigno è il sol; de gli uomini al lavoro</l>
     <l n="2">Soccorre e allegro l'ama:</l>
     <l n="3">Per lui curva la vasta mèsse d'oro</l>
     <l n="4">Freme e la falce chiama.</l>
    </lg>
    <lg n="2">
     <l n="5">Egli alto ride al vomero che splende</l>
     <l n="6">In tra le brune zolle</l>
     <l n="7">Umido, mentre il bue lento discende</l>
     <l n="8">Il risolcato colle.</l>
    </lg>
    <lg n="3">
     <l n="9">Sotto il velo de' pampini i gemmanti</l>
     <l n="10">Grappoli infiamma e indora,</l>
     <l n="11">E a gli ebri de l'autunno ultimi canti</l>
     <l n="12">Mesto sorride ancora.</l>
    </lg>
    <lg n="4">
     <l n="13">Egli de la città fra i neri tetti</l>
     <l n="14">Un suo raggio disvia,</l>
     <l n="15">E a la fanciulla va che i giovinetti</l>
     <l n="16">Dì nel lavoro oblia,</l>
    </lg>
    <lg n="5">
     <l n="17">E una canzon di primavera e amore</l>
     <l n="18">Le consiglia; a lei balza</l>
     <l n="19">Il petto, e ne la luce il canto e il cuore,</l>
     <l n="20">Come lodola, inalza.</l>
    </lg>
    <lg n="6">
     <l n="21">Ma tu, luna, abbellir godi co 'l raggio</l>
     <l n="22">Le ruine ed i lutti;</l>
     <l n="23">Maturar nel fantastico viaggio</l>
     <l n="24">Non sai né fior né frutti.</l>
    </lg>
    <lg n="7">
     <l n="25">Dove la fame al buio s'addormenta,</l>
     <l n="26">Tu per le impòste vane</l>
     <l n="27">Entri e la svegli, a ciò che il freddo senta</l>
     <l n="28">E pensi a la dimane.</l>
    </lg>
    <lg n="8">
     <l n="29">Poi su le guglie gotiche ti adorni</l>
     <l n="30">Di lattei languori,</l>
     <l n="31">E civetti a' poeti perdigiorni</l>
     <l n="32">E a' disutili amori.</l>
    </lg>
    <lg n="9">
     <l n="33">Poi scendi in camposanto: ivi rinfreschi</l>
     <l n="34">Pomposa il lume stanco,</l>
     <l n="35">E vieni in gara con le tibie e i teschi</l>
     <l n="36">Di baglior freddo e bianco.</l>
    </lg>
    <lg n="10">
     <l n="37">Odio la faccia tua stupida e tonda,</l>
     <l n="38">L'inamidata cotta,</l>
     <l n="39">Monacella lasciva ed infeconda,</l>
     <l n="40">Celeste päolotta.</l>
    </lg>
   </lg>
  </body>
 </text>
</TEI>