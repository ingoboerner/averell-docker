<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - VIII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - VIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sparsa la faccia bianca</l>
     <l n="2">De la fuggente vita,</l>
     <l n="3">Con la persona stanca</l>
     <l n="4">Abbandonarsi a l'ultima partita</l>
     <l n="5">Lei che sposa virginea</l>
     <l n="6">Pur or ne arrise di beato amor;</l>
    </lg>
    <lg n="2">
     <l n="7">Sentir com'angue gelida</l>
     <l n="8">E questa e quella mano;</l>
     <l n="9">Gli occhi mirar che vitrei</l>
     <l n="10">Orribilmente nuotano nel vano</l>
     <l n="11">Forse in cerca de i pargoli</l>
     <l n="12">A lo sguardo nascosi ahi non al cor,</l>
    </lg>
    <lg n="3">
     <l n="13">De i pargoli che muti</l>
     <l n="14">Intorno al letto stanno</l>
     <l n="15">Rigando i volti arguti</l>
     <l n="16">Di lacrimette, ed il perché non sanno,</l>
     <l n="17">E come sogno i fervidi</l>
     <l n="18">Baci materni penseranno un dì;</l>
    </lg>
    <lg n="4">
     <l n="19">E intorno l'ombra stendersi</l>
     <l n="20">De la morte odiosa,</l>
     <l n="21">Mentre pur su 'l cadavere</l>
     <l n="22">Si lamenta con Dio la madre annosa</l>
     <l n="23">Ch'abbia a compor ne l'ultima</l>
     <l n="24">Pace chi a premer gli occhi suoi nutrì;</l>
    </lg>
    <lg n="5">
     <l n="25">Deh quanta pièta! E pure</l>
     <l n="26">Dolori altri secreti</l>
     <l n="27">Conosco, altre sventure,</l>
     <l n="28">Che di solenni lacrime a' poeti</l>
     <l n="29">Non chieggon pompa. Apritevi,</l>
     <l n="30">De la miseria antri nefandi, a me.</l>
    </lg>
    <lg n="6">
     <l n="31">E tu che in quelle fetide</l>
     <l n="32">Paglie mal sai celare</l>
     <l n="33">La nudità che informasi</l>
     <l n="34">Da l'ossa attratte e orribile si pare</l>
     <l n="35">Tra i pochi cenci luridi,</l>
     <l n="36">Forma dolente umana, oh qual tu se'?</l>
    </lg>
    <lg n="7">
     <l n="37">Il secco occhio splendente</l>
     <l n="38">Con le pupille ignave,</l>
     <l n="39">Il sudor che di lente</l>
     <l n="40">Righe solca le tempia oscure e cave</l>
     <l n="41">E rappreso su l'umida</l>
     <l n="42">Fronte il cinereo mal piovente crin,</l>
    </lg>
    <lg n="8">
     <l n="43">E quel vermiglio lurido</l>
     <l n="44">Ne le saglienti gote,</l>
     <l n="45">Quel faticoso anelito</l>
     <l n="46">Da l'osseo petto cui la tosse scuote</l>
     <l n="47">Acre profonda ed arida,</l>
     <l n="48">Quel sangue de la bocca in su i confin,</l>
    </lg>
    <lg n="9">
     <l n="49">Annunzian, fere scorte,</l>
     <l n="50">La grande ora suprema.</l>
     <l n="51">Al passo de la morte</l>
     <l n="52">Niun la prepara? e niuno è che qui gema?</l>
     <l n="53">Ecco: un parvol si strascica</l>
     <l n="54">Su quelle paglie, e chiede pur del pan;</l>
    </lg>
    <lg n="10">
     <l n="55">E un infante co 'l rabido</l>
     <l n="56">Vagito de la fame</l>
     <l n="57">Contende, ansa, travagliasi</l>
     <l n="58">Co 'l viso macro, con le dita grame,</l>
     <l n="59">Intorno de l'esausta</l>
     <l n="60">Poppa. Ella guarda, e a sé lo stringe in van.</l>
    </lg>
    <lg n="11">
     <l n="61">Lente cadon le braccia,</l>
     <l n="62">Il guardo le si vela,</l>
     <l n="63">E pia morte la faccia</l>
     <l n="64">De gli affamati suoi figli le cela.</l>
     <l n="65">Devoti essi a la livida</l>
     <l n="66">Colpa ed al vorator morbo son già.</l>
    </lg>
    <lg n="12">
     <l n="67">L'uomo, doman, che tolsela</l>
     <l n="68">Vergin bella e pudica,</l>
     <l n="69">Su 'l deforme cadavere</l>
     <l n="70">Darà un guardo tornando a la fatica</l>
     <l n="71">Usata. Ozio di piangere,</l>
     <l n="72">Dritto d'amare il misero non ha.</l>
    </lg>
   </lg>
  </body>
 </text>
</TEI>