<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XLVIII</title>
    <author>Giosue Carducci</author>
   </titleStmt>
   <extent>
    <measure unit="stanza">26</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xlviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XLVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XLVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lalage, io so qual sogno ti sorge dal cuore profondo,</l>
     <l n="2">so quai perduti beni l'occhio tuo vago segue.</l>
    </lg>
    <lg n="2">
     <l n="3">L'ora presente è in vano, non fa che percuotere e fugge;</l>
     <l n="4">sol nel passato è il bello, sol ne la morte è il vero.</l>
    </lg>
    <lg n="3">
     <l n="5">Pone l'ardente Clio su 'l monte de' secoli il piede</l>
     <l n="6">agile, e canta, ed apre l'ali superbe al cielo.</l>
    </lg>
    <lg n="4">
     <l n="7">Sotto di lei volante si scuopre ed illumina l'ampio</l>
     <l n="8">cimitero del mondo, ridele in faccia il sole</l>
    </lg>
    <lg n="5">
     <l n="9">de l'età nova. O strofe, pensier de' miei giovini anni,</l>
     <l n="10">volate omai secure verso gli antichi amori;</l>
    </lg>
    <lg n="6">
     <l n="11">volate pe' cieli, pe' cieli sereni, a la bella</l>
     <l n="12">isola risplendente di fantasia ne' mari.</l>
    </lg>
    <lg n="7">
     <l n="13">Ivi poggiati a l'aste Sigfrido ed Achille alti e biondi</l>
     <l n="14">erran cantando lungo il risonante mare:</l>
    </lg>
    <lg n="8">
     <l n="15">dà fiori a quello Ofelia sfuggita al pallido amante,</l>
     <l n="16">dal sacrificio a questo Ifianassa viene.</l>
    </lg>
    <lg n="9">
     <l n="17">Sotto una verde quercia Rolando con Ettore parla,</l>
     <l n="18">sfolgora Durendala d'oro e di gemme al sole:</l>
    </lg>
    <lg n="10">
     <l n="19">mentre al florido petto richiamasi Andromache il figlio,</l>
     <l n="20">Alda la bella, immota, guarda il feroce sire.</l>
    </lg>
    <lg n="11">
     <l n="21">Conta re Lear chiomato a Edippo errante sue pene,</l>
     <l n="22">con gli occhi incerti Edippo cerca la sfinge ancora:</l>
    </lg>
    <lg n="12">
     <l n="23">la pia Cordelia chiama —Deh, candida Antigone, vieni!</l>
     <l n="24">vieni, o greca sorella! Cantiam la pace a i padri.—</l>
    </lg>
    <lg n="13">
     <l n="25">Elena e Isotta vanno pensose per l'ombra de i mirti,</l>
     <l n="26">il vermiglio tramonto ride a le chiome d'oro:</l>
    </lg>
    <lg n="14">
     <l n="27">Elena guarda l'onde: re Marco ad Isotta le braccia</l>
     <l n="28">apre, ed il biondo capo su la gran barba cade.</l>
    </lg>
    <lg n="15">
     <l n="29">Con la regina scota su 'l lido nel lume di luna</l>
     <l n="30">sta Clitennestra: tuffan le bianche braccia in mare,</l>
    </lg>
    <lg n="16">
     <l n="31">e il mar rifugge gonfio di sangue fervido: il pianto</l>
     <l n="32">de le misere echeggia per lo scoglioso lido.</l>
    </lg>
    <lg n="17">
     <l n="33">Oh lontana a le vie de i duri mortali travagli</l>
     <l n="34">isola de le belle, isola de gli eroi,</l>
    </lg>
    <lg n="18">
     <l n="35">isola de' poeti! Biancheggia l'oceano d'intorno,</l>
     <l n="36">volano uccelli strani per il purpureo cielo.</l>
    </lg>
    <lg n="19">
     <l n="37">Passa crollando i lauri l'immensa sonante epopea</l>
     <l n="38">come turbin di maggio sopra ondeggianti piani;</l>
    </lg>
    <lg n="20">
     <l n="39">o come quando Wagner possente mille anime intona</l>
     <l n="40">a i cantanti metalli; trema a gli umani il core.</l>
    </lg>
    <lg n="21">
     <l n="41">Ah, ma non ivi alcuno de' novi poeti mai surse,</l>
     <l n="42">se non tu forse, Shelley, spirito di titano</l>
    </lg>
    <lg n="22">
     <l n="43">entro virginee forme: dal diro complesso di Teti</l>
     <l n="44">Sofocle a volo tolse te fra gli eroici cori.</l>
    </lg>
    <lg n="23">
     <l n="45">O cuor de' cuori, sopra quest'urna che freddo ti chiude</l>
     <l n="46">adora e tepe e brilla la primavera in fiore.</l>
    </lg>
    <lg n="24">
     <l n="47">O cuor de' cuori, il sole divino padre ti avvolge</l>
     <l n="48">de' suoi raggianti amori, povero muto cuore.</l>
    </lg>
    <lg n="25">
     <l n="49">Fremono freschi i pini per l'aura grande di Roma:</l>
     <l n="50">tu dove sei, poeta del liberato mondo?</l>
    </lg>
    <lg n="26">
     <l n="51">Tu dove sei? m'ascolti? Lo sguardo mio umido fugge</l>
     <l n="52">oltre l'aureliana cerchia su 'l mesto piano.</l>
    </lg>
   </lg>
  </body>
 </text>
</TEI>