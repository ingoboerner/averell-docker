<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - LXXXI</title>
    <author>Giosue Carducci</author>
   </titleStmt>
   <extent>
    <measure unit="stanza">15</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-lxxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - LXXXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - LXXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oggimai che ritornati</l>
     <l n="2">Son di moda e stinchi ed ossa</l>
     <l n="3">E né pure gl'impiccati</l>
     <l n="4">Son sicuri ne la fossa.</l>
     <l n="5">Anche a voi la quiete spiace,</l>
     <l n="6">Fra' Giovanni de la Pace?</l>
    </lg>
    <lg n="2">
     <l n="7">Bravo Nanni, la persona</l>
     <l n="8">Rilevata su bel bello,</l>
     <l n="9">Una santa pedatona</l>
     <l n="10">Voi menaste ne l'avello</l>
     <l n="11">E gridaste – Giuraddio!</l>
     <l n="12">S'è così, ci sono anch'io.</l>
    </lg>
    <lg n="3">
     <l n="13">Su da bravo, Cosimino!</l>
     <l n="14">Vieni fuor con la brigata,</l>
     <l n="15">Metti in pronto il baldacchino,</l>
     <l n="16">E facciam la passeggiata.</l>
     <l n="17">Era tanto che giacevo!</l>
     <l n="18">È tornato il medio evo! –</l>
    </lg>
    <lg n="4">
     <l n="19">Ma da vero ma da vero</l>
     <l n="20">Che n'avete ogni ragione.</l>
     <l n="21">Ecco il presule ed il clero</l>
     <l n="22">A menarvi in processione,</l>
     <l n="23">O soldato trionfante</l>
     <l n="24">De la chiesa militante.</l>
    </lg>
    <lg n="5">
     <l n="25">Viva pur Sandro Manzoni!</l>
     <l n="26">Quant'è mai che s'arrabatta</l>
     <l n="27">Co' filosofi nebbioni</l>
     <l n="28">E gli storici a ciabatta!</l>
     <l n="29">Acqua santa a piena mano,</l>
     <l n="30">Tutto il secolo è cristiano.</l>
    </lg>
    <lg n="6">
     <l n="31">Libertà, indipendenza,</l>
     <l n="32">Paganissima utopia,</l>
     <l n="33">Offendevan la decenza</l>
     <l n="34">De la santa teoria,</l>
     <l n="35">Ora stabile e fondata</l>
     <l n="36">Su l'Europa incantenata.</l>
    </lg>
    <lg n="7">
     <l n="37">Guarda mo', Castelbriante!</l>
     <l n="38">La tua Francia torna a Dio:</l>
     <l n="39">Bonaparte è novo Atlante</l>
     <l n="40">A la cattedra di Pio:</l>
     <l n="41">Fan da Svizzeri a San Piero</l>
     <l n="42">I nipoti di Voltèro.</l>
    </lg>
    <lg n="8">
     <l n="43">Cristo par sia riportato</l>
     <l n="44">Fra' bagagli di Radeschi,</l>
     <l n="45">Su l'altare appuntellato</l>
     <l n="46">Da le picche de' Tedeschi.</l>
     <l n="47">Convertì la baionetta</l>
     <l n="48">Questa terra maledetta.</l>
    </lg>
    <lg n="9">
     <l n="49">Questa terra, che del nostro</l>
     <l n="50">Sangue e pianto è molle ancora,</l>
     <l n="51">Brontolando un paternostro</l>
     <l n="52">Su zappiamo a la buon'ora,</l>
     <l n="53">Per trovare ossa di santi</l>
     <l n="54">O di frati zoccolanti.</l>
    </lg>
    <lg n="10">
     <l n="55">Vo' veder, se l'uso tiene,</l>
     <l n="56">Cristianissima Parigi,</l>
     <l n="57">Abbigliar le Maddalene</l>
     <l n="58">Col soggólo e in panni bigi.</l>
     <l n="59">E mandarle a' lupanari</l>
     <l n="60">Con in petto i reliquari.</l>
    </lg>
    <lg n="11">
     <l n="61">Che t'importa, o razza sfatta,</l>
     <l n="62">De le cose di quaggiù?</l>
     <l n="63">Un fermaglio a la cravatta</l>
     <l n="64">Con un osso di Gesù:</l>
     <l n="65">Una formola d'usura</l>
     <l n="66">Con un passo di Scrittura!</l>
    </lg>
    <lg n="12">
     <l n="67">Che volete? Il cristianesimo</l>
     <l n="68">È un romanzo che fa chiasso.</l>
     <l n="69">Ci scordammo del battesimo,</l>
     <l n="70">Ma cantiamo co 'l compasso</l>
     <l n="71">Com'un'aria di Lucia</l>
     <l n="72">Paternostro e avemaria.</l>
    </lg>
    <lg n="13">
     <l n="73">Presto dunque il reliquario,</l>
     <l n="74">E ben venga il santo novo!</l>
     <l n="75">Tra i compari del lunario</l>
     <l n="76">Anche lui si faccia il covo,</l>
     <l n="77">Avvocato e servigiale</l>
     <l n="78">De la pace universale.</l>
    </lg>
    <lg n="14">
     <l n="79">Bel vedervi, fra' Giovanni,</l>
     <l n="80">Ritto ritto su l'altare,</l>
     <l n="81">E briachi per gli scanni</l>
     <l n="82">I canonici a russare,</l>
     <l n="83">E i devoti bisbiglianti</l>
     <l n="84">Di cambiali e di contanti.</l>
    </lg>
    <lg n="15">
     <l n="85">E le belle penitenti</l>
     <l n="86">Mentre cantan litania</l>
     <l n="87">Affittar nuovi serventi</l>
     <l n="88">Per l'entrata in sagrestia,</l>
     <l n="89">Invocando la Madonna</l>
     <l n="90">Quando s'alzano la gonna.</l>
    </lg>
   </lg>
  </body>
 </text>
</TEI>