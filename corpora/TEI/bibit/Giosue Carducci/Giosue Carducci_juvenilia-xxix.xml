<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXIX</title>
    <author>Giosue Carducci</author>
   </titleStmt>
   <extent>
    <measure unit="stanza">16</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Beviam, se non ci arridano</l>
     <l n="2">Le sacre Muse indarno,</l>
     <l n="3">Ora che artoa caligine</l>
     <l n="4">Preme i laureti d'Arno.</l>
    </lg>
    <lg n="2">
     <l n="5">Gema e ne l'astro pallido</l>
     <l n="6">Stanchi le inferme ciglia</l>
     <l n="7">La scelerata astemia</l>
     <l n="8">Romantica famiglia:</l>
    </lg>
    <lg n="3">
     <l n="9">A noi progenie italica</l>
     <l n="10">Ridan gli dèi del Lazio,</l>
     <l n="11">La madre de gli Eneadi</l>
     <l n="12">E l'armonia d'Orazio.</l>
    </lg>
    <lg n="4">
     <l n="13">M'inganno? o un'aura lirica</l>
     <l n="14">Intorno a me s'aggira?</l>
     <l n="15">Flacco, io ti sento: oh, al memore</l>
     <l n="16">Convivio assisti e spira!</l>
    </lg>
    <lg n="5">
     <l n="17">Or che percuote l'ungaro</l>
     <l n="18">Destrier la valle ocnea,</l>
     <l n="19">E freme il lituo retico</l>
     <l n="20">Dove Maron nascea;</l>
    </lg>
    <lg n="6">
     <l n="21">Or che l'efòd levitico</l>
     <l n="22">La diva Roma oscura,</l>
     <l n="23">E altier di Brenno il milite</l>
     <l n="24">La sacra via misura;</l>
    </lg>
    <lg n="7">
     <l n="25">Qui cupe tazze vuotansi</l>
     <l n="26">Secondo il patrio rito,</l>
     <l n="27">Ben che sia lunge l'arbitro</l>
     <l n="28">Dal libero convito.</l>
    </lg>
    <lg n="8">
     <l n="29">Flacco, il tuo bello Apolline</l>
     <l n="30">Fuggì dal suol latino</l>
     <l n="31">Cedendo innanzi a Teutate</l>
     <l n="32">Ed a l'informe Odino,</l>
    </lg>
    <lg n="9">
     <l n="33">La musa a noi da gelide</l>
     <l n="34">Alpi tedesche or suona,</l>
     <l n="35">Turba un vil gregge i nitidi</l>
     <l n="36">Lavacri d'Elicona:</l>
    </lg>
    <lg n="10">
     <l n="37">Noi pochi e puri (il secolo</l>
     <l n="38">Síeci, se vuol, nemico)</l>
    </lg>
    <lg n="11">
     <l n="39">Libiamo a Febo Apolline</l>
     <l n="40">E al santo carme antico.</l>
    </lg>
    <lg n="12">
     <l n="41">Lenti, e che state? or s'alzino</l>
     <l n="42">Colme le tazze al vóto.</l>
     <l n="43">A le decenti Cariti,</l>
     <l n="44">Ecco, tre nappi io vuoto.</l>
    </lg>
    <lg n="13">
     <l n="45">Sacro a' sapienti è il numero</l>
     <l n="46">De i nappi tre: ma nove</l>
     <l n="47">A noi ne chieggon l'ìmpari</l>
     <l n="48">Figliuole ascree di Giove.</l>
    </lg>
    <lg n="14">
     <l n="49">Né san le dive offendersi</l>
     <l n="50">Del temperato bere,</l>
     <l n="51">Né tu discordi, o Libero,</l>
     <l n="52">Da le virtù severe.</l>
    </lg>
    <lg n="15">
     <l n="53">Anch'ei la tazza intrepido</l>
     <l n="54">Catone al servo chiese,</l>
     <l n="55">Poi ripensando a Cesare</l>
     <l n="56">Il roman ferro prese:</l>
    </lg>
    <lg n="16">
     <l n="57">E, in quel che Bruto vigila</l>
     <l n="58">Su le platonie carte,</l>
     <l n="59">Cass'io tra' lieti cecubi</l>
     <l n="60">Gl'idi aspettò di Marte.</l>
    </lg>
   </lg>
  </body>
 </text>
</TEI>