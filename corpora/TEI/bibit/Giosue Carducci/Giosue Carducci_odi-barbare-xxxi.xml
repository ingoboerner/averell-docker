<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXXI</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXXI</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ricordo. Fulvo il sole tra i rossi vapori e le nubi</l>
     <l n="2">calde al mare scendeva, come un grande clipeo di rame</l>
     <l n="3">che in barbariche pugne corrusca ondeggiando poi cade.</l>
     <l n="4">Castiglioncello in alto fra mucchi di querce ridea</l>
     <l n="5">da le vetrate un folle vermiglio sogghigno di fata.</l>
    </lg>
    <lg n="2">
     <l n="6">Ma io languido e triste (da poco avea scosso la febbre</l>
     <l n="7">maremmana, ed i nervi pesavanmi come di piombo)</l>
     <l n="8">guardava a la finestra. Le rondini rapide i voli</l>
     <l n="9">sgembi tessevan e ritessevano intorno le gronde,</l>
     <l n="10">e le passare brune strepiano al vespro maligno.</l>
    </lg>
    <lg n="3">
     <l n="11">Brevi d'entro la macchia svariavano il piano ed i colli,</l>
     <l n="12">rasi a metà da la falce, in parte ancor mobili e biondi.</l>
     <l n="13">Via per i solchi grigi le stoppie fumavano accese:</l>
     <l n="14">or sì or no veniva su per le aure umide il canto</l>
     <l n="15">de' mietitori, lungo, lontano, piangevole, stanco:</l>
    </lg>
    <lg n="4">
     <l n="16">grave l'afa stringeva l'aer, la marina, le piante.</l>
     <l n="17">Io levai gli occhi al sole —O lume superbo del mondo,</l>
     <l n="18">tu su la vita guardi com'ebro ciclope da l'alto!—</l>
     <l n="19">Gracchiarono i pavoni schernendomi tra i melograni,</l>
     <l n="20">e un vipistrello sperso passommi radendo su 'l capo.</l>
    </lg>
   </lg>
  </body>
 </text>
</TEI>