<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - XXVIII</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">16</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - XXVIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da quel verde, mestamente pertinace tra le foglie</l>
     <l n="2">Gialle e rosse de l'acacia, senza vento una si toglie:</l>
     <l n="3">E con fremito leggero</l>
     <l n="4">Par che passi un'anima.</l>
    </lg>
    <lg n="2">
     <l n="5">Velo argenteo par la nebbia su 'l ruscello che gorgoglia,</l>
     <l n="6">Tra la nebbia nel ruscello cade a perdersi la foglia.</l>
     <l n="7">Che sospira il cimitero,</l>
     <l n="8">Da' cipressi, fievole?</l>
    </lg>
    <lg n="3">
     <l n="9">Improvviso rompe il sole sopra l'umido mattino,</l>
     <l n="10">Navigando tra le bianche nubi l'aere azzurrino:</l>
     <l n="11">Si rallegra il bosco austero</l>
     <l n="12">Già nel verno prèsago.</l>
    </lg>
    <lg n="4">
     <l n="13">A me, prima che l'inverno stringa pur l'anima mia</l>
     <l n="14">Il tuo riso, o sacra luce, o divina poesia!</l>
     <l n="15">Il tuo canto, o padre Omero,</l>
     <l n="16">Pria che l'ombra avvolgami!</l>
    </lg>
   </lg>
  </body>
 </text>
</TEI>