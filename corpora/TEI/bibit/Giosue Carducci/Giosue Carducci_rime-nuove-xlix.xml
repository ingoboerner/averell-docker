<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XLIX</title>
    <author>Giosue Carducci</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xlix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XLIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XLIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel bel mese di maggio</l>
     <l n="2">Io sotterrai l'Amor</l>
     <l n="3">De' nuovi soli al raggio</l>
     <l n="4">Sotto un'acacia in fior.</l>
    </lg>
    <lg n="2">
     <l n="5">Le requie lamentose</l>
     <l n="6">Disser gli augelli in ciel,</l>
     <l n="7">E fu tra gigli e rose</l>
     <l n="8">Del picciol dio l'avel.</l>
    </lg>
    <lg n="3">
     <l n="9">Fu tra le rose e i gigli</l>
     <l n="10">D'un molto amato sen:</l>
     <l n="11">I prati eran vermigli,</l>
     <l n="12">Rideva il ciel seren.</l>
    </lg>
    <lg n="4">
     <l n="13">Una memoria mesta</l>
     <l n="14">Vi posi a vigilar:</l>
     <l n="15">Poteasi de la festa</l>
     <l n="16">Il morto contentar.</l>
    </lg>
    <lg n="5">
     <l n="17">Ahi, ma la tomba è cuna</l>
     <l n="18">Al picciolo vampir!</l>
     <l n="19">Al lume de la luna</l>
     <l n="20">Vuol tutte notti uscir.</l>
    </lg>
    <lg n="6">
     <l n="21">Vien, su le tempie ardenti</l>
     <l n="22">Co' i vanni aperti sta:</l>
     <l n="23">Gli scuote lenti lenti,</l>
     <l n="24">E addormentar mi fa.</l>
    </lg>
    <lg n="7">
     <l n="25">Susurra a l'alma stanca</l>
     <l n="26">Un'ombra ed un ruscel,</l>
     <l n="27">Ed una fronte bianca</l>
     <l n="28">Ride tra un nero vel.</l>
    </lg>
    <lg n="8">
     <l n="29">Così, mentr'ei del mite</l>
     <l n="30">Sonno m'irriga e tien,</l>
     <l n="31">Morde con due ferite</l>
     <l n="32">L'umida tempia e 'l sen.</l>
    </lg>
    <lg n="9">
     <l n="33">Per quelle il rosso sangue</l>
     <l n="34">Tutto mi sugge Amor,</l>
     <l n="35">E vaneggiando langue</l>
     <l n="36">La vita al capo e al cuor.</l>
    </lg>
    <lg n="10">
     <l n="37">Ma, perché più non possa</l>
     <l n="38">Il reo vampiro uscir,</l>
     <l n="39">Dee su l'aperta fossa</l>
     <l n="40">Un prete benedir.</l>
    </lg>
    <lg n="11">
     <l n="41">L'incanto allor si scioglie</l>
     <l n="42">E il morto in cener va;</l>
     <l n="43">Più da vestirsi spoglie</l>
     <l n="44">Il dèmone non ha.</l>
    </lg>
    <lg n="12">
     <l n="45">L'avello del tuo petto.</l>
     <l n="46">O donna, io l'aprirò:</l>
     <l n="47">Il morto piccioletto</l>
     <l n="48">Vedervi dentro io vo':</l>
    </lg>
    <lg n="13">
     <l n="49">Io vo' che putre e mézzo</l>
     <l n="50">Polvere ei torni al fin:</l>
     <l n="51">Prete sarà il disprezzo</l>
     <l n="52">Ed acqua santa il vin.</l>
    </lg>
   </lg>
  </body>
 </text>
</TEI>