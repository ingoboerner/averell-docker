<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXXXVII</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXXXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su l'ostel di città stendardo nero</l>
     <l n="2">– Indietro! – dice al sole ed a l'amore:</l>
     <l n="3">Romba il cannone, nel silenzio fiero,</l>
     <l n="4">Di minuto in minuto ammonitore.</l>
    </lg>
    <lg n="2">
     <l n="5">Gruppo d'antiche statue severo</l>
     <l n="6">Sotto i nunzi incalzantisi con l'ore</l>
     <l n="7">Sembra il popolo: in tutti uno il pensiero</l>
     <l n="8">– Perché viva la patria, oggi si muore. –</l>
    </lg>
    <lg n="3">
     <l n="9">In conspetto a Danton, pallido, enorme,</l>
     <l n="10">Furie di donne sfilano, cacciando</l>
     <l n="11">Gli scalzi figli sol di rabbia armati.</l>
    </lg>
    <lg n="4">
     <l n="12">Marat vede ne l'aria oscure torme</l>
     <l n="13">D'uomini con pugnali erti passando,</l>
     <l n="14">E piove sangue donde son passati.</l>
    </lg>
   </lg>
  </body>
 </text>
</TEI>