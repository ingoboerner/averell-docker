<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime e ritmi - XXIII</title>
    <author>Giosue Carducci</author>
   </titleStmt>
   <extent>
    <measure unit="stanza">9</measure>
    <measure unit="line">18</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-e-ritmi-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime e ritmi - XXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime e ritmi - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che giovinezza nova, che lucidi giorni di gioia</l>
     <l n="2">per la cerula effusa chiarità de l'aprile</l>
    </lg>
    <lg n="2">
     <l n="3">cantano le campane con onde e volate di suoni</l>
     <l n="4">da la città su' poggi lontanamente verdi!</l>
    </lg>
    <lg n="3">
     <l n="5">Da i superati inferni, redimito il crin di vittoria,</l>
     <l n="6">candido, radiante, Cristo risorge al cielo:</l>
    </lg>
    <lg n="4">
     <l n="7">svolgesi da l'inverno il novello anno, e al suo fiore</l>
     <l n="8">già in presagio la messe già la vendemmia ride.</l>
    </lg>
    <lg n="5">
     <l n="9">Ospite nova al mondo, son oggi vent'anni, Maria,</l>
     <l n="10">tu t'affacciasti; e i primi tuoi vagiti coverse</l>
    </lg>
    <lg n="6">
     <l n="11">doppio il suon de le sciolte campane sonanti a la gloria:</l>
     <l n="12">ora e tu ne la gloria de l'età bella stai,</l>
    </lg>
    <lg n="7">
     <l n="13">stai com'uno di questi arboscelli schietti d'aprile</l>
     <l n="14">che a l'aura dolce dànno il bianco roseo fiore.</l>
    </lg>
    <lg n="8">
     <l n="15">Volgasi intorno al capo tuo giovin, deh, l'augure suono</l>
     <l n="16">de le campane anch'oggi di primavera e pasqua!</l>
    </lg>
    <lg n="9">
     <l n="17">cacci il verno ed il freddo, cacci l'odio tristo e l'accidia,</l>
     <l n="18">cacci tutte le forme de la discorde vita!</l>
    </lg>
   </lg>
  </body>
 </text>
</TEI>