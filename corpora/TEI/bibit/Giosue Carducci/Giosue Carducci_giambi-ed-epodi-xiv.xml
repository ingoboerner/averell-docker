<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Giambi ed Epodi - XIV</title>
    <author>Giosue Carducci</author>
   </titleStmt>
   <extent>
    <measure unit="stanza">19</measure>
    <measure unit="line">114</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_giambi-ed-epodi-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Giambi ed Epodi - XIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Giambi ed Epodi - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Superbo! e lui non tocca</l>
     <l n="2">Gentil senso d'amore:</l>
     <l n="3">Motto di rosea bocca</l>
     <l n="4">A lui non scende in core.</l>
     <l n="5">Ei per la via de gli anni</l>
     <l n="6">Tutt'i soavi inganni</l>
    </lg>
    <lg n="2">
     <l n="7">Gittò, gittò la soma</l>
     <l n="8">De le memorie pie;</l>
     <l n="9">E con la mente doma</l>
     <l n="10">Da torve fantasie,</l>
     <l n="11">Solitario, aggrondato,</l>
     <l n="12">Va pe 'l divin creato.</l>
    </lg>
    <lg n="3">
     <l n="13">Amor covava in petto</l>
     <l n="14">Al buon veglio di Teo:</l>
     <l n="15">In lui l'ira e 'l dispetto</l>
     <l n="16">Albergo e nido feo,</l>
     <l n="17">E la Furia pon l'ova,</l>
     <l n="18">E la Musa le cova;</l>
    </lg>
    <lg n="4">
     <l n="19">E guizzan viperette</l>
     <l n="20">Da i sanguinosi vani,</l>
     <l n="21">E fischian su le vette</l>
     <l n="22">De' versi orridi e strani,</l>
     <l n="23">E lingueggiano al sole</l>
     <l n="24">Tra rovi di parole. –</l>
    </lg>
    <lg n="5">
     <l n="25">E pur (m'udite, o voi</l>
     <l n="26">Che un dì mi amaste) ancora</l>
     <l n="27">Dischiude i color suoi</l>
     <l n="28">E in mezzo al cor m'odora</l>
     <l n="29">Più soave che pria</l>
     <l n="30">Il fior di poesia.</l>
    </lg>
    <lg n="6">
     <l n="31">E ne vo' far ghirlande</l>
     <l n="32">Per le fronti severe</l>
     <l n="33">Ove suoi raggi spande</l>
     <l n="34">L'onor et il dovere,</l>
     <l n="35">E per le fronti belle</l>
     <l n="36">Di pudiche donzelle.</l>
    </lg>
    <lg n="7">
     <l n="37">O monti, o fiumi, o prati:</l>
     <l n="38">O amori integri e sani;</l>
     <l n="39">O affetti esercitati</l>
     <l n="40">Fra una schiatta d'umani</l>
     <l n="41">Alta gentile e pura;</l>
     <l n="42">O natura, o natura;</l>
    </lg>
    <lg n="8">
     <l n="43">Da questo reo mercato</l>
     <l n="44">Di falsitadi, anelo</l>
     <l n="45">A voi, come piagato</l>
     <l n="46">Augello al proprio cielo</l>
     <l n="47">Dal fango ond'è implicata</l>
     <l n="48">L'ala al sereno usata.</l>
    </lg>
    <lg n="9">
     <l n="49">Dolci sonate e molli</l>
     <l n="50">Aleggiate, o miei versi,</l>
     <l n="51">Qual d'Imetto da i colli</l>
     <l n="52">Di roseo lume aspersi</l>
     <l n="53">Mormoravan giulivi</l>
     <l n="54">Del bel Cefiso a i rivi</l>
    </lg>
    <lg n="10">
     <l n="55">Gli sciami de le attee</l>
     <l n="56">Api, ed allora inchino</l>
     <l n="57">Libava a le tre dee</l>
     <l n="58">Il tragico divino</l>
     <l n="59">Meditando i secreti</l>
     <l n="60">Di Colono oliveti.</l>
    </lg>
    <lg n="11">
     <l n="61">Dolci sonate e puri</l>
     <l n="62">De la candida festa</l>
     <l n="63">Fra i domestici augùri:</l>
     <l n="64">Parenzo oggi a la onesta</l>
     <l n="65">Tua legge affida, o amore,</l>
     <l n="66">Il prode ingegno e il core.</l>
    </lg>
    <lg n="12">
     <l n="67">E ride la donzella</l>
     <l n="68">A l'amator marito,</l>
     <l n="69">Lei che tacita e bella</l>
     <l n="70">L'attese, ed a l'ardito</l>
     <l n="71">Guerrier di nostra fede</l>
     <l n="72">Serbò questa mercede.</l>
    </lg>
    <lg n="13">
     <l n="73">Oh dolce oblio profondo</l>
     <l n="74">De le lotte anelanti!</l>
     <l n="75">Oh divisi dal mondo</l>
     <l n="76">Susurri de gli amanti,</l>
     <l n="77">Che l'aura pia diffonde</l>
     <l n="78">Tra l'ombre e tra le fronde,</l>
    </lg>
    <lg n="14">
     <l n="79">Ma in ciel par che gl'intenda</l>
     <l n="80">Espero amico lume</l>
     <l n="81">E soave risplenda</l>
     <l n="82">Con fraterno costume</l>
     <l n="83">A la fronte levata</l>
     <l n="84">De la fanciulla amata!</l>
    </lg>
    <lg n="15">
     <l n="85">Se non che dietro rugge</l>
     <l n="86">La marea de la vita,</l>
     <l n="87">E l'anima che fugge</l>
     <l n="88">Chiama a la via smarrita:</l>
     <l n="89">In su l'aspro sentiero</l>
     <l n="90">Tornate, o sposi, e al vero.</l>
    </lg>
    <lg n="16">
     <l n="91">Da i vostri amori, o prode</l>
     <l n="92">Gioventù di mia terra,</l>
     <l n="93">A la forza e a la frode</l>
     <l n="94">Esca perenne guerra,</l>
     <l n="95">Esca a l'italo sole</l>
     <l n="96">Una robusta prole;</l>
    </lg>
    <lg n="17">
     <l n="97">E il sano occhio nel giorno</l>
     <l n="98">Del ver fisi giocondo,</l>
     <l n="99">E tutto a lei d'intorno</l>
     <l n="100">Rida libero il mondo.</l>
     <l n="101">Non è divino fato</l>
     <l n="102">Il dolore e il peccato.</l>
    </lg>
    <lg n="18">
     <l n="103">A l'armi, a l'armi, o amore!</l>
     <l n="104">Tu puoi, tu sol, cotanto!</l>
     <l n="105">Se questa speme in core</l>
     <l n="106">Io porti, ancora il canto</l>
     <l n="107">Da l'anima ferita</l>
     <l n="108">Gitterò ne la vita;</l>
    </lg>
    <lg n="19">
     <l n="109">E su 'l ginocchio, come</l>
     <l n="110">Il gladiator tirreno,</l>
     <l n="111">Poggiato, io, fra le chiome</l>
     <l n="112">E nel riarso seno</l>
     <l n="113">La fresc'aura sentendo,</l>
     <l n="114">Morirò combattendo.</l>
    </lg>
   </lg>
  </body>
 </text>
</TEI>