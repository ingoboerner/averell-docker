<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - LXV</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-lxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - LXV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - LXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io son, Dafne, la tua greca sorella,</l>
     <l n="2">Che vergin bionda su 'l Peneo fuggia</l>
     <l n="3">E verdeggiai pur ieri arbore snella</l>
     <l n="4">Per l'Appia via.</l>
    </lg>
    <lg n="2">
     <l n="5">Tra i cippi e i negri ruderi soletta</l>
     <l n="6">Sotto il ciel triste io memore sognava</l>
     <l n="7">D'un tumulo ignorato in su la vetta,</l>
     <l n="8">E riguardava.</l>
    </lg>
    <lg n="3">
     <l n="9">Guardava i colli ceruli del Lazio,</l>
     <l n="10">E a l'aura che da Tivoli traea</l>
     <l n="11">Inchinandomi i fulgidi d'Orazio</l>
     <l n="12">Carmi dicea.</l>
    </lg>
    <lg n="4">
     <l n="13">Mi udivano gli uccelli, e saltellanti</l>
     <l n="14">Per l'aer freddo su i nudati rami</l>
     <l n="15">A le rose ed al maggio e al sole e a i canti</l>
     <l n="16">Facean richiami.</l>
    </lg>
    <lg n="5">
     <l n="17">Ahi sempre infesti a me i poeti fûro!</l>
     <l n="18">M'invidiò Enotrio a' sassi antichi e pii,</l>
     <l n="19">E tra le mani del poeta duro</l>
     <l n="20">Inaridii.</l>
    </lg>
    <lg n="6">
     <l n="21">Avvolta in serto, oh, foss'io stata ombrella</l>
     <l n="22">A la tua fronte! su la chioma nera</l>
     <l n="23">Come esultato avrei, dolce sorella,</l>
     <l n="24">Io verde e altera!</l>
    </lg>
    <lg n="7">
     <l n="25">E ne la lingua che tra noi s'intende,</l>
     <l n="26">China a l'orecchio puro e delicato,</l>
     <l n="27">Gli elleni amori e l'itale leggende</l>
     <l n="28">T'avrei cantato.</l>
    </lg>
    <lg n="8">
     <l n="29">L'occhio tuo mesto a le fraterne note</l>
     <l n="30">Sorriso avrebbe con ardor gentile,</l>
     <l n="31">E rifiorito de le molli gote</l>
     <l n="32">Saria l'aprile.</l>
    </lg>
   </lg>
  </body>
 </text>
</TEI>