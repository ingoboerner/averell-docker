<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XCIX</title>
    <author>Giosue Carducci</author>
   </titleStmt>
   <extent>
    <measure unit="stanza">6</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xcix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XCIX</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XCIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sabato sera in fin di settimana</l>
     <l n="2">Gaietta e Orior sua sorella germana</l>
     <l n="3">Van per mano a bagnarsi a la fontana.</l>
     <l n="4">Soffi il vento, crolli la rama:</l>
     <l n="5">Dolce dorme chi ben s'ama.</l>
    </lg>
    <lg n="2">
     <l n="6">Scudier Gherardo vien da la quintana,</l>
     <l n="7">Scorta ha Gaietta sopra la fontana,</l>
     <l n="8">Tra le braccia la tien soave e piana.</l>
     <l n="9">Soffi il vento, crolli la rama:</l>
     <l n="10">Dolce dorme chi ben s'ama.</l>
    </lg>
    <lg n="3">
     <l n="11">– Quando tu avrai tratto de l'acqua, Oriore</l>
     <l n="12">Tórnati a dietro: io sto co 'l mio signore,</l>
     <l n="13">Che ben m'ha presa, e co 'l suo dritto amore. –</l>
     <l n="14">Soffi il vento, crolli la rama:</l>
     <l n="15">Dolce dorme chi ben s'ama.</l>
    </lg>
    <lg n="4">
     <l n="16">Ora se 'n va bianca e smarrita Oriore,</l>
     <l n="17">Piange de gli occhi, sospira del core,</l>
     <l n="18">Ché non rimena Gaia e n'ha dolore.</l>
     <l n="19">Soffi il vento, crolli la rama:</l>
     <l n="20">Dolce dorme chi ben s'ama.</l>
    </lg>
    <lg n="5">
     <l n="21">– Lassa – Orior dice – ed in mal'ora nata!</l>
     <l n="22">Mia sorella lasciai ne la vallata;</l>
     <l n="23">Gherardo al suo paese l'ha menata. –</l>
     <l n="24">Soffi il vento, crolli la rama:</l>
     <l n="25">Dolce dorme chi ben s'ama.</l>
    </lg>
    <lg n="6">
     <l n="26">Scudier Gherardo e a lui Gaia abbracciata</l>
     <l n="27">La via per la città han seguitata:</l>
     <l n="28">Come vi venne, tosto l'ha sposata.</l>
     <l n="29">Soffi il vento, crolli la rama:</l>
     <l n="30">Dolce dorme chi ben s'ama.</l>
    </lg>
   </lg>
  </body>
 </text>
</TEI>