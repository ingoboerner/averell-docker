<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XLVII</title>
    <author>Giosue Carducci</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xlvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XLVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XLVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O nata quando su la mia povera</l>
     <l n="2">casa passava come uccel profugo</l>
     <l n="3">la speranza, e io disdegnoso</l>
     <l n="4">battea le porte de l'avvenire;</l>
    </lg>
    <lg n="2">
     <l n="5">or che il piè saldo fermai su 'l termine</l>
     <l n="6">cui combattendo valsi raggiungere</l>
     <l n="7">e rauchi squittiscon da torno</l>
     <l n="8">i pappagalli lusingatori;</l>
    </lg>
    <lg n="3">
     <l n="9">tu mia colomba t'involi, trepida</l>
     <l n="10">il nuovo nido voli a contessere</l>
     <l n="11">oltre Apennino, nel nativo</l>
     <l n="12">aere dolce de' colli tóschi.</l>
    </lg>
    <lg n="4">
     <l n="13">Va' con l'amore, va' con la gioia,</l>
     <l n="14">va' con la fede candida. L'umide</l>
     <l n="15">pupille fise a vel fuggente,</l>
     <l n="16">la mia Camena tace e ripensa.</l>
    </lg>
    <lg n="5">
     <l n="17">Ripensa i giorni quando tu parvola</l>
     <l n="18">coglievi fiori sotto le acacie,</l>
     <l n="19">ed ella reggendoti a mano</l>
     <l n="20">fantasmi e forme spiava in cielo.</l>
    </lg>
    <lg n="6">
     <l n="21">Ripensa i giorni quando a la morbida</l>
     <l n="22">tua chioma intorno rogge strisciavano</l>
     <l n="23">le strofe contro a gli oligarchi</l>
     <l n="24">librate e al vulgo vile d'Italia.</l>
    </lg>
    <lg n="7">
     <l n="25">E tu crescevi pensosa vergine,</l>
     <l n="26">quand'ella prese d'assalto intrepida</l>
     <l n="27">i clivi de l'arte e piantovvi</l>
     <l n="28">la sua bandiera garibaldina.</l>
    </lg>
    <lg n="8">
     <l n="29">Riguarda, e pensa. De gli anni il tramite</l>
     <l n="30">teco fia dolce forse ritessere,</l>
     <l n="31">e risognare i cari sogni</l>
     <l n="32">nel blando riso de' figli tuoi?</l>
    </lg>
    <lg n="9">
     <l n="33">O forse meglio giova combattere</l>
     <l n="34">fino a che l'ora sacra richiamine?</l>
     <l n="35">Allora, o mia figlia, —nessuna</l>
     <l n="36">me Beatrice ne' cieli attende—</l>
    </lg>
    <lg n="10">
     <l n="37">allora al passo che Omero ellenico</l>
     <l n="38">e il cristiano Dante passarono</l>
     <l n="39">mi scorga il tuo sguardo soave,</l>
     <l n="40">la nota voce tua m'accompagni.</l>
    </lg>
   </lg>
  </body>
 </text>
</TEI>