<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Levia Gravia - XXIV</title>
    <author>Giosue Carducci</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_levia-gravia-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Levia Gravia - XXIV</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Levia Gravia - XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dunque presente nume ancor visiti,</l>
     <l n="2">Sacra Eleuteria, la terra d'Ellade,</l>
     <l n="3">Che già d'armi e di canti</l>
     <l n="4">E d'altari fumanti — ardeva a te?</l>
    </lg>
    <lg n="2">
     <l n="5">E là, dal vecchio Pireo, da l'isola</l>
     <l n="6">Che la tua gesta racconta a i secoli,</l>
     <l n="7">De la fuga tremante</l>
     <l n="8">Tu ancor l'amaro istante — insegni a i re?</l>
    </lg>
    <lg n="3">
     <l n="9">Ah viva, oh viva! Dovunque i popoli</l>
     <l n="10">Tu a l'armi accendi tu i troni dissipi,</l>
     <l n="11">Ivi è la musa mia,</l>
     <l n="12">De l'agil fantasia — su l'ale io son.</l>
    </lg>
    <lg n="4">
     <l n="13">Deh come lieto tra il Sunio e l'isole</l>
     <l n="14">Care ad Omero care ad Apolline</l>
     <l n="15">L'azzurro Egeo mareggia,</l>
     <l n="16">Su cui passeggia — de' gran fatti il suon!</l>
    </lg>
    <lg n="5">
     <l n="17">Infrenin regi le genti barbare,</l>
     <l n="18">Grecia li fuga. Veggo Demostene</l>
     <l n="19">Su 'l bavarico esiglio</l>
     <l n="20">Il torvo sopracciglio — dispianar.</l>
    </lg>
    <lg n="6">
     <l n="21">Ombra contenta ricerca ei l'àgora</l>
     <l n="22">Che già ferveva fremeva urtavasi</l>
     <l n="23">De la sua voce al suono</l>
     <l n="24">Sì come al tuono — il nereggiante mar.</l>
    </lg>
    <lg n="7">
     <l n="25">Da poi che il brando nel mirto ascosero</l>
     <l n="26">Armodio e il prode fratello unanime</l>
     <l n="27">Non mai dì più giocondo</l>
     <l n="28">Per Atene su 'l biondo — Imetto uscì.</l>
    </lg>
    <lg n="8">
     <l n="29">Udite... È un altro fanciullo barbaro</l>
     <l n="30">Che Atene accatta rege. Nasconditi,</l>
     <l n="31">Musa: ritorna in pianto</l>
     <l n="32">D'Armodio il canto — a questi ignavi dì.</l>
    </lg>
   </lg>
  </body>
 </text>
</TEI>