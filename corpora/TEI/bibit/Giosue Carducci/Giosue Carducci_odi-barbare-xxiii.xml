<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XXIII</title>
    <author>Giosue Carducci</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XXIII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Onde venisti? quali a noi secoli</l>
     <l n="2">sì mite e bella ti tramandarono?</l>
     <l n="3">fra i canti de' sacri poeti</l>
     <l n="4">dove un giorno, o regina, ti vidi?</l>
    </lg>
    <lg n="2">
     <l n="5">Ne le ardue ròcche, quando tingeasi</l>
     <l n="6">a i latin soli la fulva e cerula</l>
     <l n="7">Germania, e cozzavan nel verso</l>
     <l n="8">nuovo l'armi tra lampi d'amore?</l>
    </lg>
    <lg n="3">
     <l n="9">Seguiano il cupo ritmo monotono</l>
     <l n="10">trascolorando le bionde vergini,</l>
     <l n="11">e al ciel co' neri umidi occhi</l>
     <l n="12">impetravan mercé per la forza.</l>
    </lg>
    <lg n="4">
     <l n="13">O ver ne i brevi dì che l'Italia</l>
     <l n="14">fu tutta un maggio, che tutto il popolo</l>
     <l n="15">era cavaliere? Il trionfo</l>
     <l n="16">d'Amor gìa tra le case merlate</l>
    </lg>
    <lg n="5">
     <l n="17">in su le piazze liete di candidi</l>
     <l n="18">marmi, di fiori, di sole; e «O nuvola</l>
     <l n="19">che in ombra d'amore trapassi, —</l>
     <l n="20">l'Alighieri cantava— sorridi!»</l>
    </lg>
    <lg n="6">
     <l n="21">Come la bianca stella di Venere</l>
     <l n="22">ne l'april novo surge da' vertici</l>
     <l n="23">de l'alpi, ed il placido raggio</l>
     <l n="24">su le nevi dorate frangendo</l>
    </lg>
    <lg n="7">
     <l n="25">ride a la sola capanna povera,</l>
     <l n="26">ride a le valli d'ubertà floride,</l>
     <l n="27">e a l'ombra de' pioppi risveglia</l>
     <l n="28">li usignoli e i colloqui d'amore:</l>
    </lg>
    <lg n="8">
     <l n="29">fulgida e bionda ne l'adamàntina</l>
     <l n="30">luce del serto tu passi, e il popolo</l>
     <l n="31">superbo di te si compiace</l>
     <l n="32">qual di figlia che vada a l'altare;</l>
    </lg>
    <lg n="9">
     <l n="33">con un sorriso misto di lacrime</l>
     <l n="34">la verginetta ti guarda, e trepida</l>
     <l n="35">le braccia porgendo ti dice</l>
     <l n="36">come a suora maggior «Margherita!»</l>
    </lg>
    <lg n="10">
     <l n="37">E a te volando la strofe alcaica,</l>
     <l n="38">nata ne' fieri tumulti libera,</l>
     <l n="39">tre volte ti gira la chioma</l>
     <l n="40">con la penna che sa le tempeste:</l>
    </lg>
    <lg n="11">
     <l n="41">e, Salve, dice cantando, o inclita</l>
     <l n="42">a cui le Grazie corona cinsero,</l>
     <l n="43">a cui sì soave favella</l>
     <l n="44">la pietà ne la voce gentile!</l>
    </lg>
    <lg n="12">
     <l n="45">Salve, o tu buona, sin che i fantasimi</l>
     <l n="46">di Raffaello ne' puri vesperi</l>
     <l n="47">trasvolin d'Italia e tra' lauri</l>
     <l n="48">la canzon del Petrarca sospiri!</l>
    </lg>
   </lg>
  </body>
 </text>
</TEI>