<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi barbare - XII</title>
    <author>Giosue Carducci</author>
   </titleStmt>
   <extent>
    <measure unit="stanza">20</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_odi-barbare-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi barbare - XII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi barbare - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh caro a quelli che escon da le bianche e tacite case</l>
     <l n="2">de i morti il sole! Giunge come il bacio d'un dio:</l>
    </lg>
    <lg n="2">
     <l n="3">bacio di luce che inonda la terra, mentre alto ed immenso</l>
     <l n="4">cantano le cicale l'inno di messidoro.</l>
    </lg>
    <lg n="3">
     <l n="5">Il piano somiglia un mare superbo di fremiti e d'onde:</l>
     <l n="6">ville, città, castelli emergono com'isole.</l>
    </lg>
    <lg n="4">
     <l n="7">Slanciansi lunghe tra 'l verde polveroso e i pioppi le strade:</l>
     <l n="8">varcano i ponti snelli con fughe d'archi il fiume.</l>
    </lg>
    <lg n="5">
     <l n="9">E tutto è fiamma ed azzurro. Da l'alpe là giù di Verona</l>
     <l n="10">guardano solitarie due nuvolette bianche.</l>
    </lg>
    <lg n="6">
     <l n="11">Delia, a voi zefiro spira dal colle pio de la Guardia</l>
     <l n="12">che incoronato scende da l'Apennino al piano,</l>
    </lg>
    <lg n="7">
     <l n="13">v'agita il candido velo, e i ricci commove scorrenti</l>
     <l n="14">giù con le nere anella per la superba fronte.</l>
    </lg>
    <lg n="8">
     <l n="15">Mentre domate i ribelli, gentil, con la mano, chinando</l>
     <l n="16">gli occhi onde tante gioie promette in vano Amore,</l>
    </lg>
    <lg n="9">
     <l n="17">udite (a voi de le Muse lo spirito in cuore favella),</l>
     <l n="18">udite giù sotterra ciò che dicono i morti.</l>
    </lg>
    <lg n="10">
     <l n="19">Dormono a' piè qui del colle gli avi umbri che ruppero primi</l>
     <l n="20">a suon di scuri i sacri tuoi silenzi, Apennino:</l>
    </lg>
    <lg n="11">
     <l n="21">dormon gli etruschi discesi co 'l lituo con l'asta con fermi</l>
     <l n="22">gli occhi ne l'alto a' verdi misteriosi clivi,</l>
    </lg>
    <lg n="12">
     <l n="23">e i grandi celti rossastri correnti a lavarsi la strage</l>
     <l n="24">ne le fredde acque alpestri ch'ei salutavan Reno,</l>
    </lg>
    <lg n="13">
     <l n="25">e l'alta stirpe di Roma, e il lungo–chiomato lombardo</l>
     <l n="26">ch'ultimo accampò sovra le rimboschite cime.</l>
    </lg>
    <lg n="14">
     <l n="27">Dormon con gli ultimi nostri. Fiammeggia il meriggio su 'l colle:</l>
     <l n="28">udite, o Delia, udite ciò che dicono i morti.</l>
    </lg>
    <lg n="15">
     <l n="29">Dicono i morti —Beati, o voi passeggeri del colle</l>
     <l n="30">circonfusi da' caldi raggi de l'aureo sole.</l>
    </lg>
    <lg n="16">
     <l n="31">Fresche a voi mormoran l'acque pe 'l florido clivo scendenti,</l>
     <l n="32">cantan gli uccelli al verde, cantan le foglie al vento.</l>
    </lg>
    <lg n="17">
     <l n="33">A voi sorridono i fiori sempre nuovi sopra la terra:</l>
     <l n="34">a voi ridon le stelle, fiori eterni del cielo.—</l>
    </lg>
    <lg n="18">
     <l n="35">Dicono i morti — Cogliete i fiori che passano anch'essi,</l>
     <l n="36">adorate le stelle che non passano mai.</l>
    </lg>
    <lg n="19">
     <l n="37">Putridi squagliansi i serti d'intorno i nostri umidi teschi:</l>
     <l n="38">ponete rose a torno le chiome bionde e nere.</l>
    </lg>
    <lg n="20">
     <l n="39">Freddo è qua giù: siamo soli. Oh amatevi al sole! Risplenda</l>
     <l n="40">su la vita che passa l'eternità d'amore.</l>
    </lg>
   </lg>
  </body>
 </text>
</TEI>