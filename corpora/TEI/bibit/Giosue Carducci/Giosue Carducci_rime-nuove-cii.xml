<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - CII</title>
    <author>Giosue Carducci</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-cii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - CII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - CII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cupo e solo, nel bosco, a la capanna</l>
     <l n="2">Del carbonaio, il re sedeva un dì:</l>
     <l n="3">A la culla sedea, la ninna nanna</l>
     <l n="4">Ei brontolava al pargolo così.</l>
    </lg>
    <lg n="2">
     <l n="5">– Ninna nanna! Che cosa si rimescola</l>
     <l n="6">Ne la paglia? perché bela l'ovil?</l>
     <l n="7">Tu porti il segno in fronte, e ridi orribile</l>
     <l n="8">In mezzo al sonno, o bambolo gentil.</l>
    </lg>
    <lg n="3">
     <l n="9">Il gatto è morto, ninna nanna! In fronte</l>
     <l n="10">Tu il segno porti: crescerai d'età,</l>
     <l n="11">E brandirai la scure, uomo fatto: al monte</l>
     <l n="12">Treman le querce e ne la selva già.</l>
    </lg>
    <lg n="4">
     <l n="13">Sparì del carbonar l'antica fede:</l>
     <l n="14">Del carbonaro il figlio, ecco, su vien:</l>
     <l n="15">Nel buon Dio, ninna nanna, ei più non crede</l>
     <l n="16">E nel re, ninna nanna, ancora men.</l>
    </lg>
    <lg n="5">
     <l n="17">Il gatto è morto, e i topi allegramente</l>
     <l n="18">Ballan d'intorno: il dì lungi non è</l>
     <l n="19">Che diverremo favola a la gente,</l>
     <l n="20">Dio nel ciel, ninna nanna, e in terra io re.</l>
    </lg>
    <lg n="6">
     <l n="21">Ahi mi cade il coraggio, e fuor di spene</l>
     <l n="22">Io mi sento malato ogni dì più!</l>
     <l n="23">Ninna nanna, lo so, lo veggo bene:</l>
     <l n="24">Carbonaietto, il mio boia sei tu.</l>
    </lg>
    <lg n="7">
     <l n="25">È ninna nanna a te l'oscuro e lento</l>
     <l n="26">Salmo di morte a me. Cresci a tagliar</l>
     <l n="27">Questi grigi cernecchi: al collo, ahi, sento</l>
     <l n="28">Il freddo de le forbici strisciar.</l>
    </lg>
    <lg n="8">
     <l n="29">Ninna nanna! qualcosa ne la paglia</l>
     <l n="30">Si rimescola: il regno hai preso tu!</l>
     <l n="31">Or via dal vecchio tronco abbatti e scaglia</l>
     <l n="32">Questo mio capo: il gatto è morto: giù.</l>
    </lg>
    <lg n="9">
     <l n="33">Ninna nanna! la paglia si rimescola,</l>
     <l n="34">Belan le capre ne lo stabbio pien,</l>
     <l n="35">Il gatto è morto e i topolini ballano.</l>
     <l n="36">Dormi, boietto mio, dormi per ben! –</l>
    </lg>
   </lg>
  </body>
 </text>
</TEI>