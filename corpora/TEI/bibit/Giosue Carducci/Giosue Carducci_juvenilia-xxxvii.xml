<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Juvenilia - XXXVII</title>
    <author>Giosue Carducci</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_juvenilia-xxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Juvenilia - XXXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Juvenilia - XXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che ti giovò su le fallaci carte</l>
     <l n="2">Sfiorar gli anni tuoi novi ed il natio</l>
     <l n="3">Vigore in su la cóte aspra de l'arte,</l>
     <l n="4">O troppo a questa amico e a te non pio?</l>
    </lg>
    <lg n="2">
     <l n="5">Or qui te da la luce alma diparte</l>
     <l n="6">Dura quiete e sempiterno oblio:</l>
     <l n="7">O speranze d'onore al vento sparte!</l>
     <l n="8">O brama di saper che ti tradio!</l>
    </lg>
    <lg n="3">
     <l n="9">Pèra chi al vero inesorato e a' danni</l>
     <l n="10">Del vero addisse quella età migliore</l>
     <l n="11">Che più pronta risponde a' belli inganni!</l>
    </lg>
    <lg n="4">
     <l n="12">Ch'ora non piangerei spento il fulgore</l>
     <l n="13">Gaio del tuo sembiante e i candidi anni</l>
     <l n="14">E de la cara vita il caro fiore.</l>
    </lg>
   </lg>
  </body>
 </text>
</TEI>