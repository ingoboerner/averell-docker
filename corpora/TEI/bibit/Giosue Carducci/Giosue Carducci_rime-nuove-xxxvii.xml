<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime nuove - XXXVII</title>
    <author>Giosue Carducci</author>
   </titleStmt>
   <extent>
    <measure unit="stanza">5</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giosue Carducci_rime-nuove-xxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime nuove - XXXVII</title>
     <author>Giosue Carducci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime nuove - XXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che soave è il cielo e i dì son belli</l>
     <l n="2">E gemon l'aure e cantano gli augelli</l>
     <l n="3">Tu chini l'amorosa</l>
     <l n="4">Fronte, o vergine rosa.</l>
    </lg>
    <lg n="2">
     <l n="5">Per te non fa che il prato ove nascesti</l>
     <l n="6">Tiranno solitario avvampi il sole,</l>
     <l n="7">Quando su' campi da la falce mesti</l>
     <l n="8">La polverosa estate a lui si duole,</l>
     <l n="9">E nel meriggio le campagne sole</l>
     <l n="10">Assorda la cicala,</l>
     <l n="11">E impreca al giorno, che affannoso cala,</l>
     <l n="12">Dal risécco pantan la rana ascosa.</l>
    </lg>
    <lg n="3">
     <l n="13">Sùbito allor su' non più verdi colli</l>
     <l n="14">Sorge il turbine, e gran strepito mena,</l>
     <l n="15">Spazza gli ultimi fiori ed i rampolli.</l>
     <l n="16">E allaga i campi d'infelice arena;</l>
     <l n="17">E più cresce l'arsura, e de l'amena</l>
     <l n="18">Ombra il conforto manca.</l>
     <l n="19">Tu fuggi a quella stanca</l>
     <l n="20">Ora, o vergine rosa.</l>
    </lg>
    <lg n="4">
     <l n="21">Per te non fa ne' giorni grigi e scarsi</l>
     <l n="22">Mirar la doglia de l'anno che muore,</l>
     <l n="23">Le foglie ad una ad una distaccarsi</l>
     <l n="24">E gemer sotto il piè del vïatore,</l>
     <l n="25">Sin che la nebbia del suo putre umore</l>
     <l n="26">Le macera o le avvolge</l>
     <l n="27">La fredda brezza e lenta le travolge</l>
     <l n="28">Giù ne l'informe valle ruinosa.</l>
    </lg>
    <lg n="5">
     <l n="29">Allor le nubi che fuman su i monti,</l>
     <l n="30">Allor le pioggie lunghe e tristi al piano,</l>
     <l n="31">E l'alte ombre de' gelidi tramonti,</l>
     <l n="32">Ed il triste desio del sol lontano,</l>
     <l n="33">E la bruma crescente a mano a mano,</l>
     <l n="34">E il gel che tutto serra.</l>
     <l n="35">Tu fuggi a tanta guerra,</l>
     <l n="36">O giovinetta rosa.</l>
    </lg>
   </lg>
  </body>
 </text>
</TEI>