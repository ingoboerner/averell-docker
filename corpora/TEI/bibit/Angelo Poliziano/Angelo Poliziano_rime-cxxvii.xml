<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXXVII</title>
    <author>Angelo Poliziano</author>
   </titleStmt>
   <extent>
    <measure unit="stanza">8</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Angelo Poliziano_rime-cxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXXVII</title>
     <author>Angelo Poliziano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Monti, valli, antri e colli,</l>
     <l n="2">pien di fior, frondi e d'erba;</l>
     <l n="3">verdi campagne, ombrosi e folti boschi,</l>
     <l n="4">poggi, ch'ognor più molli</l>
     <l n="5">fa la mia pena acerba</l>
     <l n="6">struggendo gli occhi nebulosi e foschi;</l>
     <l n="7">fiume, che par conoschi</l>
     <l n="8">mie spiatato dolore,</l>
     <l n="9">sì dolce meco piagni;</l>
     <l n="10">augel che n'accompagni</l>
     <l n="11">ove con noi si duol cantando Amore;</l>
     <l n="12">fier, ninfe, aer e venti,</l>
     <l n="13">udite il suon de' tristi mie lamenti.</l>
    </lg>
    <lg n="2">
     <l n="14">Già sette e sette volte</l>
     <l n="15">mostra la bella aurora</l>
     <l n="16">cinta di gemme oriental sua fronte,</l>
     <l n="17">le corna ha già raccolte</l>
     <l n="18">Delia, mentre dimora</l>
     <l n="19">con Teti il fratel suo dentro al gran fonte,</l>
     <l n="20">da che il superbo monte</l>
     <l n="21">non segnò il bianco piede</l>
     <l n="22">di quella donna altera</l>
     <l n="23">che 'n dolce primavera</l>
     <l n="24">converte ciò che tocca, aombra o vede.</l>
     <l n="25">Qui e fior, qui l'erba nasce</l>
     <l n="26">da' suo begli occhi, e poi da' mie si pasce.</l>
    </lg>
    <lg n="3">
     <l n="27">Pascesi del mio pianto</l>
     <l n="28">ogni foglietta lieta,</l>
     <l n="29">e vanne il fiume più superbo in vista.</l>
     <l n="30">Ahimè, deh perché tanto</l>
     <l n="31">quel volto a noi si vieta</l>
     <l n="32">che queta il ciel qualor più si contrista?</l>
     <l n="33">Deh, se nissun l'ha vista</l>
     <l n="34">giù per l'ombrose valli</l>
     <l n="35">sceglier tra verdi erbette</l>
     <l n="36">per tesser ghirlandette,</l>
     <l n="37">gli bianchi e rossi fior, gli azzurri e' gialli,</l>
     <l n="38">priego che me la 'nsegni,</l>
     <l n="39">s'egli è che 'n questi boschi pietà regni.</l>
    </lg>
    <lg n="4">
     <l n="40">Amor, qui la vedemo</l>
     <l n="41">sotto le fresche fronde</l>
     <l n="42">del vecchio faggio umilmente posarsi:</l>
     <l n="43">del rimembrar ne triemo.</l>
     <l n="44">Ahi, come dolce l'onde</l>
     <l n="45">facean i be' crin d'oro al vento sparsi!</l>
     <l n="46">Come agghiaccia', com'arsi</l>
     <l n="47">quando di fiori un nembo</l>
     <l n="48">vedea ridergli intorno</l>
     <l n="49">(o benedetto giorno!)</l>
     <l n="50">e pien di rose l'amoroso grembo!</l>
     <l n="51">Suo divin portamento</l>
     <l n="52">ritral tu, Amor, ch'i' per me n'ho pavento.</l>
    </lg>
    <lg n="5">
     <l n="53">I' tenea gli occhi intesi,</l>
     <l n="54">ammirando, qual suole</l>
     <l n="55">cervietto in fonte vagheggiar sua imago,</l>
     <l n="56">gli occhi d'amore accesi,</l>
     <l n="57">gli atti, volto e parole</l>
     <l n="58">e il canto che facea di sé il ciel vago,</l>
     <l n="59">quel riso ond'io mi appago,</l>
     <l n="60">ch'arder farebbe i sassi,</l>
     <l n="61">che fa per questa selva</l>
     <l n="62">mansueta ogni belva</l>
     <l n="63">e star l'acque correnti. Oh, s'io trovassi</l>
     <l n="64">dell'orme ove i pie' muove,</l>
     <l n="65">i' non arei del cielo invidia a Giove!</l>
    </lg>
    <lg n="6">
     <l n="66">Fresco ruscel tremante,</l>
     <l n="67">ove 'l bel piede scalzo</l>
     <l n="68">bagnar gli piacque, oh quanto sei felice!</l>
     <l n="69">E voi ramose piante,</l>
     <l n="70">che 'n questo alpestro balzo</l>
     <l n="71">d'umor pascete l'antiche radice,</l>
     <l n="72">fra qua' la mia biatrice</l>
     <l n="73">sola talor sen viene!</l>
     <l n="74">Ahi, quanta invidia t'aggio,</l>
     <l n="75">alto e muschioso faggio</l>
     <l n="76">che se' stato degnato a tanto bene!</l>
     <l n="77">Ben de' lieta godersi</l>
     <l n="78">l'aura ch'accolse i suo celesti versi!</l>
    </lg>
    <lg n="7">
     <l n="79">L'aura i be' versi accolse,</l>
     <l n="80">e 'n grembo a Dio gli puose</l>
     <l n="81">per far goderne tutto il paradiso.</l>
     <l n="82">Qui e fior, qui l'erba colse,</l>
     <l n="83">di questo spin le rose,</l>
     <l n="84">quest'aer rasserenò col dolce riso.</l>
     <l n="85">Ve' l'acqua che 'l bel viso</l>
     <l n="86">bagnolli. Oh, dove sono?</l>
     <l n="87">Qual dolcezza mi sface?</l>
     <l n="88">Com' venni in tanta pace?</l>
     <l n="89">Chi scorta fu? Con chi parlo o ragiono?</l>
     <l n="90">Onde sì dolce calma?</l>
     <l n="91">Che soverchio piacer vie caccia l'alma?</l>
    </lg>
    <lg n="8">
     <l n="92">Selvaggia mia canzona inamorata,</l>
     <l n="93">va' secur ove vuoi,</l>
     <l n="94">po' che 'n gio' son conversi e dolor tuoi.</l>
    </lg>
   </lg>
  </body>
 </text>
</TEI>