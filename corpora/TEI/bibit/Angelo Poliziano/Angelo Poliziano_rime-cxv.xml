<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXV</title>
    <author>Angelo Poliziano</author>
   </titleStmt>
   <extent>
    <measure unit="stanza">6</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Angelo Poliziano_rime-cxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXV</title>
     <author>Angelo Poliziano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	I' vi vo' pur raccontare</l>
     <l n="2">— deh udite, donne mie —</l>
     <l n="3">certe vostre gran pazzie,</l>
     <l n="4">ma pur vaglia a perdonare.</l>
    </lg>
    <lg n="2">
     <l n="5">Se voi fussi più discrete</l>
     <l n="6">circa 'l fatto dello amore,</l>
     <l n="7">ne saresti assai più liete,</l>
     <l n="8">pur salvando el vostro onore.</l>
     <l n="9">Non si vuole un amadore</l>
     <l n="10">sempre mai tenere in gogna,</l>
     <l n="11">ch'al meschin alfin bisogna</l>
     <l n="12">le suo pene apalesare.</l>
    </lg>
    <lg n="3">
     <l n="13">Quando e' vede che tu impeci</l>
     <l n="14">pur gli orecchi, e' grida forte,</l>
     <l n="15">ché non può coprire e ceci</l>
     <l n="16">chi fa 'l dì ben mille morte.</l>
     <l n="17">Vo' dovresti essere acorte</l>
     <l n="18">a stalciare e sciorre el nodo,</l>
     <l n="19">a mostrare el tempo e 'l modo</l>
     <l n="20">che vi possa un po' parlare.</l>
    </lg>
    <lg n="4">
     <l n="21">Quando poi siete alle strette,</l>
     <l n="22">ordinate el come e 'l quando,</l>
     <l n="23">sanza far tante civette,</l>
     <l n="24">sanza avere a metter bando.</l>
     <l n="25">Non bisogna ir poi toccando</l>
     <l n="26">fra le genti o piedi o mano:</l>
     <l n="27">la campana a mano a mano</l>
     <l n="28">in un gitto si può fare.</l>
    </lg>
    <lg n="5">
     <l n="29">Sonci mezzi ancor da mettere,</l>
     <l n="30">se voi fussi sospettose:</l>
     <l n="31">chi sa legger, colle lettere</l>
     <l n="32">potre' far dimolte cose,</l>
     <l n="33">ma ci son certe leziose</l>
     <l n="34">c'han paur della fantasima,</l>
     <l n="35">ch'a vederle mi vien l'asima,</l>
     <l n="36">nate propio per filare.</l>
    </lg>
    <lg n="6">
     <l n="37">Una donna ch'è gentile</l>
     <l n="38">sa ricever ben lo 'nvito;</l>
     <l n="39">quando ell'è dapoca e vile</l>
     <l n="40">non sa mai pigliar partito,</l>
     <l n="41">poi si morde invano el dito,</l>
     <l n="42">quand'ell'ha vizze la pelle:</l>
     <l n="43">sì che mentre siate belle</l>
     <l n="44">attendete a trionfare.</l>
    </lg>
   </lg>
  </body>
 </text>
</TEI>