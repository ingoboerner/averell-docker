<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXIV</title>
    <author>Angelo Poliziano</author>
   </titleStmt>
   <extent>
    <measure unit="stanza">6</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Angelo Poliziano_rime-cxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXIV</title>
     <author>Angelo Poliziano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Una vecchia mi vagheggia,</l>
     <l n="2">vizza e secca insino all'osso;</l>
     <l n="3">non ha tanta carne adosso</l>
     <l n="4">che sfamassi una marmeggia.</l>
    </lg>
    <lg n="2">
     <l n="5">Ell'ha logra la gingiva,</l>
     <l n="6">tanto biascia fichi secchi,</l>
     <l n="7">perch'e' fan della sciliva</l>
     <l n="8">da 'mmollar bene e pennecchi:</l>
     <l n="9">sempre in bocca n'ha parecchi,</l>
     <l n="10">ché 'l palato se gli 'nvisca;</l>
     <l n="11">sempre al labro ha qualche lisca</l>
     <l n="12">del filar ch'ella morseggia.</l>
    </lg>
    <lg n="3">
     <l n="13">Ella sa propio di cuoio,</l>
     <l n="14">quand'è in concia, o di can morto,</l>
     <l n="15">o di nidio d'avoltoio:</l>
     <l n="16">sol col puzzo ingrassa l'orto</l>
     <l n="17">(or pensate che conforto!),</l>
     <l n="18">e fuggita è della fossa;</l>
     <l n="19">sempre ha l'asima e la tossa</l>
     <l n="20">e con essa mi vezzeggia.</l>
    </lg>
    <lg n="4">
     <l n="21">Tuttavia el naso le gocciola,</l>
     <l n="22">sa di bozzima e di sugna,</l>
     <l n="23">più scrignuta è ch'una chiocciola:</l>
     <l n="24">po', s'a un tratto el fiasco impugna,</l>
     <l n="25">tutto 'l suga come spugna,</l>
     <l n="26">e vuole anche ch'i' la baci.</l>
     <l n="27">Io la sgrido: “Oltre va' giaci!”;</l>
     <l n="28">ella intorno pur matteggia.</l>
    </lg>
    <lg n="5">
     <l n="29">Non tien l'anima co' denti,</l>
     <l n="30">ch'un non ha per medicina;</l>
     <l n="31">e luccianti ha quasi spenti,</l>
     <l n="32">tutti orlati di tonnina.</l>
     <l n="33">Sempre la virtù divina</l>
     <l n="34">fin nel petto giù gli cola;</l>
     <l n="35">vizza e secca è la suo gola,</l>
     <l n="36">tal ch'un becco par d'acceggia.</l>
    </lg>
    <lg n="6">
     <l n="37">Tante grinze ha nelle gote,</l>
     <l n="38">quante stelle sono in cielo;</l>
     <l n="39">le suo poppe vizze e vote,</l>
     <l n="40">paion propio ragnatelo.</l>
     <l n="41">Nelle brache non ha pelo,</l>
     <l n="42">della peccia fa grembiule;</l>
     <l n="43">e più biascia che le mule,</l>
     <l n="44">quando intorno mi volteggia.</l>
    </lg>
   </lg>
  </body>
 </text>
</TEI>