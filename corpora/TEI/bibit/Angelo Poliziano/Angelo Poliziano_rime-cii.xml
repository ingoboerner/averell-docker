<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CII</title>
    <author>Angelo Poliziano</author>
   </titleStmt>
   <extent>
    <measure unit="stanza">5</measure>
    <measure unit="line">26</measure>
   </extent>
   <publicationStmt>
    <publisher>UNED University</publisher>
    <idno>Angelo Poliziano_rime-cii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CII</title>
     <author>Angelo Poliziano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	I' mi trovai, fanciulle, un bel mattino</l>
     <l n="2">di mezzo maggio in un verde giardino.</l>
    </lg>
    <lg n="2">
     <l n="3">	Erano intorno violette e gigli,</l>
     <l n="4">fra l'erba verde, e vaghi fior novelli,</l>
     <l n="5">azzurri, gialli, candidi e vermigli:</l>
     <l n="6">ond'io porsi la mano a côr di quelli</l>
     <l n="7">per adornare e mie biondi capelli,</l>
     <l n="8">e cinger di grillanda el vago crino.</l>
    </lg>
    <lg n="3">
     <l n="9">	Ma poi ch'i' ebbi pien di fiori un lembo,</l>
     <l n="10">vidi le rose, e non pur d'un colore;</l>
     <l n="11">io colsi allor per empier tutto el grembo,</l>
     <l n="12">perch'era sì soave el loro odore</l>
     <l n="13">che tutto mi senti' destare el core</l>
     <l n="14">di dolce voglia e d'un piacer divino.</l>
    </lg>
    <lg n="4">
     <l n="15">I' posi mente quelle rose allora:</l>
     <l n="16">mai non vi potrei dir quanto eron belle!</l>
     <l n="17">Quale scoppiava dalla boccia ancora</l>
     <l n="18">quale erano un po' passe e qual novelle.</l>
     <l n="19">Amor mi disse allor: “Va' co' di quelle</l>
     <l n="20">che più vedi fiorite in sullo spino”.</l>
    </lg>
    <lg n="5">
     <l n="21">Quando la rosa ogni suo foglia spande,</l>
     <l n="22">quando è più bella, quando è più gradita,</l>
     <l n="23">allora è buona a mettere in ghirlande,</l>
     <l n="24">prima che suo bellezza sia fuggita.</l>
     <l n="25">Sì che, fanciulle, mentre è più fiorita,</l>
     <l n="26">cogliàn la bella rosa del giardino.</l>
    </lg>
   </lg>
  </body>
 </text>
</TEI>