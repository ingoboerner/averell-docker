<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Stanze per la giostra - LIBRO I</title>
    <author>Angelo Poliziano</author>
   </titleStmt>
   <extent>
    <measure unit="stanza">125</measure>
    <measure unit="line">1000</measure>
   </extent>
   <publicationStmt>
    <publisher>UNED University</publisher>
    <idno>Angelo Poliziano_stanze-per-la-giostra-libro-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Stanze per la giostra - LIBRO I</title>
     <author>Angelo Poliziano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Stanze per la giostra - LIBRO I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Le gloriose pompe e' fieri ludi</l>
     <l n="2">della città che 'l freno allenta e stringe</l>
     <l n="3">a magnanimi Toschi, e i regni crudi</l>
     <l n="4">di quella dea che 'l terzo ciel dipinge,</l>
     <l n="5">e i premi degni alli onorati studi,</l>
     <l n="6">la mente audace a celebrar mi spinge,</l>
     <l n="7">sì che i gran nomi e i fatti egregi e soli</l>
     <l n="8">fortuna o morte o tempo non involi.</l>
    </lg>
    <lg n="2">
     <l n="9">O bello idio ch'al cor per gli occhi inspiri</l>
     <l n="10">dolce disir d'amaro pensier pieno,</l>
     <l n="11">e pasciti di pianto e di sospiri,</l>
     <l n="12">nudrisci l'alme d'un dolce veleno,</l>
     <l n="13">gentil fai divenir ciò che tu miri,</l>
     <l n="14">né può star cosa vil drento al suo seno;</l>
     <l n="15">Amor, del quale i' son sempre suggetto,</l>
     <l n="16">porgi or la mano al mio basso intelletto.</l>
    </lg>
    <lg n="3">
     <l n="17">Sostien tu el fascio ch'a me tanto pesa,</l>
     <l n="18">reggi la lingua, Amor, reggi la mano;</l>
     <l n="19">tu principio, tu fin dell'alta impresa,</l>
     <l n="20">tuo fia l'onor, s'io già non prego invano;</l>
     <l n="21">di', signor, con che lacci a te presa</l>
     <l n="22">fu l'alta mente del baron toscano</l>
     <l n="23">più gioven figlio della etrusca Leda,</l>
     <l n="24">che reti furno ordite a tanta preda.</l>
    </lg>
    <lg n="4">
     <l n="25">E tu, ben nato Laur, sotto il cui velo</l>
     <l n="26">Fiorenza lieta in pace si riposa,</l>
     <l n="27">né teme i venti o minacciar del celo</l>
     <l n="28">o Giove irato in vista più crucciosa,</l>
     <l n="29">accogli all'ombra del tuo santo stelo</l>
     <l n="30">la voce umil, tremante e paurosa;</l>
     <l n="31">o causa, o fin di tutte le mie voglie,</l>
     <l n="32">che sol vivon d'odor delle tuo foglie.</l>
    </lg>
    <lg n="5">
     <l n="33">Deh, sarà mai che con più alte note,</l>
     <l n="34">se non contasti al mio volar fortuna,</l>
     <l n="35">lo spirto della membra, che devote</l>
     <l n="36">ti fuor da' fati insin già dalla cuna,</l>
     <l n="37">risuoni te dai Numidi a Boote,</l>
     <l n="38">agl'Indi al mar che 'l nostro celo imbruna,</l>
     <l n="39">e posto il nido in tuo felice ligno,</l>
     <l n="40">di roco augel diventi un bianco cigno?</l>
    </lg>
    <lg n="6">
     <l n="41">Ma fin ch'all'alta impresa tremo e bramo,</l>
     <l n="42">e son tarpati i vanni al mio disio,</l>
     <l n="43">lo glorioso tuo fratel cantiamo,</l>
     <l n="44">che di nuovo trofeo rende giulio</l>
     <l n="45">il chiaro sangue e di secondo ramo:</l>
     <l n="46">convien ch'i' sudi in questa polver io.</l>
     <l n="47">Or muovi prima tu mie' versi, Amore,</l>
     <l n="48">ch'ad alto volo impenni ogni vil core.</l>
    </lg>
    <lg n="7">
     <l n="49">E se qua su la fama el ver rimbomba</l>
     <l n="50">che la figlia di Leda, o sacro Achille,</l>
     <l n="51">poi che 'l corpo lasciasti intro la tomba,</l>
     <l n="52">t'accenda ancor d'amorose faville,</l>
     <l n="53">lascia tacere un po' tuo maggior tromba</l>
     <l n="54">ch'i' fo squillar per l'italiche ville,</l>
     <l n="55">e tempra tu la cetra a nuovi carmi,</l>
     <l n="56">mentr'io canto l'amor di Iulio e l'armi.</l>
    </lg>
    <lg n="8">
     <l n="57">Nel vago tempo di sua verde etate,</l>
     <l n="58">spargendo ancor pel volto il primo fiore,</l>
     <l n="59">né avendo il bel Iulio ancor provate</l>
     <l n="60">le dolce acerbe cure che dà Amore,</l>
     <l n="61">viveasi lieto in pace e 'n libertate;</l>
     <l n="62">talor frenando un gentil corridore,</l>
     <l n="63">che gloria fu de' ciciliani armenti,</l>
     <l n="64">con esso a correr contendea co' venti:</l>
    </lg>
    <lg n="9">
     <l n="65">ora a guisa saltar di leopardo,</l>
     <l n="66">or destro fea rotarlo in breve giro;</l>
     <l n="67">or fea ronzar per l'aere un lento dardo,</l>
     <l n="68">dando sovente a fere agro martiro.</l>
     <l n="69">Cotal viveasi il giovene gagliardo;</l>
     <l n="70">né pensando al suo fato acerbo e diro,</l>
     <l n="71">né certo ancor de' suo' futuri pianti,</l>
     <l n="72">solea gabbarsi delli afflitti amanti.</l>
    </lg>
    <lg n="10">
     <l n="73">Ah quante ninfe per lui sospirorno!</l>
     <l n="74">Ma fu sì altero sempre il giovinetto,</l>
     <l n="75">che mai le ninfe amanti nol piegorno,</l>
     <l n="76">mai poté riscaldarsi il freddo petto.</l>
     <l n="77">Facea sovente pe' boschi soggiorno,</l>
     <l n="78">inculto sempre e rigido in aspetto;</l>
     <l n="79">e 'l volto difendea dal solar raggio,</l>
     <l n="80">con ghirlanda di pino o verde faggio.</l>
    </lg>
    <lg n="11">
     <l n="81">Poi, quando già nel ciel parean le stelle,</l>
     <l n="82">tutto gioioso a sua magion tornava;</l>
     <l n="83">e 'n compagnia delle nove sorelle</l>
     <l n="84">celesti versi con disio cantava,</l>
     <l n="85">e d'antica virtù mille fiammelle</l>
     <l n="86">con gli alti carmi ne' petti destava:</l>
     <l n="87">così, chiamando amor lascivia umana,</l>
     <l n="88">si godea con le Muse o con Diana.</l>
    </lg>
    <lg n="12">
     <l n="89">E se talor nel ceco labirinto</l>
     <l n="90">errar vedeva un miserello amante,</l>
     <l n="91">di dolor carco, di pietà dipinto,</l>
     <l n="92">seguir della nemica sua le piante,</l>
     <l n="93">e dove Amor il cor li avessi avinto</l>
     <l n="94">lì pascer l'alma di dua luci sante</l>
     <l n="95">preso nelle amorose crudel gogne,</l>
     <l n="96">sì l'assaliva con agre rampogne:</l>
    </lg>
    <lg n="13">
     <l n="97">«Scuoti, meschin, del petto il ceco errore,</l>
     <l n="98">ch'a te stessi te fura, ad altrui porge;</l>
     <l n="99">non nudrir di lusinghe un van furore,</l>
     <l n="100">che di pigra lascivia e d'ozio sorge.</l>
     <l n="101">Costui che 'l vulgo errante chiama Amore</l>
     <l n="102">è dolce insania a chi più acuto scorge:</l>
     <l n="103">sì bel titol d'Amore ha dato il mondo</l>
     <l n="104">a una ceca peste, a un mal giocondo.</l>
    </lg>
    <lg n="14">
     <l n="105">Ah quanto è uom meschin, che cangia voglia</l>
     <l n="106">per donna, o mai per lei s'allegra o dole;</l>
     <l n="107">e qual per lei di libertà si spoglia</l>
     <l n="108">o crede a sui sembianti, a sue parole!</l>
     <l n="109">Ché sempre è più leggier ch'al vento foglia,</l>
     <l n="110">e mille volte el dì vuole e disvuole:</l>
     <l n="111">segue chi fugge, a chi la vuol s'asconde,</l>
     <l n="112">e vanne e vien, come alla riva l'onde.</l>
    </lg>
    <lg n="15">
     <l n="113">Giovane donna sembra veramente</l>
     <l n="114">quasi sotto un bel mare acuto scoglio,</l>
     <l n="115">o ver tra' fiori un giovincel serpente</l>
     <l n="116">uscito pur mo' fuor del vecchio scoglio.</l>
     <l n="117">Ah quanto è fra' più miseri dolente</l>
     <l n="118">chi può soffrir di donna il fero orgoglio!</l>
     <l n="119">Ché quanto ha il volto più di biltà pieno,</l>
     <l n="120">più cela inganni nel fallace seno.</l>
    </lg>
    <lg n="16">
     <l n="121">Con essi gli occhi giovenili invesca</l>
     <l n="122">Amor, ch'ogni pensier maschio vi fura;</l>
     <l n="123">e quale un tratto ingoza la dolce esca</l>
     <l n="124">mai di sua propria libertà non cura;</l>
     <l n="125">ma, come se pur Lete Amor vi mesca,</l>
     <l n="126">tosto obliate vostra alta natura;</l>
     <l n="127">né poi viril pensiero in voi germoglia,</l>
     <l n="128">sì del proprio valor costui vi spoglia.</l>
    </lg>
    <lg n="17">
     <l n="129">Quanto è più dolce, quanto è più securo</l>
     <l n="130">seguir le fere fugitive in caccia</l>
     <l n="131">fra boschi antichi fuor di fossa o muro,</l>
     <l n="132">e spiar lor covil per lunga traccia!</l>
     <l n="133">Veder la valle e 'l colle e l'aer più puro,</l>
     <l n="134">l'erbe e' fior, l'acqua viva chiara e ghiaccia!</l>
     <l n="135">Udir li augei svernar, rimbombar l'onde,</l>
     <l n="136">e dolce al vento mormorar le fronde!</l>
    </lg>
    <lg n="18">
     <l n="137">Quanto giova a mirar pender da un'erta</l>
     <l n="138">le capre, e pascer questo e quel virgulto;</l>
     <l n="139">e 'l montanaro all'ombra più conserta</l>
     <l n="140">destar la sua zampogna e 'l verso inculto;</l>
     <l n="141">veder la terra di pomi coperta,</l>
     <l n="142">ogni arbor da' suoi fructi quasi occulto;</l>
     <l n="143">veder cozzar monton, vacche mughiare</l>
     <l n="144">e le biade ondeggiar come fa il mare!</l>
    </lg>
    <lg n="19">
     <l n="145">Or delle pecorelle il rozo mastro</l>
     <l n="146">si vede alla sua torma aprir la sbarra;</l>
     <l n="147">poi quando muove lor con suo vincastro,</l>
     <l n="148">dolce è a notar come a ciascuna garra.</l>
     <l n="149">Or si vede il villan domar col rastro</l>
     <l n="150">le dure zolle, or maneggiar la marra;</l>
     <l n="151">or la contadinella scinta e scalza</l>
     <l n="152">star coll'oche a filar sotto una balza.</l>
    </lg>
    <lg n="20">
     <l n="153">In cotal guisa già l'antiche genti</l>
     <l n="154">si crede esser godute al secol d'oro;</l>
     <l n="155">né fatte ancor le madre eron dolenti</l>
     <l n="156">de' morti figli al marzial lavoro;</l>
     <l n="157">né si credeva ancor la vita a' venti</l>
     <l n="158">né del giogo doleasi ancora il toro;</l>
     <l n="159">lor case eron fronzute querce e grande,</l>
     <l n="160">ch'avean nel tronco mèl, ne' rami ghiande.</l>
    </lg>
    <lg n="21">
     <l n="161">Non era ancor la scelerata sete</l>
     <l n="162">del crudele oro entrata nel bel mondo;</l>
     <l n="163">viveansi in libertà le genti liete,</l>
     <l n="164">e non solcato il campo era fecondo.</l>
     <l n="165">Fortuna invidiosa a lor quiete</l>
     <l n="166">ruppe ogni legge, e pietà misse in fondo;</l>
     <l n="167">lussuria entrò ne' petti e quel furore</l>
     <l n="168">che la meschina gente chiama amore».</l>
    </lg>
    <lg n="22">
     <l n="169">In cotal guisa rimordea sovente</l>
     <l n="170">l'altero giovinetto e sacri amanti,</l>
     <l n="171">come. talor chi sé gioioso sente</l>
     <l n="172">non sa ben porger fede alli altrui pianti;</l>
     <l n="173">ma qualche miserello, a cui l'ardente</l>
     <l n="174">fiamme struggeano i nervi tutti quanti,</l>
     <l n="175">gridava al ciel: «Giusto sdegno ti muova,</l>
     <l n="176">Amor, che costui creda almen per pruova.</l>
    </lg>
    <lg n="23">
     <l n="177">Né fu Cupido sordo al pio lamento,</l>
     <l n="178">e 'ncominciò crudelmente ridendo:</l>
     <l n="179">«Dunque non sono idio? dunque è già spento</l>
     <l n="180">mie foco con che il mondo tutto accendo?</l>
     <l n="181">Io pur fei Giove, mughiar fra l'armento,</l>
     <l n="182">io Febo drieto a Dafne gir piangendo,</l>
     <l n="183">io trassi Pluto delle infernal segge:</l>
     <l n="184">e che non ubidisce alla mia legge?</l>
    </lg>
    <lg n="24">
     <l n="185">Io fo cadere al tigre la sua rabbia</l>
     <l n="186">al leone il fer rughio, al drago il fischio;</l>
     <l n="187">e quale è uom di sì secura labbia,</l>
     <l n="188">che fuggir possa il mio tenace vischio?</l>
     <l n="189">Or, ch'un superbo in sì vil pregio m'abbia</l>
     <l n="190">che di non esser dio vegna a gran rischio?</l>
     <l n="191">Or veggiàn se 'l meschin ch'Amor riprende,</l>
     <l n="192">da due begli occhi se stesso or difende».</l>
    </lg>
    <lg n="25">
     <l n="193">Zefiro già, di be' fioretti adorno,</l>
     <l n="194">avea de' monti tolta ogni pruina;</l>
     <l n="195">avea fatto al suo nido già ritorno</l>
     <l n="196">la stanca rondinella peregrina;</l>
     <l n="197">risonava la selva intorno intorno</l>
     <l n="198">soavemente all'òra mattutina,</l>
     <l n="199">e la ingegnosa pecchia, al primo albore</l>
     <l n="200">giva predando ora uno or altro fiore.</l>
    </lg>
    <lg n="26">
     <l n="201">L'ardito Iulio, al giorno ancora acerbo,</l>
     <l n="202">allor ch'al tufo torna la civetta,</l>
     <l n="203">fatto frenare il corridor superbo,</l>
     <l n="204">verso la selva con sua gente eletta</l>
     <l n="205">prese el cammino, e sotto buon riserbo</l>
     <l n="206">seguial de' fedel can la schiera stretta;</l>
     <l n="207">di ciò che fa mestieri a caccia adorni,</l>
     <l n="208">con archi e lacci e spiedi e dardi e corni.</l>
    </lg>
    <lg n="27">
     <l n="209">Già circundata avea la lieta schiera</l>
     <l n="210">il folto bosco, e già con grave orrore</l>
     <l n="211">del suo covil si destava ogni fera;</l>
     <l n="212">givan seguendo e bracchi il lungo odore;</l>
     <l n="213">ogni varco da lacci e can chiuso era,</l>
     <l n="214">di stormir d'abbaiar cresce il romore,</l>
     <l n="215">di fischi e bussi tutto il bosco suona,</l>
     <l n="216">del rimbombar de' corni el cel rintruona.</l>
    </lg>
    <lg n="28">
     <l n="217">Con tal romor, qualor più l'aer discorda,</l>
     <l n="218">di Giove il foco d'alta nube piomba;</l>
     <l n="219">con tal tumulto, onde la gente assorda,</l>
     <l n="220">dall'alte cataratte il Nil rimbomba;</l>
     <l n="221">con tale orror, del latin sangue ingorda,</l>
     <l n="222">sonò Megera la tartarea tromba.</l>
     <l n="223">Qual animal di stiza par si roda,</l>
     <l n="224">qual serra al ventre la tremante coda.</l>
    </lg>
    <lg n="29">
     <l n="225">Spargesi tutta la bella compagna:</l>
     <l n="226">altri alle reti, altri alla via più stretta;</l>
     <l n="227">chi serba in coppia e can, chi gli scompagna;</l>
     <l n="228">chi già 'l suo ammette, chi 'l richiama e alletta;</l>
     <l n="229">chi sprona el buon destrier per la campagna;</l>
     <l n="230">chi l'adirata fera armato aspetta;</l>
     <l n="231">chi si sta sovra un ramo a buon riguardo,</l>
     <l n="232">chi in man lo spiede e chi s'acconcia el dardo.</l>
    </lg>
    <lg n="30">
     <l n="233">Già le setole arriccia e arruota e denti</l>
     <l n="234">el porco entro 'l burron; già d'una grotta</l>
     <l n="235">spunta giù 'l cavriuol; già e vecchi armenti</l>
     <l n="236">de' cervi van pel pian fuggendo in frotta;</l>
     <l n="237">timor gl'inganni della volpe ha spenti;</l>
     <l n="238">le lepri al primo assalto vanno in rotta;</l>
     <l n="239">di sua tana stordita esce ogni belva;</l>
     <l n="240">l'astuto lupo vie più si rinselva,</l>
    </lg>
    <lg n="31">
     <l n="241">e rinselvato le sagace nare</l>
     <l n="242">del picciol bracco pur teme il meschino;</l>
     <l n="243">ma 'l cervio par del veltro paventare,</l>
     <l n="244">de' lacci el porco o del fero mastino.</l>
     <l n="245">Vedesi lieto or qua or là volare</l>
     <l n="246">fuor d'ogni schiera il gioven peregrino;</l>
     <l n="247">pel folto bosco el fer caval mette ale</l>
     <l n="248">e trista fa qual fera Iulio assale.</l>
    </lg>
    <lg n="32">
     <l n="249">Quale el centaur per la nevosa selva</l>
     <l n="250">di Pelio o d'Elmo va feroce in caccia,</l>
     <l n="251">dalle lor tane predando ogni belva:</l>
     <l n="252">or l'orso uccide, or al lion minaccia;</l>
     <l n="253">quanto è più ardita fera più s'inselva,</l>
     <l n="254">e 'l sangue a tutte drento al cor s'aghiaccia;</l>
     <l n="255">la selva trema e gli cede ogni pianta,</l>
     <l n="256">gli arbori abbatte o sveglie, o rami schianta.</l>
    </lg>
    <lg n="33">
     <l n="257">Ah quanto a mirar Iulio è fera cosa</l>
     <l n="258">romper la via dove più 'l bosco è folto</l>
     <l n="259">per trar di macchia la bestia crucciosa,</l>
     <l n="260">con verde ramo intorno al capo avolto,</l>
     <l n="261">colla chioma arruffata e polverosa,</l>
     <l n="262">e d'onesto sudor bagnato il volto!</l>
     <l n="263">Ivi consiglio a sua fera vendetta</l>
     <l n="264">prese Amor, che ben loco e tempo aspetta;</l>
    </lg>
    <lg n="34">
     <l n="265">e con sua man di leve aier compuose</l>
     <l n="266">l'imagin d'una cervia altera e bella:</l>
     <l n="267">con alta fronte, con corna ramose,</l>
     <l n="268">candida tutta, leggiadretta e snella.</l>
     <l n="269">E come tra le fere paventose</l>
     <l n="270">al gioven cacciator s'offerse quella,</l>
     <l n="271">lieto spronò il destrier per lei seguire,</l>
     <l n="272">pensando in brieve darli agro martire.</l>
    </lg>
    <lg n="35">
     <l n="273">Ma poi che 'nvan dal braccio el dardo scosse,</l>
     <l n="274">del foder trasse fuor la fida spada,</l>
     <l n="275">e con tanto furor il corsier mosse,</l>
     <l n="276">che 'l bosco folto sembrava ampia strada.</l>
     <l n="277">La bella fera, come stanca fosse,</l>
     <l n="278">più lenta tuttavia par che sen vada;</l>
     <l n="279">ma quando par che già la stringa o tocchi,</l>
     <l n="280">picciol campo riprende avanti alli occhi.</l>
    </lg>
    <lg n="36">
     <l n="281">Quanto più segue invan la vana effigie,</l>
     <l n="282">tanto più di seguirla invan s'accende;</l>
     <l n="283">tuttavia preme sue stanche vestigie,</l>
     <l n="284">sem re la giunge, e pur mai non la prende:</l>
     <l n="285">qual fino al labro sta nelle onde stigie</l>
     <l n="286">Tantalo, e 'l bel giardin vicin gli pende,</l>
     <l n="287">ma qualor l'acqua o il pome vuol gustare,</l>
     <l n="288">subito l'acqua e 'l pome via dispare.</l>
    </lg>
    <lg n="37">
     <l n="289">Era già drieto alla sua desianza</l>
     <l n="290">gran tratta da' compagni allontanato,</l>
     <l n="291">né pur d'un passo ancor la preda avanza,</l>
     <l n="292">e già tutto el destrier sente affannato;</l>
     <l n="293">ma pur seguendo sua vana speranza,</l>
     <l n="294">pervenne in un fiorito e verde prato:</l>
     <l n="295">ivi sotto un vel candido li apparve</l>
     <l n="296">lieta una ninfa, e via la fera sparve.</l>
    </lg>
    <lg n="38">
     <l n="297">La fera sparve via dalle suo ciglia,</l>
     <l n="298">ma 'l gioven della fera ormai non cura;</l>
     <l n="299">anzi ristringe al corridor la briglia,</l>
     <l n="300">e lo raffrena sovra alla verdura.</l>
     <l n="301">Ivi tutto ripien di maraviglia</l>
     <l n="302">pur della ninfa mira la figura:</l>
     <l n="303">parli che dal bel viso e da' begli occhi</l>
     <l n="304">una nuova dolcezza al cor gli fiocchi.</l>
    </lg>
    <lg n="39">
     <l n="305">Qual tigre, a cui dalla pietrosa tana</l>
     <l n="306">ha tolto il cacciator li suoi car figli;</l>
     <l n="307">rabbiosa il segue per la selva ircana,</l>
     <l n="308">che tosto crede insanguinar gli artigli;</l>
     <l n="309">poi resta d'uno specchio all'ombra vana,</l>
     <l n="310">all'ombra ch'e suoi nati par somigli;</l>
     <l n="311">e mentre di tal vista s'innamora</l>
     <l n="312">la sciocca, el predator la via divora.</l>
    </lg>
    <lg n="40">
     <l n="313">Tosto Cupido entro a' begli occhi ascoso,</l>
     <l n="314">al nervo adatta del suo stral la cocca,</l>
     <l n="315">poi tira quel col braccio poderoso,</l>
     <l n="316">tal che raggiugne e l'una e l'altra cocca;</l>
     <l n="317">la man sinistra con l'oro focoso,</l>
     <l n="318">la destra poppa colla corda tocca:</l>
     <l n="319">né pria per l'aer ronzando esce 'l quadrello</l>
     <l n="320">che Iulio drento al cor sentito ha quello.</l>
    </lg>
    <lg n="41">
     <l n="321">Ahi qual divenne! ah come al giovinetto</l>
     <l n="322">corse il gran foco in tutte le midolle!</l>
     <l n="323">che tremito gli scosse il cor nel petto!</l>
     <l n="324">d'un ghiacciato sudor tutto era molle;</l>
     <l n="325">e fatto ghiotto del suo dolce aspetto,</l>
     <l n="326">giammai li occhi da li occhi levar puolle;</l>
     <l n="327">ma tutto preso dal vago splendore,</l>
     <l n="328">non s'accorge el meschin che quivi è Amore.</l>
    </lg>
    <lg n="42">
     <l n="329">Non s'accorge ch'Amor lì drento è armato</l>
     <l n="330">per sol turbar la suo lunga quiete;</l>
     <l n="331">non s'accorge a che nodo è già legato,</l>
     <l n="332">non conosce suo piaghe ancor segrete;</l>
     <l n="333">di piacer, di disir tutto è invescato,</l>
     <l n="334">e così il cacciator preso è alla rete.</l>
     <l n="335">Le braccia fra sé loda e 'l viso e 'l crino,</l>
     <l n="336">e 'n lei discerne un non so che divino.</l>
    </lg>
    <lg n="43">
     <l n="337">Candida è ella, e candida la vesta,</l>
     <l n="338">ma pur di rose e fior dipinta e d'erba;</l>
     <l n="339">lo inanellato crin dall'aurea testa</l>
     <l n="340">scende in la fronte umilmente superba.</l>
     <l n="341">Rideli a torno tutta la foresta,</l>
     <l n="342">e quanto può suo cure disacerba;</l>
     <l n="343">nell'atto regalmente è mansueta,</l>
     <l n="344">e pur col ciglio le tempeste acqueta.</l>
    </lg>
    <lg n="44">
     <l n="345">Folgoron gli occhi d'un dolce sereno,</l>
     <l n="346">ove sue face tien Cupido ascose;</l>
     <l n="347">l'aier d'intorno si fa tutto ameno</l>
     <l n="348">ovunque gira le luce amorose.</l>
     <l n="349">Di celeste letizia il volto ha pieno,</l>
     <l n="350">dolce dipinto di ligustri e rose;</l>
     <l n="351">ogni aura tace al suo parlar divino,</l>
     <l n="352">e canta ogni augelletto in suo latino.</l>
    </lg>
    <lg n="45">
     <l n="353">Con lei sen va Onestate umile e piana</l>
     <l n="354">che d'ogni chiuso cor volge la chiave;</l>
     <l n="355">con lei va Gentilezza in vista umana,</l>
     <l n="356">e da lei impara il dolce andar soave.</l>
     <l n="357">Non può mirarli il viso alma villana,</l>
     <l n="358">se pria di suo fallir doglia non have;</l>
     <l n="359">tanti cori Amor piglia fere o ancide,</l>
     <l n="360">quanto ella o dolce parla o dolce ride.</l>
    </lg>
    <lg n="46">
     <l n="361">Sembra Talia, se in man prende la cetra,</l>
     <l n="362">sembra Minerva se in man prende l'asta;</l>
     <l n="363">se l'arco ha in mano, al fianco la faretra,</l>
     <l n="364">giurar potrai che sia Diana casta.</l>
     <l n="365">Ira dal volto suo trista s'arretra,</l>
     <l n="366">e poco, avanti a lei, Superbia basta;</l>
     <l n="367">ogni dolce virtù l'è in compagnia,</l>
     <l n="368">Biltà la mostra a dito e Leggiadria.</l>
    </lg>
    <lg n="47">
     <l n="369">Ell'era, assisa sovra la verdura,</l>
     <l n="370">allegra, e ghirlandetta avea contesta,</l>
     <l n="371">di quanti fior creassi mai natura,</l>
     <l n="372">de' quai tutta dipinta era sua vesta.</l>
     <l n="373">E come prima al gioven puose cura,</l>
     <l n="374">alquanto paurosa alzò la testa;</l>
     <l n="375">poi colla bianca man ripreso il lembo,</l>
     <l n="376">levossi in piè con di fior pieno un grembo.</l>
    </lg>
    <lg n="48">
     <l n="377">Già s'inviava, per quindi partire,</l>
     <l n="378">la ninfa sovra l'erba, lenta lenta,</l>
     <l n="379">lasciando il giovinetto in gran martire,</l>
     <l n="380">che fuor di lei null'altro omai talenta.</l>
     <l n="381">Ma non possendo el miser ciò soffrire,</l>
     <l n="382">con qualche priego d'arrestarla tenta;</l>
     <l n="383">per che, tutto tremando e tutto ardendo,</l>
     <l n="384">così umilmente incominciò dicendo:</l>
    </lg>
    <lg n="49">
     <l n="385">«O qual che tu ti sia, vergin sovrana,</l>
     <l n="386">o ninfa o dea, ma dea m'assembri certo;</l>
     <l n="387">se dea, forse se' tu la mia Diana;</l>
     <l n="388">se pur mortal, chi tu sia fammi certo,</l>
     <l n="389">ché tua sembianza è fuor di guisa umana;</l>
     <l n="390">né so già io qual sia tanto mio merto,</l>
     <l n="391">qual dal cel grazia, qual sì amica stella,</l>
     <l n="392">ch'io degno sia veder cosa sì bella».</l>
    </lg>
    <lg n="50">
     <l n="393">Volta la ninfa al suon delle parole,</l>
     <l n="394">lampeggiò d'un sì dolce e vago riso,</l>
     <l n="395">che i monti avre' fatto ir, restare il sole:</l>
     <l n="396">ché ben parve s'aprissi un paradiso.</l>
     <l n="397">Poi formò voce fra perle e viole,</l>
     <l n="398">tal ch'un marmo per mezzo avre' diviso;</l>
     <l n="399">soave, saggia e di dolceza piena,</l>
     <l n="400">da innamorar non ch'altri una Sirena:</l>
    </lg>
    <lg n="51">
     <l n="401">«Io non son qual tua mente invano auguria,</l>
     <l n="402">non d'altar degna, non di pura vittima;</l>
     <l n="403">ma là sovra Arno innella vostra Etruria</l>
     <l n="404">sto soggiogata alla teda legittima;</l>
     <l n="405">mia natal patria è nella aspra Liguria,</l>
     <l n="406">sovra una costa alla riva marittima,</l>
     <l n="407">ove fuor de' gran massi indarno gemere</l>
     <l n="408">si sente il fer Nettunno e irato fremere.</l>
    </lg>
    <lg n="52">
     <l n="409">Sovente in questo loco mi diporto,</l>
     <l n="410">qui vegno a soggiornar tutta soletta;</l>
     <l n="411">questo è de' mia pensieri un dolce porto,</l>
     <l n="412">qui l'erba e' fior, qui il fresco aier m'alletta;</l>
     <l n="413">quinci il tornare a mia magione è accorto,</l>
     <l n="414">qui lieta mi dimoro Simonetta,</l>
     <l n="415">all'ombre, a qualche chiara e fresca linfa,</l>
     <l n="416">e spesso in compagnia d'alcuna ninfa.</l>
    </lg>
    <lg n="53">
     <l n="417">Io soglio pur nelli ociosi tempi,</l>
     <l n="418">quando nostra fatica s'interrompe,</l>
     <l n="419">venire a' sacri altar ne' vostri tempî</l>
     <l n="420">fra l'altre donne con l'usate pompe;</l>
     <l n="421">ma perch'io in tutto el gran desir t'adempi,</l>
     <l n="422">e 'l dubio tolga che tuo mente rompe,</l>
     <l n="423">meraviglia di mie bellezze tenere</l>
     <l n="424">non prender già, ch'io nacqui in grembo a Venere.</l>
    </lg>
    <lg n="54">
     <l n="425">Or poi che 'l sol sue rote in basso cala,</l>
     <l n="426">e da questi arbor cade maggior l'ombra,</l>
     <l n="427">già cede al grillo la stanca cicala,</l>
     <l n="428">già 'l rozo zappator del campo sgombra,</l>
     <l n="429">e già dell'alte ville il fumo essala,</l>
     <l n="430">la villanella all'uom suo el desco ingombra;</l>
     <l n="431">omai riprenderò mia via più accorta,</l>
     <l n="432">e tu lieto ritorna alla tua scorta».</l>
    </lg>
    <lg n="55">
     <l n="433">Poi con occhi più lieti e più ridenti,</l>
     <l n="434">tal che 'l ciel tutto asserenò d'intorno,</l>
     <l n="435">mosse sovra l'erbetta e passi lenti</l>
     <l n="436">con atto d'amorosa grazia adorno.</l>
     <l n="437">Feciono e boschi allor dolci lamenti</l>
     <l n="438">e gli augelletti a pianger cominciorno;</l>
     <l n="439">ma l'erba verde sotto i dolci passi</l>
     <l n="440">bianca, gialla, vermiglia e azurra fassi.</l>
    </lg>
    <lg n="56">
     <l n="441">Che de' far Iulio? Ahimè, ch'e' pur desidera</l>
     <l n="442">seguir sua stella e pur temenza il tiene:</l>
     <l n="443">sta come un forsennato, e 'l cor gli assidera,</l>
     <l n="444">e gli s'aghiaccia el sangue entro le vene;</l>
     <l n="445">sta come un marmo fisso, e pur considera</l>
     <l n="446">lei che sen va né pensa di sue pene,</l>
     <l n="447">fra sé lodando il dolce andar celeste</l>
     <l n="448">e 'l ventilar dell'angelica veste.</l>
    </lg>
    <lg n="57">
     <l n="449">E' par che 'l cor del petto se li schianti,</l>
     <l n="450">e che del corpo l'alma via si fugga,</l>
     <l n="451">e ch'a guisa di brina, al sol davanti,</l>
     <l n="452">in pianto tutto si consumi e strugga.</l>
     <l n="453">Già si sente esser un degli altri amanti,</l>
     <l n="454">e pargli ch'ogni vena Amor li sugga;</l>
     <l n="455">or teme di seguirla, or pure agogna,</l>
     <l n="456">qui 'l tira Amor, quinci il ritrae vergogna.</l>
    </lg>
    <lg n="58">
     <l n="457">«U' sono or, Iulio, le sentenzie gravi,</l>
     <l n="458">le parole magnifiche e' precetti</l>
     <l n="459">con che i miseri amanti molestavi?</l>
     <l n="460">Perché pur di cacciar non ti diletti?</l>
     <l n="461">Or ecco ch'una donna ha in man le chiavi</l>
     <l n="462">d'ogni tua voglia, e tutti in sé ristretti</l>
     <l n="463">tien, miserello, i tuoi dolci pensieri;</l>
     <l n="464">vedi chi tu se' or, chi pur dianzi eri.</l>
    </lg>
    <lg n="59">
     <l n="465">Dianzi eri d'una fera cacciatore,</l>
     <l n="466">più bella fera or t'ha ne' lacci involto;</l>
     <l n="467">dianzi eri tuo, or se' fatto d'Amore,</l>
     <l n="468">sei or legato, e dianzi eri disciolto.</l>
     <l n="469">Dov'è tuo libertà, dov'è 'l tuo core?</l>
     <l n="470">Amore e una donna te l'ha tolto.</l>
     <l n="471">Ahi, come poco a sé creder uom degge!</l>
     <l n="472">ch'a virtute e fortuna Amor pon legge».</l>
    </lg>
    <lg n="60">
     <l n="473">La notte che le cose ci nasconde</l>
     <l n="474">tornava ombrata di stellato ammanto,</l>
     <l n="475">e l'usignuol sotto l'amate fronde</l>
     <l n="476">cantando ripetea l'antico pianto</l>
     <l n="477">ma sola a' sua lamenti Ecco risponde,</l>
     <l n="478">ch'ogni altro augel quetato avea già 'l canto;</l>
     <l n="479">dalla chimmeria valle uscian le torme</l>
     <l n="480">de' Sogni negri con diverse forme.</l>
    </lg>
    <lg n="61">
     <l n="481">E gioven che restati nel bosco erono,</l>
     <l n="482">vedendo il cel già le sue stelle accendere,</l>
     <l n="483">sentito il segno, al cacciar posa ferono;</l>
     <l n="484">ciascun s'affretta a lacci e reti stendere,</l>
     <l n="485">poi colla preda in un sentier si schierono:</l>
     <l n="486">ivi s'attende sol parole a vendere,</l>
     <l n="487">ivi menzogne a vil pregio si mercono;</l>
     <l n="488">pei tutti del bel Iulio fra sé cercono</l>
    </lg>
    <lg n="62">
     <l n="489">Ma non veggendo il car compagno intorno,</l>
     <l n="490">ghiacciossi ognun di subita paura</l>
     <l n="491">che qualche cruda fera il suo ritorno</l>
     <l n="492">non li 'mpedisca o altra ria sciagura.</l>
     <l n="493">Chi mostra fuochi, chi squilla el suo corno,</l>
     <l n="494">chi forte il chiama per la selva oscura,</l>
     <l n="495">le lunghe voci ripercosse abondono,</l>
     <l n="496">e «Iulio Iulio» le valli rispondono.</l>
    </lg>
    <lg n="63">
     <l n="497">Ciascun si sta per la paura incerto,</l>
     <l n="498">gelato tutto, se non ch'ei pur chiama;</l>
     <l n="499">veggiono il cel di tenebre coperto,</l>
     <l n="500">né san dove cercar, bench'ognun brama.</l>
     <l n="501">Pur «Iulio Iulio» suona il gran diserto;</l>
     <l n="502">non sa che farsi omai la gente grama.</l>
     <l n="503">Ma poi che molta notte indarno spesono,</l>
     <l n="504">dolenti per tornarsi il cammin presono.</l>
    </lg>
    <lg n="64">
     <l n="505">Cheti sen vanno e pure alcun col vero</l>
     <l n="506">la dubia speme alquanto riconforta,</l>
     <l n="507">ch'el sia rèdito per altro sentiero</l>
     <l n="508">al loco ove s'invia la loro scorta.</l>
     <l n="509">Ne' petti ondeggia or questo or quel pensiero,</l>
     <l n="510">che fra paura e speme il cor traporta:</l>
     <l n="511">così raggio, che specchio mobil ferza,</l>
     <l n="512">per la gran sala or qua or là si scherza.</l>
    </lg>
    <lg n="65">
     <l n="513">Ma 'l gioven, che provato avea già l'arco</l>
     <l n="514">ch'ogni altra cura sgombra fuor del petto,</l>
     <l n="515">d'altre speme e paure e pensier carco,</l>
     <l n="516">era arrivato alla magion soletto.</l>
     <l n="517">Ivi pensando al suo novello incarco</l>
     <l n="518">stava in forti pensier tutto ristretto,</l>
     <l n="519">quando la compagnia piena di doglia</l>
     <l n="520">tutta pensosa entrò dentro alla soglia.</l>
    </lg>
    <lg n="66">
     <l n="521">Ivi ciascun più da vergogna involto</l>
     <l n="522">per li alti gradi sen va lento lento:</l>
     <l n="523">quali i pastori a cui il fer lupo ha tolto</l>
     <l n="524">il più bel toro del cornuto armento,</l>
     <l n="525">tornonsi a lor signor con basso volto,</l>
     <l n="526">né s'ardiscon d'entrar all'uscio drento;</l>
     <l n="527">stan sospirosi e di dolor confusi,</l>
     <l n="528">e ciascun pensa pur come sé scusi.</l>
    </lg>
    <lg n="67">
     <l n="529">Ma tosto ognuno allegro alzò le ciglia,</l>
     <l n="530">veggendo salvo lì sì caro pegno:</l>
     <l n="531">tal si fe', poi che la sua dolce figlia</l>
     <l n="532">ritrovò, Ceres giù nel morto regno.</l>
     <l n="533">Tutta festeggia la lieta famiglia</l>
     <l n="534">con essi, e Iulio di gioir fa segno,</l>
     <l n="535">e quanto el può nel cor preme sua pena</l>
     <l n="536">e il volto di letizia rasserena.</l>
    </lg>
    <lg n="68">
     <l n="537">Ma fatta Amor la sua bella vendetta,</l>
     <l n="538">mossesi lieto pel negro aere a volo,</l>
     <l n="539">e ginne al regno di sua madre in fretta,</l>
     <l n="540">ov'è de' picciol suoi fratei lo stuolo:</l>
     <l n="541">al regno ov'ogni Grazia si diletta,</l>
     <l n="542">ove Biltà di fiori al crin fa brolo,</l>
     <l n="543">ove tutto lascivo, drieto a Flora,</l>
     <l n="544">Zefiro vola e la verde erba infiora.</l>
    </lg>
    <lg n="69">
     <l n="545">Or canta meco un po' del dolce regno,</l>
     <l n="546">Erato bella, che 'l nome hai d'amore;</l>
     <l n="547">tu sola, benché casta, puoi nel regno</l>
     <l n="548">secura entrar di Venere e d'Amore;</l>
     <l n="549">tu de' versi amorosi hai sola il regno,</l>
     <l n="550">teco sovente a cantar viensi Amore;</l>
     <l n="551">e, posta giù dagli omer la faretra,</l>
     <l n="552">tenta le corde di tua bella cetra.</l>
    </lg>
    <lg n="70">
     <l n="553">Vagheggia Cipri un dilettoso monte,</l>
     <l n="554">che del gran Nilo e sette corni vede</l>
     <l n="555">e 'l primo rosseggiar dell'orizonte,</l>
     <l n="556">ove poggiar non lice al mortal piede.</l>
     <l n="557">Nel giogo un verde colle alza la fronte,</l>
     <l n="558">sotto esso aprico un lieto pratel siede,</l>
     <l n="559">u' scherzando tra' fior lascive aurette</l>
     <l n="560">fan dolcemente tremolar l'erbette.</l>
    </lg>
    <lg n="71">
     <l n="561">Corona un muro d'or l'estreme sponde</l>
     <l n="562">con valle ombrosa di schietti arbuscelli,</l>
     <l n="563">ove in su' rami fra novelle fronde</l>
     <l n="564">cantano i loro amor soavi augelli.</l>
     <l n="565">Sentesi un grato mormorio dell'onde,</l>
     <l n="566">che fan duo freschi e lucidi ruscelli,</l>
     <l n="567">versando dolce con amar liquore,</l>
     <l n="568">ove arma l'oro de' suoi strali Amore.</l>
    </lg>
    <lg n="72">
     <l n="569">Né mai le chiome del giardino eterno</l>
     <l n="570">tenera brina o fresca neve imbianca;</l>
     <l n="571">ivi non osa entrar ghiacciato verno,</l>
     <l n="572">non vento o l'erbe o li arbuscelli stanca;</l>
     <l n="573">ivi non volgon gli anni il lor quaderno,</l>
     <l n="574">ma lieta Primavera mai non manca,</l>
     <l n="575">ch'e suoi crin biondi e crespi all'aura spiega,</l>
     <l n="576">e mille fiori in ghirlandetta lega.</l>
    </lg>
    <lg n="73">
     <l n="577">Lungo le rive e frati di Cupido,</l>
     <l n="578">che solo uson ferir la plebe ignota,</l>
     <l n="579">con alte voci e fanciullesco grido</l>
     <l n="580">aguzzon lor saette ad una cota.</l>
     <l n="581">Piacere e Insidia, posati in sul lido,</l>
     <l n="582">volgono il perno alla sanguigna rota,</l>
     <l n="583">e 'l fallace Sperar col van Disio</l>
     <l n="584">spargon nel sasso l'acqua del bel rio.</l>
    </lg>
    <lg n="74">
     <l n="585">Dolce Paura e timido Diletto,</l>
     <l n="586">dolce Ire e dolce Pace insieme vanno;</l>
     <l n="587">le Lacrime si lavon tutto il petto</l>
     <l n="588">e 'l fiumicello amaro crescer fanno;</l>
     <l n="589">Pallore smorto e paventoso Affetto</l>
     <l n="590">con Magreza si duole e con Affanno;</l>
     <l n="591">vigil Sospetto ogni sentiero spia,</l>
     <l n="592">Letizia balla in mezo della via.</l>
    </lg>
    <lg n="75">
     <l n="593">Voluttà con Belleza si gavazza,</l>
     <l n="594">va fuggendo il Contento e siede Angoscia,</l>
     <l n="595">el ceco Errore or qua or là svolazza,</l>
     <l n="596">percuotesi il Furor con man la coscia;</l>
     <l n="597">la Penitenzia misera stramazza,</l>
     <l n="598">che del passato error s'è accorta poscia,</l>
     <l n="599">nel sangue Crudeltà lieta si ficca,</l>
     <l n="600">e la Desperazion se stessa impicca.</l>
    </lg>
    <lg n="76">
     <l n="601">Tacito Inganno e simulato Riso</l>
     <l n="602">con Cenni astuti messaggier de' cori,</l>
     <l n="603">e fissi Sguardi, con pietoso viso,</l>
     <l n="604">tendon lacciuoli a Gioventù tra' fiori.</l>
     <l n="605">Stassi, col volto in sulla palma assiso,</l>
     <l n="606">el Pianto in compagnia de' suo' Dolori;</l>
     <l n="607">e quinci e quindi vola sanza modo</l>
     <l n="608">Licenzia non ristretta in alcun nodo.</l>
    </lg>
    <lg n="77">
     <l n="609">Con tal milizia e tuoi figli accompagna</l>
     <l n="610">Venere bella, madre delli Amori.</l>
     <l n="611">Zefiro il prato di rugiada bagna,</l>
     <l n="612">spargendolo di mille vaghi odori:</l>
     <l n="613">ovunque vola, veste la campagna</l>
     <l n="614">di rose, gigli, violette e fiori;</l>
     <l n="615">l'erba di sue belleze ha maraviglia:</l>
     <l n="616">bianca, cilestra, pallida e vermiglia.</l>
    </lg>
    <lg n="78">
     <l n="617">Trema la mammoletta verginella</l>
     <l n="618">con occhi bassi, onesta e vergognosa;</l>
     <l n="619">ma vie più lieta, più ridente e bella,</l>
     <l n="620">ardisce aprire il seno al sol la rosa:</l>
     <l n="621">questa di verde gemma s'incappella,</l>
     <l n="622">quella si mostra allo sportel vezosa,</l>
     <l n="623">l'altra, che 'n dolce foco ardea pur ora,</l>
     <l n="624">languida cade e 'l bel pratello infiora.</l>
    </lg>
    <lg n="79">
     <l n="625">L'alba nutrica d'amoroso nembo,</l>
     <l n="626">gialle, sanguigne e candide viole;</l>
     <l n="627">descritto ha 'l suo dolor Iacinto in grembo,</l>
     <l n="628">Narcisso al rio si specchia come suole;</l>
     <l n="629">in bianca vesta con purpureo lembo</l>
     <l n="630">si gira Clizia palidetta al sole;</l>
     <l n="631">Adon rinfresca a Venere il suo pianto,</l>
     <l n="632">tre lingue mostra Croco, e ride Acanto.</l>
    </lg>
    <lg n="80">
     <l n="633">Mai rivestì di tante gemme l'erba</l>
     <l n="634">la novella stagion che 'l mondo aviva.</l>
     <l n="635">Sovresso il verde colle alza superba</l>
     <l n="636">l'ombrosa chioma u' el sol mai non arriva;</l>
     <l n="637">e sotto vel di spessi rami serba</l>
     <l n="638">fresca e gelata una fontana viva,</l>
     <l n="639">con sì pura, tranquilla e chiara vena,</l>
     <l n="640">che gli occhi non offesi al fondo mena.</l>
    </lg>
    <lg n="81">
     <l n="641">L'acqua da viva pomice zampilla,</l>
     <l n="642">che con suo arco il bel monte sospende;</l>
     <l n="643">e, per fiorito solco indi tranquilla</l>
     <l n="644">pingendo ogni sua orma, al fonte scende:</l>
     <l n="645">dalle cui labra un grato umor distilla,</l>
     <l n="646">che 'l premio di lor ombre alli arbor rende;</l>
     <l n="647">ciascun si pasce a mensa non avara,</l>
     <l n="648">e par che l'un dell'altro cresca a gara.</l>
    </lg>
    <lg n="82">
     <l n="649">Cresce l'abeto schietto e sanza nocchi</l>
     <l n="650">da spander l'ale a Borea in mezo l'onde;</l>
     <l n="651">l'elce che par di mèl tutta trabocchi,</l>
     <l n="652">e 'l laur che tanto fa bramar suo fronde;</l>
     <l n="653">bagna Cipresso ancor pel cervio gli occhi</l>
     <l n="654">con chiome or aspre, e già distese e bionde;</l>
     <l n="655">ma l'alber, che già tanto ad Ercol piacque,</l>
     <l n="656">col platan si trastulla intorno all'acque.</l>
    </lg>
    <lg n="83">
     <l n="657">Surge robusto el cerro, et alto el faggio,</l>
     <l n="658">nodoso el cornio, e 'l salcio umido e lento;</l>
     <l n="659">l'olmo fronzuto, e 'l frassin pur selvaggio;</l>
     <l n="660">el pino alletta con suoi fischi il vento.</l>
     <l n="661">L'avorniol tesse ghirlandette al maggio,</l>
     <l n="662">ma l'acer d'un color non è contento</l>
     <l n="663">la lenta palma serba pregio a' forti,</l>
     <l n="664">l'ellera va carpon co' piè distorti.</l>
    </lg>
    <lg n="84">
     <l n="665">Mostronsi adorne le vite novelle</l>
     <l n="666">d'abiti varie e con diversa faccia:</l>
     <l n="667">questa gonfiando fa crepar la pelle,</l>
     <l n="668">questa racquista le già perse braccia,</l>
     <l n="669">quella tessendo vaghe e liete ombrelle,</l>
     <l n="670">pur con pampinee fronde Apollo scaccia;</l>
     <l n="671">quella ancor monca piange a capo chino,</l>
     <l n="672">spargendo or acqua per versar poi vino.</l>
    </lg>
    <lg n="85">
     <l n="673">El chiuso e crespo bosso al vento ondeggia,</l>
     <l n="674">e fa la piaggia di verdura adorna;</l>
     <l n="675">el mirto, che sua dea sempre vagheggia,</l>
     <l n="676">di bianchi fiori e verdi capelli orna.</l>
     <l n="677">Ivi ogni fera per amor vaneggia,</l>
     <l n="678">l'un ver l'altro i montoni armon le corna,</l>
     <l n="679">l'un l'altro cozza, l'un l'altro martella,</l>
     <l n="680">davanti all'amorosa pecorella.</l>
    </lg>
    <lg n="86">
     <l n="681">E mughianti giovenchi a piè del colle</l>
     <l n="682">fan vie più cruda e dispietata guerra,</l>
     <l n="683">col collo e il petto insanguinato e molle,</l>
     <l n="684">spargendo al ciel co' piè l'erbosa terra.</l>
     <l n="685">Pien di sanguigna schiuma el cinghial bolle,</l>
     <l n="686">le larghe zanne arruota e il grifo serra,</l>
     <l n="687">e rugghia e raspa e, per più armar sua forze,</l>
     <l n="688">frega il calloso cuoio a dure scorze.</l>
    </lg>
    <lg n="87">
     <l n="689">Pruovon lor punga e daini paurosi,</l>
     <l n="690">e per l'amata druda arditi fansi;</l>
     <l n="691">ma con pelle vergata, aspri e rabbiosi,</l>
     <l n="692">e tigri infuriati a ferir vansi;</l>
     <l n="693">sbatton le code e con occhi focosi</l>
     <l n="694">ruggendo i fier leon di petto dansi;</l>
     <l n="695">zufola e soffia il serpe per la biscia,</l>
     <l n="696">mentre ella con tre lingue al sol si liscia.</l>
    </lg>
    <lg n="88">
     <l n="697">El cervio appresso alla Massilia fera</l>
     <l n="698">co' piè levati la sua sposa abbraccia;</l>
     <l n="699">fra l'erbe ove più ride primavera,</l>
     <l n="700">l'un coniglio coll'altro s'accovaccia;</l>
     <l n="701">le semplicette lepri vanno a schiera,</l>
     <l n="702">de' can secure, ad amorosa traccia:</l>
     <l n="703">sì l'odio antico e 'l natural timore</l>
     <l n="704">ne' petti ammorza, quando vuole, Amore.</l>
    </lg>
    <lg n="89">
     <l n="705">E muti pesci in frotta van notando</l>
     <l n="706">dentro al vivente e tenero cristallo,</l>
     <l n="707">e spesso intorno al fonte roteando</l>
     <l n="708">guidon felice e dilettoso ballo;</l>
     <l n="709">tal volta sovra l'acqua, un po' guizzando,</l>
     <l n="710">mentre l'un l'altro segue, escono a gallo:</l>
     <l n="711">ogni loro atto sembra festa e gioco,</l>
     <l n="712">né spengon le fredde acque il dolce foco.</l>
    </lg>
    <lg n="90">
     <l n="713">Li augelletti dipinti intra le foglie</l>
     <l n="714">fanno l'aere addolcir con nuove rime,</l>
     <l n="715">e fra più voci un'armonia s'accoglie</l>
     <l n="716">di sì beate note e sì sublime,</l>
     <l n="717">che mente involta in queste umane spoglie</l>
     <l n="718">non potria sormontare alle sue cime;</l>
     <l n="719">e dove Amor gli scorge pel boschetto,</l>
     <l n="720">salton di ramo in ramo a lor diletto.</l>
    </lg>
    <lg n="91">
     <l n="721">Al canto della selva Ecco rimbomba,</l>
     <l n="722">ma sotto l'ombra che ogni ramo annoda,</l>
     <l n="723">la passeretta gracchia e a torno romba;</l>
     <l n="724">spiega il pavon la sua gemmata coda,</l>
     <l n="725">bacia el suo dolce sposo la colomba,</l>
     <l n="726">e bianchi cigni fan sonar la proda;</l>
     <l n="727">e presso alla sua vaga tortorella</l>
     <l n="728">il pappagallo squittisce e favella.</l>
    </lg>
    <lg n="92">
     <l n="729">Quivi Cupido e' suoi pennuti frati,</l>
     <l n="730">lassi già di ferir uomini e dei,</l>
     <l n="731">prendon diporto, e colli strali aurati</l>
     <l n="732">fan sentire alle fere i crudi omei;</l>
     <l n="733">la dea Ciprigna fra' suoi dolci nati</l>
     <l n="734">spesso sen viene, e Pasitea con lei,</l>
     <l n="735">quetando in lieve sonno gli occhi belli</l>
     <l n="736">fra l'erbe e' fiori e' gioveni arbuscelli.</l>
    </lg>
    <lg n="93">
     <l n="737">Muove dal colle, mansueta e dolce,</l>
     <l n="738">la schiena del bel monte, e sovra i crini</l>
     <l n="739">d'oro e di gemme un gran palazo folce,</l>
     <l n="740">sudato già nei cicilian camini.</l>
     <l n="741">Le tre Ore, che 'n cima son bobolce,</l>
     <l n="742">pascon d'ambrosia i fior sacri e divini:</l>
     <l n="743">né prima dal suo gambo un se ne coglie,</l>
     <l n="744">ch'un altro al ciel più lieto apre le foglie.</l>
    </lg>
    <lg n="94">
     <l n="745">Raggia davanti all'uscio una gran pianta,</l>
     <l n="746">che fronde ha di smeraldo e pomi d'oro:</l>
     <l n="747">e pomi ch'arrestar fenno Atalanta,</l>
     <l n="748">ch'ad Ippomene dienno il verde alloro.</l>
     <l n="749">Sempre sovresso Filomela canta,</l>
     <l n="750">sempre sottesso è delle Ninfe un coro;</l>
     <l n="751">spesso Imeneo col suon di sua zampogna</l>
     <l n="752">tempra lor danze, e pur le noze agogna.</l>
    </lg>
    <lg n="95">
     <l n="753">La regia casa il sereno aier fende,</l>
     <l n="754">fiammeggiante di gemme e di fino oro,</l>
     <l n="755">che chiaro giorno a meza notte accende;</l>
     <l n="756">ma vinta è la materia dal lavoro.</l>
     <l n="757">Sovra a colonne adamantine pende</l>
     <l n="758">un palco di smeraldo, in cui già fuoro</l>
     <l n="759">aneli e stanchi, drento a Mongibello,</l>
     <l n="760">Sterope e Bronte et ogni lor martello.</l>
    </lg>
    <lg n="96">
     <l n="761">Le mura a torno d'artificio miro</l>
     <l n="762">forma un soave e lucido berillo;</l>
     <l n="763">passa pel dolce oriental zaffiro</l>
     <l n="764">nell'ampio albergo el dì puro e tranquillo;</l>
     <l n="765">ma il tetto d'oro, in cui l'estremo giro</l>
     <l n="766">si chiude, contro a Febo apre il vessillo;</l>
     <l n="767">per varie pietre il pavimento ameno</l>
     <l n="768">di mirabil pittura adorna il seno.</l>
    </lg>
    <lg n="97">
     <l n="769">Mille e mille color formon le porte,</l>
     <l n="770">di gemme e di sì vivi intagli chiare,</l>
     <l n="771">che tutte altre opre sarian roze e morte</l>
     <l n="772">da far di sé natura vergognare:</l>
     <l n="773">nell'una è insculta la 'nfelice sorte</l>
     <l n="774">del vecchio Celio, e in vista irato pare</l>
     <l n="775">suo figlio, e colla falce adunca sembra</l>
     <l n="776">tagliar del padre le feconde membra.</l>
    </lg>
    <lg n="98">
     <l n="777">Ivi la Terra con distesi ammanti</l>
     <l n="778">par ch'ogni goccia di quel sangue accoglia,</l>
     <l n="779">onde nate le Furie e' fier Giganti</l>
     <l n="780">di sparger sangue in vista mostron voglia;</l>
     <l n="781">d'un seme stesso in diversi sembianti</l>
     <l n="782">paion le Ninfe uscite sanza spoglia,</l>
     <l n="783">pur come snelle cacciatrice in selva,</l>
     <l n="784">gir saettando or una or altra belva.</l>
    </lg>
    <lg n="99">
     <l n="785">Nel tempestoso Egeo in grembo a Teti</l>
     <l n="786">si vede il frusto genitale accolto,</l>
     <l n="787">sotto diverso volger di pianeti</l>
     <l n="788">errar per l'onde in bianca schiuma avolto;</l>
     <l n="789">e drento nata in atti vaghi e lieti</l>
     <l n="790">una donzella non con uman volto,</l>
     <l n="791">da zefiri lascivi spinta a proda,</l>
     <l n="792">gir sovra un nicchio, e par che 'l cel ne goda.</l>
    </lg>
    <lg n="100">
     <l n="793">Vera la schiuma e vero il mar diresti,</l>
     <l n="794">e vero il nicchio e ver soffiar di venti;</l>
     <l n="795">la dea negli occhi folgorar vedresti,</l>
     <l n="796">e 'l cel riderli a torno e gli elementi;</l>
     <l n="797">l'Ore premer l'arena in bianche vesti,</l>
     <l n="798">l'aura incresparle e crin distesi e lenti;</l>
     <l n="799">non una, non diversa esser lor faccia,</l>
     <l n="800">come par ch'a sorelle ben confaccia.</l>
    </lg>
    <lg n="101">
     <l n="801">Giurar potresti che dell'onde uscissi</l>
     <l n="802">la dea premendo colla destra il crino,</l>
     <l n="803">coll'altra il dolce pome ricoprissi;</l>
     <l n="804">e, stampata dal piè sacro e divino,</l>
     <l n="805">d'erbe e di fior l'arena si vestissi;</l>
     <l n="806">poi, con sembiante lieto e peregrino,</l>
     <l n="807">dalle tre ninfe in grembo fussi accolta,</l>
     <l n="808">e di scellato vestimento involta.</l>
    </lg>
    <lg n="102">
     <l n="809">Questa con ambe man le tien sospesa</l>
     <l n="810">sopra l'umide trezze una ghirlanda</l>
     <l n="811">d'oro e di gemme orientali accesa,</l>
     <l n="812">questa una perla alli orecchi accomanda;</l>
     <l n="813">l'altra al bel petto e' bianchi omeri intesa,</l>
     <l n="814">par che ricchi monili intorno spanda,</l>
     <l n="815">de' quai solien cerchiar lor proprie gole,</l>
     <l n="816">quando nel ciel guidavon le carole.</l>
    </lg>
    <lg n="103">
     <l n="817">Indi paion levate inver le spere</l>
     <l n="818">seder sovra una nuvola d'argento:</l>
     <l n="819">l'aier tremante ti parria vedere</l>
     <l n="820">nel duro sasso, e tutto il cel contento;</l>
     <l n="821">tutti li dei di sua biltà godere,</l>
     <l n="822">e del felice letto aver talento:</l>
     <l n="823">ciascun sembrar nel volto meraviglia,</l>
     <l n="824">con fronte crespa e rilevate ciglia.</l>
    </lg>
    <lg n="104">
     <l n="825">Nello estremo, se stesso el divin fabro</l>
     <l n="826">formò felice di sì dolce palma,</l>
     <l n="827">ancor dalla fucina irsuto e scabro,</l>
     <l n="828">quasi obliando per lei ogni salma,</l>
     <l n="829">con desire aggiugnendo labro a labro</l>
     <l n="830">come tutta d'amor gli ardessi l'alma:</l>
     <l n="831">e par vie maggior fuoco acceso in ello,</l>
     <l n="832">che quel ch'avea lasciato in Mongibello.</l>
    </lg>
    <lg n="105">
     <l n="833">Nell'altra in un formoso e bianco tauro</l>
     <l n="834">si vede Giove per amor converso</l>
     <l n="835">portarne il dolce suo ricco tesauro,</l>
     <l n="836">e lei volgere il viso al lito perso</l>
     <l n="837">in atto paventosa; e i bei crin d'auro</l>
     <l n="838">scherzon nel petto per lo vento avverso;</l>
     <l n="839">la vesta ondeggia, e indrieto fa ritorno,</l>
     <l n="840">l'una man tiene al dorso, e l'altra al corno.</l>
    </lg>
    <lg n="106">
     <l n="841">Le 'gnude piante a sé ristrette accoglie</l>
     <l n="842">quasi temendo il mar che lei non bagne:</l>
     <l n="843">tale atteggiata di paura e doglie</l>
     <l n="844">par chiami invan le dolci sue compagne;</l>
     <l n="845">le qual rimase tra fioretti e foglie</l>
     <l n="846">dolenti Europa ciascheduna piagne.</l>
     <l n="847">«Europa», suona il lito, «Europa, riedi»,</l>
     <l n="848">e 'l tor nuota e talor li bacia e piedi.</l>
    </lg>
    <lg n="107">
     <l n="849">Or si fa Giove un cigno or pioggia d'oro,</l>
     <l n="850">or di serpente or d'un pastor fa fede,</l>
     <l n="851">per fornir l'amoroso suo lavoro;</l>
     <l n="852">or transformarsi in aquila si vede,</l>
     <l n="853">come Amor vuole, e nel celeste coro</l>
     <l n="854">portar sospeso il suo bel Ganimede,</l>
     <l n="855">qual di cipresso ha il biondo capo avinto,</l>
     <l n="856">ignudo tutto e sol d'ellera cinto.</l>
    </lg>
    <lg n="108">
     <l n="857">Fassi Nettunno un lanoso montone,</l>
     <l n="858">fassi un torvo giovenco per amore;</l>
     <l n="859">fassi un cavallo il padre di Chirone</l>
     <l n="860">diventa Febo in Tessaglia un pastore:</l>
     <l n="861">e 'n picciola capanna si ripone</l>
     <l n="862">colui ch'a tutto il mondo dà splendore,</l>
     <l n="863">né li giova a sanar sue piaghe acerbe</l>
     <l n="864">perch'e' conosca la virtù dell'erbe.</l>
    </lg>
    <lg n="109">
     <l n="865">Poi segue Dafne, e 'n sembianza si lagna</l>
     <l n="866">come dicessi: «O ninfa, non ten gire,</l>
     <l n="867">ferma il piè, ninfa, sovra la campagna,</l>
     <l n="868">ch'io non ti seguo per farti morire;</l>
     <l n="869">così cerva lion, così lupo agna,</l>
     <l n="870">ciascuna il suo nemico suol fuggire:</l>
     <l n="871">me perché fuggi, o donna del mio core,</l>
     <l n="872">cui di seguirti è sol cagione amore?»</l>
    </lg>
    <lg n="110">
     <l n="873">Dall'altra parte la bella Arianna</l>
     <l n="874">colle sorde acque di Teseo si duole,</l>
     <l n="875">e dell'aura e del sonno che la 'nganna;</l>
     <l n="876">di paura tremando, come suole</l>
     <l n="877">per picciol ventolin palustre canna,</l>
     <l n="878">pare in atto aver prese tai parole:</l>
     <l n="879">«Ogni fera di te meno è crudele,</l>
     <l n="880">ognun di te più mi saria fedele».</l>
    </lg>
    <lg n="111">
     <l n="881">Vien sovra un carro, d'ellera e di pampino</l>
     <l n="882">coverto Bacco, il qual duo tigri guidono,</l>
     <l n="883">e con lui par che l'alta arena stampino</l>
     <l n="884">Satiri e Bacche, e con voci alte gridono:</l>
     <l n="885">quel si vede ondeggiar, quei par che 'nciampino,</l>
     <l n="886">quel con un cembol bee, quelli altri ridono;</l>
     <l n="887">qual fa d'un corno e qual delle man ciotola,</l>
     <l n="888">quale ha preso una ninfa e qual si ruotola.</l>
    </lg>
    <lg n="112">
     <l n="889">Sovra l'asin Silen, di ber sempre avido,</l>
     <l n="890">con vene grosse nere e di mosto umide,</l>
     <l n="891">marcido sembra sonnacchioso e gravido,</l>
     <l n="892">le luci ha di vin rosse infiate e fumide;</l>
     <l n="893">l'ardite ninfe l'asinel suo pavido</l>
     <l n="894">pungon col tirso, e lui con le man tumide</l>
     <l n="895">a' crin s'appiglia; e mentre sì l'aizono,</l>
     <l n="896">casca nel collo, e' satiri lo rizono.</l>
    </lg>
    <lg n="113">
     <l n="897">Quasi in un tratto vista amata e tolta</l>
     <l n="898">dal fero Pluto, Proserpina pare</l>
     <l n="899">sovra un gran carro, e la sua chioma sciolta</l>
     <l n="900">a' zefiri amorosi ventilare;</l>
     <l n="901">la bianca vesta in un bel grembo accolta</l>
     <l n="902">sembra i colti fioretti giù versare:</l>
     <l n="903">lei si percuote il petto, e 'n vista piagne,</l>
     <l n="904">or la madre chiamando or le compagne.</l>
    </lg>
    <lg n="114">
     <l n="905">Posa giù del leone il fero spoglio</l>
     <l n="906">Ercole, e veste di femminea gonna</l>
     <l n="907">colui che 'l mondo da greve cordoglio</l>
     <l n="908">avea scampato, et or serve una donna;</l>
     <l n="909">e può soffrir d'Amor l'indegno orgoglio</l>
     <l n="910">chi colli omer già fece al ciel colonna;</l>
     <l n="911">e quella man con che era a tenere uso</l>
     <l n="912">la clava ponderosa, or torce un fuso.</l>
    </lg>
    <lg n="115">
     <l n="913">Gli omer setosi a Polifemo ingombrano</l>
     <l n="914">l'orribil chiome e nel gran petto cascono,</l>
     <l n="915">e fresche ghiande l'aspre tempie adombrano:</l>
     <l n="916">d'intorno a lui le sue pecore pascono,</l>
     <l n="917">né a costui dal cor già mai disgombrano</l>
     <l n="918">le dolce acerbe cur che d'amor nascono,</l>
     <l n="919">anzi, tutto di pianto e dolor macero,</l>
     <l n="920">siede in un freddo sasso a piè d'un acero.</l>
    </lg>
    <lg n="116">
     <l n="921">Dall'uno all'altro orecchio un arco face</l>
     <l n="922">il ciglio irsuto lungo ben sei spanne;</l>
     <l n="923">largo sotto la fronte il naso giace,</l>
     <l n="924">paion di schiuma biancheggiar le zanne;</l>
     <l n="925">tra' piedi ha 'l cane, e sotto il braccio tace</l>
     <l n="926">una zampogna ben di cento canne:</l>
     <l n="927">lui guata il mar che ondeggia, e alpestre note</l>
     <l n="928">par canti, e muova le lanose gote,</l>
    </lg>
    <lg n="117">
     <l n="929">e dica ch'ella è bianca più che il latte,</l>
     <l n="930">ma più superba assai ch'una vitella,</l>
     <l n="931">e che molte ghirlande gli ha già fatte,</l>
     <l n="932">e serbali una cervia molto bella,</l>
     <l n="933">ur orsacchin che già col can combatte;</l>
     <l n="934">e che per lei si macera e sfragella,</l>
     <l n="935">e che ha gran voglia di saper notare</l>
     <l n="936">per andare a trovarla insin nel mare.</l>
    </lg>
    <lg n="118">
     <l n="937">Duo formosi delfini un carro tirono:</l>
     <l n="938">sovresso è Galatea che 'l fren corregge,</l>
     <l n="939">e quei notando parimente spirono;</l>
     <l n="940">ruotasi attorno più lasciva gregge:</l>
     <l n="941">qual le salse onde sputa, e quai s'aggirono,</l>
     <l n="942">qual par che per amor giuochi e vanegge;</l>
     <l n="943">la bella ninfa colle suore fide</l>
     <l n="944">di sì rozo cantor vezzosa ride.</l>
    </lg>
    <lg n="119">
     <l n="945">Intorno al bel lavor serpeggia acanto,</l>
     <l n="946">di rose e mirti e lieti fior contesto;</l>
     <l n="947">con varii augei sì fatti, che il lor canto</l>
     <l n="948">pare udir nelli orecchi manifesto:</l>
     <l n="949">né d'altro si pregiò Vulcan mai tanto,</l>
     <l n="950">né 'l vero stesso ha più del ver che questo;</l>
     <l n="951">e quanto l'arte intra sé non comprende,</l>
     <l n="952">la mente imaginando chiaro intende.</l>
    </lg>
    <lg n="120">
     <l n="953">Questo è 'l loco che tanto a Vener piacque,</l>
     <l n="954">a Vener bella, alla madre d'Amore;</l>
     <l n="955">qui l'arcier frodolente prima nacque,</l>
     <l n="956">che spesso fa cangiar voglia e colore,</l>
     <l n="957">quel che soggioga il cel, la terra e l'acque,</l>
     <l n="958">che tende alli occhi reti, e prende il core,</l>
     <l n="959">dolce in sembianti, in atti acerbo e fello,</l>
     <l n="960">giovene nudo, faretrato augello.</l>
    </lg>
    <lg n="121">
     <l n="961">Or poi che ad ale tese ivi pervenne,</l>
     <l n="962">forte le scosse, e giù calassi a piombo,</l>
     <l n="963">tutto serrato nelle sacre penne,</l>
     <l n="964">come a suo nido fa lieto colombo:</l>
     <l n="965">l'aier ferzato assai stagion ritenne</l>
     <l n="966">della pennuta striscia il forte rombo:</l>
     <l n="967">ivi racquete le triunfante ale,</l>
     <l n="968">superbamente inver la madre sale.</l>
    </lg>
    <lg n="122">
     <l n="969">Trovolla assisa in letto fuor del lembo,</l>
     <l n="970">pur mo di Marte sciolta dalle braccia,</l>
     <l n="971">il qual roverso li giacea nel grembo,</l>
     <l n="972">pascendo gli occhi pur della sua faccia:</l>
     <l n="973">di rose sovra a lor pioveva un nembo</l>
     <l n="974">per rinnovarli all'amorosa traccia;</l>
     <l n="975">a Vener dava a lui con voglie pronte</l>
     <l n="976">mille baci negli occhi e nella fronte.</l>
    </lg>
    <lg n="123">
     <l n="977">Sovra e d'intorno i piccioletti Amori</l>
     <l n="978">scherzavon nudi or qua or là volando:</l>
     <l n="979">e qual con ali di mille colori</l>
     <l n="980">giva le sparte rose ventilando,</l>
     <l n="981">qual la faretra empiea de' freschi fiori,</l>
     <l n="982">poi sovra il letto la venia versando,</l>
     <l n="983">qual la cadente nuvola rompea</l>
     <l n="984">fermo in su l'ale, e poi giù la scotea.</l>
    </lg>
    <lg n="124">
     <l n="985">Come avea delle penne dato un crollo,</l>
     <l n="986">così l'erranti rose eron riprese:</l>
     <l n="987">nessun del vaneggiar era satollo;</l>
     <l n="988">quando apparve Cupido ad ale tese,</l>
     <l n="989">ansando tutto, e di sua madre al collo</l>
     <l n="990">gittossi e pur co' vanni el cor li accese,</l>
     <l n="991">allegro in vista, e sì lasso ch'a pena</l>
     <l n="992">potea ben, per parlar, riprender lena.</l>
    </lg>
    <lg n="125">
     <l n="993">«Onde vien, figlio, o qual n'apporti nuove?»,</l>
     <l n="994">Vener li disse, e lo baciò nel volto:</l>
     <l n="995">«Onde esto tuo sudor? qual fatte hai pruove?</l>
     <l n="996">qual dio, qual uomo hai ne' tuo' lacci involto?</l>
     <l n="997">Fai tu di nuovo in Tiro mughiar Giove?</l>
     <l n="998">o Saturno ringhiar per Pelio folto?</l>
     <l n="999">Che che ciò sia, non umil cosa parmi,</l>
     <l n="1000">o figlio, o sola mia potenzia et armi».</l>
    </lg>
   </lg>
  </body>
 </text>
</TEI>