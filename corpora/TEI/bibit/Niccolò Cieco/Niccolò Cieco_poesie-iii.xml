<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - III</title>
    <author>Niccolò Cieco</author>
   </titleStmt>
   <extent>
    <measure unit="stanza">60</measure>
    <measure unit="line">178</measure>
   </extent>
   <publicationStmt>
    <publisher>UNED University</publisher>
    <idno>Niccolò Cieco_poesie-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - III</title>
     <author>Niccolò Cieco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ave, Padre santissimo, salve, ave,</l>
     <l n="2">pastor di quelle pecorelle vere</l>
     <l n="3">per le quai portò Idio pondo sì grave!</l>
    </lg>
    <lg n="2">
     <l n="4">Per quella utilità, per quel potere</l>
     <l n="5">che hai da quel che può quanto che vòle,</l>
     <l n="6">de profundis te precor, miserere.</l>
    </lg>
    <lg n="3">
     <l n="7">Amor, pietà m'induce a dir parole</l>
     <l n="8">di te, che per divina providenzia,</l>
     <l n="9">non voglia o possa di mondana prole,</l>
    </lg>
    <lg n="4">
     <l n="10">eletto fusti a tanta preminenzia,</l>
     <l n="11">quant'è riempir l'apostolica sede,</l>
     <l n="12">dignissima d'onore e reverenzia.</l>
    </lg>
    <lg n="5">
     <l n="13">O successor di Pietro e giusto erede,</l>
     <l n="14">unico, singular, padre e monarca</l>
     <l n="15">della salubre e cattolica fede,</l>
    </lg>
    <lg n="6">
     <l n="16">custode della rete e della barca,</l>
     <l n="17">per qual lassò la sua Pietro ed Andrea,</l>
     <l n="18">che d'uomin corre e non di pesci carca,</l>
    </lg>
    <lg n="7">
     <l n="19">pescando uomini ignoti e gente rea,</l>
     <l n="20">per dirizzarli a porto di salute,</l>
     <l n="21">seguendo quel che 'l Maestro volea.</l>
    </lg>
    <lg n="8">
     <l n="22">Padre santo e signor, quella virtute,</l>
     <l n="23">mansuetudo, largità e prudenza,</l>
     <l n="24">che da' primi anni in te fur conosciute</l>
    </lg>
    <lg n="9">
     <l n="25">con la vittorïosa sapienza</l>
     <l n="26">ch'al fin vince ogni orgoglio, ogni malizia,</l>
     <l n="27">sperando il ben che non può esser senza,</l>
    </lg>
    <lg n="10">
     <l n="28">Padre e signor, la tua retta giustizia</l>
     <l n="29">dorme nel sen di quel che sempre veglia,</l>
     <l n="30">che 'ndugia a gastigar l'altrui nequizia.</l>
    </lg>
    <lg n="11">
     <l n="31">El ver sie noto, ché, s'ella si sveglia,</l>
     <l n="32">ristorerà con frutto il tempo gito,</l>
     <l n="33">ché 'nnanzi dorrà il dente che la breglia.</l>
    </lg>
    <lg n="12">
     <l n="34">Nella tua elezion, quant'era unito</l>
     <l n="35">lo stato della chiesa militante</l>
     <l n="36">tornato al porto del suo primo sito!</l>
    </lg>
    <lg n="13">
     <l n="37">I frutti acerbi delle fredde piante,</l>
     <l n="38">punti e sugati dai golosi uccelli,</l>
     <l n="39">torser la via delle sue forme sante.</l>
    </lg>
    <lg n="14">
     <l n="40">Quanti di buon figliuol fatti ribelli,</l>
     <l n="41">versando il latte della santa matre,</l>
     <l n="42">balia e nutrice d'assai più che quelli,</l>
    </lg>
    <lg n="15">
     <l n="43">del tuo propinquo anticessor, che patre</l>
     <l n="44">fu già sedente al loco ove tu siedi,</l>
     <l n="45">ch'anullò spilunche erme, aspere e atre!</l>
    </lg>
    <lg n="16">
     <l n="46">Della tua santità dinanzi a' piedi,</l>
     <l n="47">Padre, qual sia con le ginocchia flette,</l>
     <l n="48">saresti ancor benigno a dir: «Che chiedi?»</l>
    </lg>
    <lg n="17">
     <l n="49">Non solo Architofel, colui che dette</l>
     <l n="50">el doloroso consiglio agl'insennati,</l>
     <l n="51">che 'l figlio incontro al padre in prelio mette,</l>
    </lg>
    <lg n="18">
     <l n="52">tu pati pena degli altrui peccati,</l>
     <l n="53">ma le tue spalle umili e pazienti</l>
     <l n="54">son forti al peso di molti mal nati.</l>
    </lg>
    <lg n="19">
     <l n="55">Quante ruine e diversi accidenti</l>
     <l n="56">ti sono occorse per mandarti al fondo;</l>
     <l n="57">e tu pur fermo a vincer pioggia e venti!</l>
    </lg>
    <lg n="20">
     <l n="58">Eugenio quarto, anzi Giobbo secondo,</l>
     <l n="59">chi ama e teme Iddio tanto mal plora</l>
     <l n="60">quanto ti porge a torta parte il mondo.</l>
    </lg>
    <lg n="21">
     <l n="61">Che si può dir? Non son tre dì ancora</l>
     <l n="62">esser vicario di Dio sopra terra,</l>
     <l n="63">sanza aver parte di riposo un'ora.</l>
    </lg>
    <lg n="22">
     <l n="64">L'or di tua santa sposa ti fa guerra,</l>
     <l n="65">l'anime prese all'amo dell'errore:</l>
     <l n="66">tal frutti fa chi non de' errare ed erra.</l>
    </lg>
    <lg n="23">
     <l n="67">Qual altro fusse mai vero pastore</l>
     <l n="68">da Piero in qua, tu se' l'un veramente,</l>
     <l n="69">ché con giusta ragion meriti onore.</l>
    </lg>
    <lg n="24">
     <l n="70">In te non ebbe il mondo a far nïente</l>
     <l n="71">nella tua creazion, ché del tuo stato</l>
     <l n="72">nulla menzion di te facea la gente.</l>
    </lg>
    <lg n="25">
     <l n="73">Non ti fallì, ché Dio t'avia serbato</l>
     <l n="74">fino ab initio nel divin concetto,</l>
     <l n="75">e per divin valor dal ciel chiamato.</l>
    </lg>
    <lg n="26">
     <l n="76">O felice colui, ch'è benedetto</l>
     <l n="77">dalla tua santa boce innanzi morte,</l>
     <l n="78">nel numer degli eletti in vita eletto!</l>
    </lg>
    <lg n="27">
     <l n="79">Tu apri e serri le superne porte</l>
     <l n="80">sotto 'l vigor del santissimo amanto,</l>
     <l n="81">che tien le chiavi d'una e d'altra corte.</l>
    </lg>
    <lg n="28">
     <l n="82">Poi fusti, Padre, innanzi al tempio santo</l>
     <l n="83">di Pier con tanta gloria coronato</l>
     <l n="84">non ne potrebbe lingua esprimer tanto,</l>
    </lg>
    <lg n="29">
     <l n="85">del segno masculin certificato,</l>
     <l n="86">per rimembrare i masculin sembianti,</l>
     <l n="87">che in sesso feminin resse il papato.</l>
    </lg>
    <lg n="30">
     <l n="88">Tutte le cirimonie e gli atti santi,</l>
     <l n="89">che si ricerca a sì gran dignitade,</l>
     <l n="90">ver testimon di te son tutti quanti.</l>
    </lg>
    <lg n="31">
     <l n="91">In Dio si fida e nella tua bontade</l>
     <l n="92">chi sa le tue laudabil opre rette,</l>
     <l n="93">ché i prieghi tuoi faran più che le spade.</l>
    </lg>
    <lg n="32">
     <l n="94">Tu fuggi le perfidie e le vendette;</l>
     <l n="95">misericordia, pace e perdonanza</l>
     <l n="96">ti stan dinanzi per figlie dilette.</l>
    </lg>
    <lg n="33">
     <l n="97">E 'l basso mondo rio pien d'ignoranza</l>
     <l n="98">come non ti conosce a farti onore,</l>
     <l n="99">respetto avendo alla tua gran possanza?</l>
    </lg>
    <lg n="34">
     <l n="100">Tu puoi dar gloria e pena al peccatore</l>
     <l n="101">e sciogliere e legar come ti piace;</l>
     <l n="102">non pensa a questo lo 'ngannato core.</l>
    </lg>
    <lg n="35">
     <l n="103">Tu scrivi e cassi nostra contumace</l>
     <l n="104">per quell'arbitrio, utilità e balìa</l>
     <l n="105">che sotto il piè della voglia ti giace.</l>
    </lg>
    <lg n="36">
     <l n="106">Chi lascia la tua lustra e santa via</l>
     <l n="107">entra per tenebroso e scuro calle,</l>
     <l n="108">né sa né vede dove vada o stia</l>
    </lg>
    <lg n="37">
     <l n="109">su per la sponda della infernal valle,</l>
     <l n="110">né s'accorge di lei fino al cadere,</l>
     <l n="111">perché a la luce ha voltate le spalle.</l>
    </lg>
    <lg n="38">
     <l n="112">Quant'è da venerare e da temere,</l>
     <l n="113">Padre, il tuo nome e quanto porta peso!</l>
     <l n="114">Chi nol conosce ha smarrito il sapere.</l>
    </lg>
    <lg n="39">
     <l n="115">Tu se' in vece di Dio, lui t'ha difeso,</l>
     <l n="116">ancor permetterà che tu dirai:</l>
     <l n="117">«Pietoso son di chi più m'have offeso».</l>
    </lg>
    <lg n="40">
     <l n="118">Giudizio d'ogni fallo non vorrai,</l>
     <l n="119">ché la tua santità porta tal fama:</l>
     <l n="120">clemente fusti e clemente sarai.</l>
    </lg>
    <lg n="41">
     <l n="121">Così fa il tener padre al figliuol ch'ama:</l>
     <l n="122">correggel con lusinghe e non con busse,</l>
     <l n="123">s'è presto all'ubidir, quando a sé 'l chiama.</l>
    </lg>
    <lg n="42">
     <l n="124">Sie benedetto chi pria si ridusse</l>
     <l n="125">ad abitar tua patria e chi ne nacque!</l>
     <l n="126">Liquor sì grazïoso al mondo indusse.</l>
    </lg>
    <lg n="43">
     <l n="127">E benedetto sia la terra e l'acque,</l>
     <l n="128">che fùr sì grate ai primi abitatori,</l>
     <l n="129">e l'aier santo suo tanto lor piacque!</l>
    </lg>
    <lg n="44">
     <l n="130">E benedetti sien tutti gli onori</l>
     <l n="131">ricevuti per lei, ch'ancor si crede</l>
     <l n="132">in te far frutto i santissimi fiori.</l>
    </lg>
    <lg n="45">
     <l n="133">Fruisca diligenzia onde procede,</l>
     <l n="134">e chi per mal voler nel cuor ti porta</l>
     <l n="135">gli venga sete della tua mercede.</l>
    </lg>
    <lg n="46">
     <l n="136">Tu puoi risuscitar l'anima morta</l>
     <l n="137">mentre è nel secol sotto la tua frusta,</l>
     <l n="138">se Morte a morte ria non la trasporta.</l>
    </lg>
    <lg n="47">
     <l n="139">Beato il penitente ad ora giusta,</l>
     <l n="140">venendosi a contrir la creatura,</l>
     <l n="141">prima che sia giustizia in Dio robusta!</l>
    </lg>
    <lg n="48">
     <l n="142">Alcuna volta dorme la natura</l>
     <l n="143">oppressata dal mal che gliel consente,</l>
     <l n="144">poi si disveglia e torna a dirittura,</l>
    </lg>
    <lg n="49">
     <l n="145">ricevuta da Dio benignamente;</l>
     <l n="146">e così ricreato l'intelletto,</l>
     <l n="147">quïeta l'alma e lesïon non sente.</l>
    </lg>
    <lg n="50">
     <l n="148">Padre, nuovo disio nel mio concetto</l>
     <l n="149">nat'è, che non credea che mai nascesse;</l>
     <l n="150">e se giusto non è, sie per non detto:</l>
    </lg>
    <lg n="51">
     <l n="151">s'avesse Iddio permesso ch'io vedesse</l>
     <l n="152">un aprir d'occhi la tua santa faccia,</l>
     <l n="153">poi pur ne' termin miei mi rimanesse,</l>
    </lg>
    <lg n="52">
     <l n="154">quelle pietose sante aperte braccia</l>
     <l n="155">della tua mente umil, benigna e grata,</l>
     <l n="156">ch'alletta il peccator, Padre, e nol caccia.</l>
    </lg>
    <lg n="53">
     <l n="157">Sana l'anima mia, ch'è maculata</l>
     <l n="158">nel peso de la colpa nera e lorda,</l>
     <l n="159">in podestà delle mortal peccata,</l>
    </lg>
    <lg n="54">
     <l n="160">dormente già nel vizio, cieca e sorda,</l>
     <l n="161">che, quando il criminal peso l'abbonda,</l>
     <l n="162">né di Dio né di sé non si ricorda.</l>
    </lg>
    <lg n="55">
     <l n="163">In prima che pervenga alla nera onda,</l>
     <l n="164">ostendi, Padre, la tua santa mano,</l>
     <l n="165">asperges me, del delitto mi monda!</l>
    </lg>
    <lg n="56">
     <l n="166">Retifica il cor nostro e fallo sano;</l>
     <l n="167">s'egli è in essilio del superno dono,</l>
     <l n="168">trallo di man dell'infimo profano.</l>
    </lg>
    <lg n="57">
     <l n="169">L'anima, che consente all'angel bono,</l>
     <l n="170">faccia refugio suo la tua clemenza:</l>
     <l n="171">Padre, peccavi e tu largo al perdono.</l>
    </lg>
    <lg n="58">
     <l n="172">Ritorni la perfetta coscïenza</l>
     <l n="173">agl'indurati cuor, ché gli rimova;</l>
     <l n="174">non si dia luogo all'ultima sentenza.</l>
    </lg>
    <lg n="59">
     <l n="175">La tua benignità sempre è più nova;</l>
     <l n="176">in ogni amaritudine o dolcezza</l>
     <l n="177">misericordia in te, Padre, si trova,</l>
    </lg>
    <lg n="60">
     <l n="178">pur ch'al presto ben far non sia lentezza.</l>
    </lg>
   </lg>
  </body>
 </text>
</TEI>