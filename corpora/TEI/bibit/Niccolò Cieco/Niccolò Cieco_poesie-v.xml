<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - V</title>
    <author>Niccolò Cieco</author>
   </titleStmt>
   <extent>
    <measure unit="stanza">5</measure>
    <measure unit="line">110</measure>
   </extent>
   <publicationStmt>
    <publisher>UNED University</publisher>
    <idno>Niccolò Cieco_poesie-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - V</title>
     <author>Niccolò Cieco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Magnanimo signor, per quello amore</l>
     <l n="2">che mi lusinga e comanda ch'io dica,</l>
     <l n="3">aümentando, tua magnificenza,</l>
     <l n="4">reciplico ti sia quanto ch'è 'l core.</l>
     <l n="5">Né per dubbio già mai né per fatica</l>
     <l n="6">servitute fuggi' di tua eccellenza,</l>
     <l n="7">parlando con onesta reverenza.</l>
     <l n="8">Onor non regna ove viltà si trova,</l>
     <l n="9">la qual essere in te non si ripùta.</l>
     <l n="10">Virtù è conosciuta</l>
     <l n="11">per essemplo del ver quando s'approva,</l>
     <l n="12">né conosce virtù se non chi l'ama.</l>
     <l n="13">Onor, trïunfo e fama:</l>
     <l n="14">di queste si nutrica il cor gentile,</l>
     <l n="15">e 'l pensier basso e vile,</l>
     <l n="16">d'ogni pregio nimico e d'ogni onore,</l>
     <l n="17">da sé lo scaccia el magnanimo core.</l>
    </lg>
    <lg n="2">
     <l n="18">Qual timor, qual sospetto, signor caro,</l>
     <l n="19">la tua virilità tien sì nascosa,</l>
     <l n="20">timido, freddo star, come tu stai?</l>
     <l n="21">Di crescer l'onor tuo se' troppo avaro,</l>
     <l n="22">ché util t'è la negligente posa,</l>
     <l n="23">ché non conosci il tempo, mentre l'hai,</l>
     <l n="24">tu, ricco d'oro e di seguaci assai,</l>
     <l n="25">che sempre fùr virili e bellicosi;</l>
     <l n="26">or van col coltellin cogliendo erbette.</l>
     <l n="27">A chi le tue vendette</l>
     <l n="28">lasci che facci, stù ti dormi e posi,</l>
     <l n="29">colpa e cagion che' tuoi sieno aviliti?</l>
     <l n="30">I giovinetti arditi</l>
     <l n="31">si danno all'ozio; impoltronir gli fai.</l>
     <l n="32">Non si racquista mai</l>
     <l n="33">il tempo che si perde di costoro,</l>
     <l n="34">che sarien fatti per far dir di loro.</l>
    </lg>
    <lg n="3">
     <l n="35">Coll'arme in mano i tuoi anticessori</l>
     <l n="36">acquistâr quello istato al qual venisti,</l>
     <l n="37">che si può crescer me' che conservare;</l>
     <l n="38">ma se tu sperni i disïati onori,</l>
     <l n="39">passando gli anni tuoi, che pregio acquisti</l>
     <l n="40">per esplendidi cibi e per cacciare?</l>
     <l n="41">Altri essercizî non hai tu da fare?</l>
     <l n="42">Hai posto nome pace alla pigrizia</l>
     <l n="43">e, se tu pigli un lepre, il mondo galla.</l>
     <l n="44">Chi ama le donne e balla,</l>
     <l n="45">questo si è 'l giuoco della tua milizia,</l>
     <l n="46">ché di leggèr s'accende altro disio.</l>
     <l n="47">I' dirò il parer mio:</l>
     <l n="48">l'altrui valor ti fé possente e divo.</l>
     <l n="49">Esser potria nocivo</l>
     <l n="50">se troppo tarda il buon proponimento,</l>
     <l n="51">e chi può men di te pigli ardimento.</l>
    </lg>
    <lg n="4">
     <l n="52">Gli uomini son dagl'intendenti scorti;</l>
     <l n="53">se tu prudente riputar ti fai,</l>
     <l n="54">del buon sangue teban dei sentir vena,</l>
     <l n="55">che, trascorrendo a Siria e agli altri porti,</l>
     <l n="56">vinser Colcòs e più province assai</l>
     <l n="57">e trïunfâr della città d'Atena,</l>
     <l n="58">lasciando i suoi nimici in su l'arena.</l>
     <l n="59">Fêro abbassar gli onorati vessilli,</l>
     <l n="60">e tanto crebbe la lor nobiltade</l>
     <l n="61">che, senza trar le spade,</l>
     <l n="62">vinser da poi con carte e con sigilli.</l>
     <l n="63">Le circustanze allor me' che vicine,</l>
     <l n="64">le lor forze e dottrine</l>
     <l n="65">ti sien consiglio e le parole sane;</l>
     <l n="66">colle virtù tebane</l>
     <l n="67">lo stato tuo fortificando leghi,</l>
     <l n="68">ché piccola motiva alfin nol pieghi.</l>
     <l n="69">Alessandro, signor dei Macedòni,</l>
     <l n="70">poi che 'nghiottì lo innumerabil seme,</l>
     <l n="71">sottomisse di Dario il ricco regno;</l>
     <l n="72">poi vinse l'Asia infino ai Babilloni,</l>
     <l n="73">tal che per l'ampie parti e per l'estreme</l>
     <l n="74">portò vincendo glorïoso segno.</l>
     <l n="75">Se fu di monarchia nel mondo degno,</l>
     <l n="76">non l'acquistò colla spada vestita,</l>
     <l n="77">anzi si fé signor col ferro in pugno.</l>
     <l n="78">Né dicembre né giugno</l>
     <l n="79">non impedì la sua laudabil vita:</l>
     <l n="80">supportò freddi, caldi, piogge e venti</l>
     <l n="81">e più diversi stenti;</l>
     <l n="82">sol per fama acquistar non gli fu forte.</l>
     <l n="83">Se dici: «E' venne a morte»,</l>
     <l n="84">per legge natural chi nasce more:</l>
     <l n="85">se morì il corpo, ancor vive l'onore.</l>
    </lg>
    <lg n="5">
     <l n="86">A voler dir di Roma e di suo stato,</l>
     <l n="87">el senno, la potenza e 'l grande ardire</l>
     <l n="88">ch'ebbero i suoi civil combattitori,</l>
     <l n="89">coll'armi e colle leggi del senato</l>
     <l n="90">si fecer dai serviti far servire</l>
     <l n="91">e fùr chiamati de' maggior maggiori.</l>
     <l n="92">I mirabil trïunfi e' magni onori</l>
     <l n="93">non s'acquistâr nell'ozïose piume,</l>
     <l n="94">anzi ne fu cagion la lustra spada,</l>
     <l n="95">dicendo: «Innanzi vada</l>
     <l n="96">la famosa virtù, che ne dà lume».</l>
     <l n="97">E sopr'ogni viltà poser la soma.</l>
     <l n="98">Adunque l'alma Roma</l>
     <l n="99">conobbe la felice sua vittoria</l>
     <l n="100">di sì degna memoria</l>
     <l n="101">che si fé serva l'universa terra,</l>
     <l n="102">e fatta è donna per famosa guerra.</l>
     <l n="103">— Canzon, universal sie 'l tuo camino.</l>
     <l n="104">Se per ventura in luogo degno vai,</l>
     <l n="105">concludendo dirai:</l>
     <l n="106">«Chi non vuol men di suo valor valere,</l>
     <l n="107">dov'è la forza giunta col sapere,</l>
     <l n="108">da tanto è l'uomo, e tal fa di sé frutto</l>
     <l n="109">quant'el si fa tenere:</l>
     <l n="110">la pruova s'egli è ver giudica il tutto».</l>
    </lg>
   </lg>
  </body>
 </text>
</TEI>