<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - X</title>
    <author>Niccolò Cieco</author>
   </titleStmt>
   <extent>
    <measure unit="stanza">5</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Niccolò Cieco_poesie-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - X</title>
     <author>Niccolò Cieco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O misera, sfacciata, al ben dispetta,</l>
     <l n="2">o radice infernal d'ogni mal frutto,</l>
     <l n="3">mortale anguineo più ch'altro veneno,</l>
     <l n="4">cupida, repentina, maladetta,</l>
     <l n="5">pessimo, inistimabil vizio brutto,</l>
     <l n="6">tarlo mordace e di niquizia pieno,</l>
     <l n="7">come non s'apre a' tuoi sotto il terreno,</l>
     <l n="8">o l'aier se corrompe pur del nome?</l>
     <l n="9">Malvagia, i' non so come</l>
     <l n="10">la tua mala semenza è tanto sparsa!</l>
     <l n="11">O lupa più che mille volte scarsa,</l>
     <l n="12">di tutti al parer mio principal vizio,</l>
     <l n="13">fuor d'ogni benefizio,</l>
     <l n="14">di mercé nuda, abominevol male,</l>
     <l n="15">biasimo universale,</l>
     <l n="16">Ingratitudo, d'ogni mal principio,</l>
     <l n="17">per cui Roma perdé l'ossa di Scipio!</l>
     <l n="18">O saturnina crudele influenza,</l>
     <l n="19">non condizione umana, anzi bestiale,</l>
     <l n="20">d'ogni amor priva e d'ogni luce in bando!</l>
     <l n="21">Tu sperni Iddio, natura e conoscenza,</l>
     <l n="22">onor non curi e per ben rendi male.</l>
     <l n="23">Quest'è la legge tua remunerando:</l>
     <l n="24">che ti veggia io somersa, rovinando</l>
     <l n="25">come malvagia e perfida villana.</l>
     <l n="26">Di pietà la fontana</l>
     <l n="27">per te si secca e di misericordia,</l>
     <l n="28">tu se' cagion di sdegno e di discordia;</l>
     <l n="29">a usurpar l'altrui parata stai,</l>
     <l n="30">ma del tuo porger mai;</l>
     <l n="31">servizio non estimi né virtute,</l>
     <l n="32">tutta tua gregge pute.</l>
     <l n="33">Qual lingua sarà mai ch'appien ne dica,</l>
     <l n="34">putta senza vergogna, al ciel nimica?</l>
    </lg>
    <lg n="2">
     <l n="35">La tua infezion ed incurabil piaga,</l>
     <l n="36">propria natura del freddo serpente,</l>
     <l n="37">che 'n sen de l'uom pietoso al caldo stette,</l>
     <l n="38">da poi che rïavuto, di che il paga?</l>
     <l n="39">Volgesi a lui col velenoso dente</l>
     <l n="40">per merto del servizio, e morto il mette.</l>
     <l n="41">O superne di Dio giuste vendette,</l>
     <l n="42">quando punir così criminal vizio?</l>
     <l n="43">Molto tarda il giudizio</l>
     <l n="44">verso di questa spuria e laida fera.</l>
     <l n="45">L'anima, ch'era bianca, è lorda e nera:</l>
     <l n="46">voluttà nella colpa di costei;</l>
     <l n="47">in compagnia di lei</l>
     <l n="48">regna Ignoranza e canina Avarizia,</l>
     <l n="49">ostinata Malizia.</l>
     <l n="50">Serva costei chi sa ch'al meritare</l>
     <l n="51">non porgeria dell'acqua, e giace in mare.</l>
    </lg>
    <lg n="3">
     <l n="52">Chi non pregia virtù con lei s'intende,</l>
     <l n="53">sagace strupo, adultero peccato,</l>
     <l n="54">indegnato peccar mal conosciuto.</l>
     <l n="55">Folle è colui ch'a' suoi servigi attende,</l>
     <l n="56">Discrezion morta; e pare all'uomo ingrato</l>
     <l n="57">che tu gli sia per debito tenuto.</l>
     <l n="58">Corrotto è il mondo in lei ed è perduto,</l>
     <l n="59">contaminata ogni generazione!</l>
     <l n="60">Nella religione,</l>
     <l n="61">non che negli altri, ha già messi gli artigli</l>
     <l n="62">chi dovria ripararsi ai suoi perigli</l>
     <l n="63">e dirizzar la disvïata gente.</l>
     <l n="64">Quale è il più preminente</l>
     <l n="65">più è di questo vizio sconcio e guasto;</l>
     <l n="66">direi, ma non ci basto</l>
     <l n="67">tanto son d'ira e maraviglia cinto,</l>
     <l n="68">che, chi pare il miglior, quel n'è il più tinto.</l>
    </lg>
    <lg n="4">
     <l n="69">Certi per ignoranza ingrati sono;</l>
     <l n="70">non operò natura in lor più arte.</l>
     <l n="71">Costor son reputati ingrati stolti;</l>
     <l n="72">qualche discrezion, qualche perdono</l>
     <l n="73">meritan questi, se non tutto in parte,</l>
     <l n="74">sendo nel vel dell'ignoranza involti.</l>
     <l n="75">Un'altra setta, che son peggio e molti,</l>
     <l n="76">per propria manifesta cupidigia</l>
     <l n="77">tengon questa vestigia,</l>
     <l n="78">mostrando altrui la via d'essempli mali.</l>
     <l n="79">La plebe, che si specchia in questi tali,</l>
     <l n="80">veggendoli ne' vizî esser perduti,</l>
     <l n="81">ingrati e disoluti,</l>
     <l n="82">seguon la traccia, e 'l mal conduce il peggio.</l>
     <l n="83">Io non so s'io vaneggio;</l>
     <l n="84">credo il ciel sì di rado apra la porta</l>
     <l n="85">che 'l portinar ci sta per paga morta.</l>
    </lg>
    <lg n="5">
     <l n="86">Canzon, se 'l nostro dir volesse scusa,</l>
     <l n="87">direi: Silenzio e taci,</l>
     <l n="88">e lascia il mondo andar com'egli ha il vento</l>
     <l n="89">ch'a biasimar la legge ch'oggi s'usa</l>
     <l n="90">a sì pochi compiaci</l>
     <l n="91">che 'l dispiacer sarà per ognun cento.</l>
     <l n="92">El tacer saria vizio e mancamento;</l>
     <l n="93">anzi la sgrida in publico la ria!</l>
     <l n="94">Invidiato non sia</l>
     <l n="95">chi vuol d'Ingratitudin sua amistanza,</l>
     <l n="96">liquor sanza sustanza,</l>
     <l n="97">di questa pertinace i suo mal frutti.</l>
     <l n="98">Non si parla per tutti,</l>
     <l n="99">ma per color che se l'han fatta 'manza.</l>
     <l n="100">Questo premio m'avanza:</l>
     <l n="101">chi serve amico ingrato alfin può dire:</l>
     <l n="102">«Perduto è il tempo, l'amico e 'l servire»</l>
    </lg>
   </lg>
  </body>
 </text>
</TEI>