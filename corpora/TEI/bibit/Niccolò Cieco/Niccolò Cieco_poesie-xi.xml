<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XI</title>
    <author>Niccolò Cieco</author>
   </titleStmt>
   <extent>
    <measure unit="stanza">5</measure>
    <measure unit="line">93</measure>
   </extent>
   <publicationStmt>
    <publisher>UNED University</publisher>
    <idno>Niccolò Cieco_poesie-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XI</title>
     <author>Niccolò Cieco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella soave ed angosciosa vita,</l>
     <l n="2">che negli anni più cari</l>
     <l n="3">fra pensier tanti e vari</l>
     <l n="4">suddito resse il mio giovinil corso,</l>
     <l n="5">di ritornare al suo protervo morso,</l>
     <l n="6">quanto più può, s'aita.</l>
     <l n="7">L'anima, ch'era uscita</l>
     <l n="8">de' dì perduti e de' lor frutti amari,</l>
     <l n="9">ma come appar più volte i suoi contrari,</l>
     <l n="10">ama lo 'nferno, ed io,</l>
     <l n="11">per mal nuovo disio,</l>
     <l n="12">ordino il laccio da legar me stesso;</l>
     <l n="13">e veggio il mio nimico armato apresso</l>
     <l n="14">e non lo so fuggire,</l>
     <l n="15">né prender arme per far mia difesa.</l>
     <l n="16">Mal è ch'io sia cagion della mia pena.</l>
     <l n="17">Che faren d'esta impresa?</l>
     <l n="18">Amor mi punge e Ragion mi rafrena.</l>
    </lg>
    <lg n="2">
     <l n="19">Comincia Amor con sue dolce cautele,</l>
     <l n="20">che porge a chi gli crede,</l>
     <l n="21">di volermi a mercede.</l>
     <l n="22">Così lusinga il cor ché si disvii;</l>
     <l n="23">indi, svegliando gli antichi disii,</l>
     <l n="24">dice: «Car mio fedele,</l>
     <l n="25">se mai ti fui crudele</l>
     <l n="26">non disdegnar, ché per te si provede.</l>
     <l n="27">Ritorna all'uso tuo, ché 'l tempo il chiede</l>
     <l n="28">e non è ancor fuggito;</l>
     <l n="29">lèvati da partito</l>
     <l n="30">e darai parte al bel viver preclaro.</l>
     <l n="31">D'esser nel primo disdegnoso e avaro,</l>
     <l n="32">quest'è la mia natura,</l>
     <l n="33">ma longo sofferir fa l'uom beato;</l>
     <l n="34">pensa nel frutto che 'l buon fin ti serba.</l>
     <l n="35">Non esser di te ingrato,</l>
     <l n="36">ché 'l seme tuo non sia perduto in erba».</l>
    </lg>
    <lg n="3">
     <l n="37">Dall'altra parte il Timor mi corregge</l>
     <l n="38">con una conoscenza</l>
     <l n="39">piena di sofferenza,</l>
     <l n="40">tal che con dolce ferza mi gastiga</l>
     <l n="41">con dir: «Tapin, non gir cercando briga,</l>
     <l n="42">poi che tu puoi far senza,</l>
     <l n="43">ché sùbita sentenza</l>
     <l n="44">non è virtù in chi il dominio regge.</l>
     <l n="45">Quando in costui fu mai ragion né legge,</l>
     <l n="46">se non voglia e furore,</l>
     <l n="47">poi ch'è fatto signore</l>
     <l n="48">del mal guidato cor, che gliel consente?</l>
     <l n="49">Già fusti suo; ètti uscito di mente</l>
     <l n="50">che signoria ti fece?</l>
     <l n="51">Rendine grazia al ciel, che te ne sciolse;</l>
     <l n="52">tu sai sua qualità, non puoi negarla,</l>
     <l n="53">se ben o mal ti volse</l>
     <l n="54">che dovresti fuggir chiunque ne parla».</l>
    </lg>
    <lg n="4">
     <l n="55">Amor si volge e dice al suo aversaro:</l>
     <l n="56">«Pon fine a tua proposta</l>
     <l n="57">degna d'altra risposta,</l>
     <l n="58">qual si convien ch'incolpa a torto altrui.</l>
     <l n="59">Quel ch'i' mi sia non niego o quel ch'i' fui;</l>
     <l n="60">non sia ragion nascosta,</l>
     <l n="61">poi vaneggia a tua posta,</l>
     <l n="62">ch'a far del falso ver mal ci è riparo.</l>
     <l n="63">Quanto più il servo me diletto e caro</l>
     <l n="64">più tosto lo tormento</l>
     <l n="65">e follo star contento</l>
     <l n="66">negli affanni più gravi e più noiosi.</l>
     <l n="67">Dunque, se nel martìr vivon gioiosi</l>
     <l n="68">i miei fedel seguaci,</l>
     <l n="69">qual è colui che riprender mi vòle?</l>
     <l n="70">E se più oltre saper ti sovene</l>
     <l n="71">quando il mio mal non dole,</l>
     <l n="72">pensa quanta dolcezza è nel mio bene!»</l>
    </lg>
    <lg n="5">
     <l n="73">In questo nasce fra 'l pensiero e i sensi</l>
     <l n="74">un voler per natura.</l>
     <l n="75">Come sua creatura</l>
     <l n="76">Amor sel tira e più ch'altro gli piace,</l>
     <l n="77">in cui non vive perfezion di pace,</l>
     <l n="78">né modo né misura;</l>
     <l n="79">e la buona paura</l>
     <l n="80">già il valor perde e soggiogar conviensi,</l>
     <l n="81">se poi d'altrove non vien buon compensi.</l>
     <l n="82">Nella dubbiosa sorte</l>
     <l n="83">crescer e farsi forte</l>
     <l n="84">per natural calor sento il disio</l>
     <l n="85">e l'arbitrio tôr via, che già fu mio,</l>
     <l n="86">e trïunfare Amore</l>
     <l n="87">e di più voluntà far un concetto,</l>
     <l n="88">onde dipende un signorile orgoglio.</l>
     <l n="89">Non assegna altro effetto,</l>
     <l n="90">non ragion, non cagion se non: i' voglio.</l>
     <l n="91">— Canzon, va', di' chi' son pur quel ch'i' m'era,</l>
     <l n="92">ma più vicino a morte.</l>
     <l n="93">Segui lo stil di mie usate scorte.</l>
    </lg>
   </lg>
  </body>
 </text>
</TEI>