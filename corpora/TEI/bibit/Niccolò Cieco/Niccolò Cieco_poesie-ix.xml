<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IX</title>
    <author>Niccolò Cieco</author>
   </titleStmt>
   <extent>
    <measure unit="stanza">6</measure>
    <measure unit="line">101</measure>
   </extent>
   <publicationStmt>
    <publisher>UNED University</publisher>
    <idno>Niccolò Cieco_poesie-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IX</title>
     <author>Niccolò Cieco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sola dirò virtù, che 'l mondo onora</l>
     <l n="2">l'obietto del suo segno,</l>
     <l n="3">dai buon seguìta perché conosciuta.</l>
     <l n="4">In quella parte dov'ella dimora</l>
     <l n="5">fa di gran pregio degno</l>
     <l n="6">lo spirto; da chi grata è ricevuta,</l>
     <l n="7">quanto più l'ama, conosce e ripùta</l>
     <l n="8">tanto cresce l'effetto,</l>
     <l n="9">che per essa virtù gli porge lume,</l>
     <l n="10">e fallo circuspetto</l>
     <l n="11">di nome, d'onoranza e di costume,</l>
     <l n="12">finché diventa in lei tutto perfetto.</l>
     <l n="13">Indi prende diletto</l>
     <l n="14">l'anima e 'nverso il suo principio mira,</l>
     <l n="15">per virtù del disio ch'al ciel la tira.</l>
    </lg>
    <lg n="2">
     <l n="16">Virtù fa lieta in sé sempre la mente,</l>
     <l n="17">quand'è dentro albergata,</l>
     <l n="18">e così il vizio la contrista e danna.</l>
     <l n="19">La coscïenza semplice e fervente,</l>
     <l n="20">ch'è di virtute armata,</l>
     <l n="21">caso d'aversità punto l'affanna;</l>
     <l n="22">non si commuove come al vento canna,</l>
     <l n="23">ché virtù la circonda,</l>
     <l n="24">fondata nell'amor di sua chiarezza,</l>
     <l n="25">sanza macula, monda,</l>
     <l n="26">perché virtù possiede la fortezza,</l>
     <l n="27">medïante la qual tutta è gioconda.</l>
     <l n="28">Così cresce feconda</l>
     <l n="29">la viva vita, che già mai non more:</l>
     <l n="30">morte non può nel virtüoso core.</l>
    </lg>
    <lg n="3">
     <l n="31">Virtù drizza il nostro desidero</l>
     <l n="32">al sommo bene eterno,</l>
     <l n="33">che mai non si daria per nostro merto.</l>
     <l n="34">Virtù dà luce al nostro emispero,</l>
     <l n="35">virtù serra lo 'nferno,</l>
     <l n="36">e 'l vizio il tien dall'altra parte aperto.</l>
     <l n="37">Virtù fa l'uomo audace al bene sperto,</l>
     <l n="38">non paüroso o lasso;</l>
     <l n="39">e 'nsieme con virtù cresce la possa.</l>
     <l n="40">E n'è onorato il sasso</l>
     <l n="41">posto a coprir del virtüoso l'ossa,</l>
     <l n="42">e 'l dissoluto ha sempre il pensier basso,</l>
     <l n="43">senza ritrarsi un passo</l>
     <l n="44">della dannosa via falsa e lasciva,</l>
     <l n="45">che pria di lode e poi di grazia il priva.</l>
    </lg>
    <lg n="4">
     <l n="46">Ogni effetto, che in sé virtù si dice</l>
     <l n="47">per l'atto virtüoso,</l>
     <l n="48">mostra l'origin suo donde procede:</l>
     <l n="49">di virtù nasce onor, gloria felice,</l>
     <l n="50">e del miser vizioso</l>
     <l n="51">danno e vergogna e zenzania si vede.</l>
     <l n="52">E tien fitto nel loto il grieve piede,</l>
     <l n="53">nel mal viver corrotto,</l>
     <l n="54">e, quanto più s'aggira, più s'infanga;</l>
     <l n="55">sempre ha la man più sotto</l>
     <l n="56">a tanto che convien che ci rimanga,</l>
     <l n="57">per la rüina de l'ultimo botto.</l>
     <l n="58">Ma 'l buon, discreto e dotto</l>
     <l n="59">cessa la morte e corre alla salute,</l>
     <l n="60">la qual s'acquista per seguir virtute.</l>
    </lg>
    <lg n="5">
     <l n="61">Può dire il virtüoso aver due etate;</l>
     <l n="62">termin di fine ha l'una</l>
     <l n="63">e l'altra è senza termine, infinita,</l>
     <l n="64">nella qual non si contan le giornate</l>
     <l n="65">né si teme fortuna,</l>
     <l n="66">anzi ha un dì sol di sempiterna vita.</l>
     <l n="67">Ma chi per sua miseria l'ha smarita,</l>
     <l n="68">della vita la via,</l>
     <l n="69">sempre è subietto a morte e morto vive.</l>
     <l n="70">Quando l'anima ria</l>
     <l n="71">va 'nanzi a quel che tutto circuscrive</l>
     <l n="72">a pianger senza scusa sua follia,</l>
     <l n="73">giustizia non oblia.</l>
     <l n="74">Pena perpetüal, punire il vizio</l>
     <l n="75">d'eternal morte è 'l suo final giudizio.</l>
    </lg>
    <lg n="6">
     <l n="76">Corrono a morte i miseri dolenti,</l>
     <l n="77">alla qual gli trasporta</l>
     <l n="78">la lor malignità, la lor sozzura:</l>
     <l n="79">supplicio senza fin, pianti e lamenti</l>
     <l n="80">dove speranza è morta</l>
     <l n="81">e la giustizia in sempiterno dura.</l>
     <l n="82">O violente dannar della natura!</l>
     <l n="83">ed è peccar chiamato,</l>
     <l n="84">colpa e cagion di nostra contumazia,</l>
     <l n="85">a nichil simigliato,</l>
     <l n="86">senza sustanza, privazion di grazia,</l>
     <l n="87">a tôr la vita del beato stato.</l>
     <l n="88">Quanto è vile il peccato</l>
     <l n="89">più è la cechità del peccatore,</l>
     <l n="90">che si fa servo di sì vil signore.</l>
     <l n="91">— Canzon, in compagnia delle virtute</l>
     <l n="92">va' dove vuol ventura</l>
     <l n="93">e non ti seperar già mai da loro;</l>
     <l n="94">e le sonanti note non sien mute,</l>
     <l n="95">cantando alla sicura.</l>
     <l n="96">S'alcuna loda acquisti, è car tesoro;</l>
     <l n="97">ricorderai quanto è breve il dimoro</l>
     <l n="98">di nostra vita e le sue streme rive.</l>
     <l n="99">Colui può dir che vive,</l>
     <l n="100">che 'l viver suo da biasimo difende</l>
     <l n="101">e il suo veloce corso in virtù spende.</l>
    </lg>
   </lg>
  </body>
 </text>
</TEI>