<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Francesco Malecarni</author>
   </titleStmt>
   <extent>
    <measure unit="stanza">102</measure>
    <measure unit="line">304</measure>
   </extent>
   <publicationStmt>
    <publisher>UNED University</publisher>
    <idno>Francesco Malecarni_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Francesco Malecarni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel tempo che riduce il carro d'oro</l>
     <l n="2">il sol nelle contrade d'orïente</l>
     <l n="3">e rende ogni animale a suo lavoro,</l>
    </lg>
    <lg n="2">
     <l n="4">salvo ch'un augelletto, che sovente</l>
     <l n="5">la notte piange suo infiniti guai,</l>
     <l n="6">e replicali 'l dì più caldamente,</l>
    </lg>
    <lg n="3">
     <l n="7">i' dico Filomena, che già mai</l>
     <l n="8">quïete prende al tempo estivo e caldo</l>
     <l n="9">e par che dica: «Sazieromm'io mai?»,</l>
    </lg>
    <lg n="4">
     <l n="10">ed io, che più che ancudine sto saldo</l>
     <l n="11">a' colpi di Cupido disleale</l>
     <l n="12">e mille volte il dì mi spezzo e saldo,</l>
    </lg>
    <lg n="5">
     <l n="13">scesi pensoso le mendiche scale</l>
     <l n="14">della dolente casa abandonata,</l>
     <l n="15">per gire a una costa ove si sale,</l>
    </lg>
    <lg n="6">
     <l n="16">non già molto lontan da mia contrata</l>
     <l n="17">e dov'io vo per udir qualche verso</l>
     <l n="18">d'alcun vago augelletto tal fïata.</l>
    </lg>
    <lg n="7">
     <l n="19">E, oltre andando, senti' da traverso</l>
     <l n="20">un concento d'augelli innamorati,</l>
     <l n="21">anzi parea ch'ardessero in lor verso</l>
    </lg>
    <lg n="8">
     <l n="22">o e' piangevan loro aversi fati,</l>
     <l n="23">sperando sol vendetta, quale Amore</l>
     <l n="24">suol far talvolta de' suo incatenati.</l>
    </lg>
    <lg n="9">
     <l n="25">E perché senza accorger volan l'ore,</l>
     <l n="26">affrettai 'l passo per giugner al loco</l>
     <l n="27">ove talvolta scarico il dolore;</l>
    </lg>
    <lg n="10">
     <l n="28">e, giunto, vidi principiare un gioco</l>
     <l n="29">tutto straniero a' nostri portamenti,</l>
     <l n="30">il qual mi diè d'amirazion non poco.</l>
    </lg>
    <lg n="11">
     <l n="31">Io vidi più maniere di tormenti,</l>
     <l n="32">tal che da prima a rider cominciai,</l>
     <l n="33">poi si ritravagliâro in più spaventi</l>
    </lg>
    <lg n="12">
     <l n="34">genti che 'n lor sermon traean guai,</l>
     <l n="35">con quella crudeltà che Silla e Mario</l>
     <l n="36">e Mesenzio e Neron non usâr mai.</l>
    </lg>
    <lg n="13">
     <l n="37">Quivi non mi pareva gran divario</l>
     <l n="38">dal ciciliano e tirannico strazio</l>
     <l n="39">o la furia di Cesar nell'erario.</l>
    </lg>
    <lg n="14">
     <l n="40">Un prato era fiorito d'amplo spazio,</l>
     <l n="41">quanto vista d'un uom porta lontano,</l>
     <l n="42">(Argo, non ch'altri, ne sarebbe sazio)</l>
    </lg>
    <lg n="15">
     <l n="43">circundato da selve a ogni mano,</l>
     <l n="44">ombrose e folte, insolite e diserte</l>
     <l n="45">fra colli e alpi e poggi e valli e piano;</l>
    </lg>
    <lg n="16">
     <l n="46">e le montate son ripide ed erte,</l>
     <l n="47">tal ch'a pensarlo me ne vien paura,</l>
     <l n="48">pien di spelunche e antri e vie incerte.</l>
    </lg>
    <lg n="17">
     <l n="49">Ed un corrente fiume gli fa mura</l>
     <l n="50">con un vil ponticel d'un legno solo,</l>
     <l n="51">che l'onda spesso se ne 'l porta e fura.</l>
    </lg>
    <lg n="18">
     <l n="52">Pien era e ricoperto tutto il suolo</l>
     <l n="53">della infinita turba sconsolata,</l>
     <l n="54">ch'ognun piangendo scopriva suo duolo;</l>
    </lg>
    <lg n="19">
     <l n="55">in mezzo una gran sedia in alto elata,</l>
     <l n="56">coperta tutta a seta e drappi d'oro</l>
     <l n="57">con pietre prezïose e gemme ornata,</l>
    </lg>
    <lg n="20">
     <l n="58">sotto l'ombra d'un alto e folto alloro,</l>
     <l n="59">qual teneva in trïonfo una regina,</l>
     <l n="60">degna di ricco e celeste tesoro;</l>
    </lg>
    <lg n="21">
     <l n="61">umana in vista, ma era divina,</l>
     <l n="62">e con sette Virtute acompagnata</l>
     <l n="63">ad udir quella misera ruina.</l>
    </lg>
    <lg n="22">
     <l n="64">Semiramis era qui 'ncoronata,</l>
     <l n="65">che fé la legge in favor di Cupido,</l>
     <l n="66">insieme col figliolo acompagnata,</l>
    </lg>
    <lg n="23">
     <l n="67">e disse: «Alta Vendetta, io mi confido</l>
     <l n="68">d'essere restituita alla mia fama,</l>
     <l n="69">che mi fu tolta dal vulgare strido».</l>
    </lg>
    <lg n="24">
     <l n="70">Didon contro ad Enea Vendetta chiama</l>
     <l n="71">e corre ancor col fuoco alla marina,</l>
     <l n="72">che d'arderlo disia da capo e brama.</l>
    </lg>
    <lg n="25">
     <l n="73">Oenone piangeva ancor meschina</l>
     <l n="74">e doliesi di Paris e d'Elèna</l>
     <l n="75">che l'avia scritto in pruno e tronco spina.</l>
    </lg>
    <lg n="26">
     <l n="76">E Pluton, che Proserpina ne mena,</l>
     <l n="77">per comparire avanti alla Giustizia,</l>
     <l n="78">avea già rotta la 'nfernal catena.</l>
    </lg>
    <lg n="27">
     <l n="79">Eravi la corrotta Pudicizia,</l>
     <l n="80">e Pasife col toro scelerata</l>
     <l n="81">che ebbe agli Ateniesi nimicizia;</l>
    </lg>
    <lg n="28">
     <l n="82">e quella maladetta infuriata,</l>
     <l n="83">ch'a Joseph accusando stracciò 'l manto,</l>
     <l n="84">tant'era da lussuria arsa e 'nfiammata;</l>
    </lg>
    <lg n="29">
     <l n="85">e la misera Filli, che tal pianto</l>
     <l n="86">per lo 'nganno facea di Demofonte,</l>
     <l n="87">che mai occhi mortal ne versâr tanto;</l>
    </lg>
    <lg n="30">
     <l n="88">Pirramo, ch'ancor apre il ciglio al fonte,</l>
     <l n="89">solo chiamando Tisbe al gelso moro:</l>
     <l n="90">«Morte, com'a' dolci anni ha' le man pronte!»</l>
    </lg>
    <lg n="31">
     <l n="91">E perch'ognora più mi ramemoro,</l>
     <l n="92">vidi da Bersabè David legato,</l>
     <l n="93">che s'ornò già le chiome in serto d'oro.</l>
    </lg>
    <lg n="32">
     <l n="94">E Aristotil vidi cavalcato</l>
     <l n="95">da una feminella e istraziare:</l>
     <l n="96">o Cupido sleal, come se' ingrato!</l>
    </lg>
    <lg n="33">
     <l n="97">e Ansalonne, a cui costâr sì care</l>
     <l n="98">le bionde chiome che, fuggendo avanti</l>
     <l n="99">a' Filistei, lo fêro appeso stare.</l>
    </lg>
    <lg n="34">
     <l n="100">E Oloferne versava ta' pianti</l>
     <l n="101">che l'aria empiean di versi lagrimosi,</l>
     <l n="102">il qual Giuditta l'uccise fra tanti.</l>
    </lg>
    <lg n="35">
     <l n="103">E Narcisso, tornando dagli ombrosi</l>
     <l n="104">boschi correa sudato alla fontana,</l>
     <l n="105">dove finîr suoi versi angosciosi;</l>
    </lg>
    <lg n="36">
     <l n="106">e di lui si dolea la ninfa Ecana</l>
     <l n="107">con ben mille sorelle acompagnata,</l>
     <l n="108">tutte sacrate al coro di Dïana.</l>
    </lg>
    <lg n="37">
     <l n="109">Quiv'era la gran turba innamorata,</l>
     <l n="110">e Cleopatra Cesare ancor mira,</l>
     <l n="111">che fra l'erba l'avea co' fior legata;</l>
    </lg>
    <lg n="38">
     <l n="112">ed Ercole, ch'ancor di Dïanira</l>
     <l n="113">per la camicia si dolea di Nesso,</l>
     <l n="114">che per rivendicarsi ancor sospira;</l>
    </lg>
    <lg n="39">
     <l n="115">Leandro, il cui tornar non fu permesso,</l>
     <l n="116">qual Ero ancor aspetta alla finestra,</l>
     <l n="117">che per lei 'l salso mar notò sì spesso.</l>
    </lg>
    <lg n="40">
     <l n="118">Penelope correa da man sinestra,</l>
     <l n="119">la gran tela con essa strascinando,</l>
     <l n="120">qual fé più volte e disfé con sua destra,</l>
    </lg>
    <lg n="41">
     <l n="121">e doleasi di Circe, che ingombrando</l>
     <l n="122">più e più anni Ulisse le ritenne.</l>
     <l n="123">Poi Arianna, che moria amando</l>
    </lg>
    <lg n="42">
     <l n="124">quando di Lieo il core a lei pervenne,</l>
     <l n="125">venìa contra Teseo chiamando morte,</l>
     <l n="126">sol perché 'l Minotauro ' acquistar venne.</l>
    </lg>
    <lg n="43">
     <l n="127">Poi venìa apresso quel possente e forte</l>
     <l n="128">Sanson, che 'l capo in grembo alla nimica</l>
     <l n="129">tenea, onde ne nacque la sua morte.</l>
    </lg>
    <lg n="44">
     <l n="130">Ilia par ne' sospir che maladica</l>
     <l n="131">il troppo amor e 'l tempo perso invano;</l>
     <l n="132">veniva nuda, misera e mendica,</l>
    </lg>
    <lg n="45">
     <l n="133">tenendo un putto da ciascuna mano,</l>
     <l n="134">che Marte lei seguì per tante ville,</l>
     <l n="135">nutriti d'animal fiero e silvano;</l>
    </lg>
    <lg n="46">
     <l n="136">re Artù, Tristano, Isotta e più di mille,</l>
     <l n="137">Lancillotto, Ginevra e Aldameste,</l>
     <l n="138">per cui fêr l'arme già tante faville.</l>
    </lg>
    <lg n="47">
     <l n="139">Pantasilea, che diè tante moleste</l>
     <l n="140">a' Greci, piange Ettòr d'Acchille morto,</l>
     <l n="141">che Troia di tristizia ancor riveste.</l>
    </lg>
    <lg n="48">
     <l n="142">Medea dicea: «Puniscasi il gran torto</l>
     <l n="143">qual usò già lo spietato Giansone!»</l>
     <l n="144">onde l'un figlio e l'altro vide morto.</l>
    </lg>
    <lg n="49">
     <l n="145">Vasti chiama Assuero alla ragione,</l>
     <l n="146">che, per trovar Ester come lei bella,</l>
     <l n="147">vergini mille al suo dimino pone.</l>
    </lg>
    <lg n="50">
     <l n="148">Virginio sanguinoso, ch'accoltella</l>
     <l n="149">la figlia, donde que' dieci tiranni</l>
     <l n="150">perderon Roma insieme con quella.</l>
    </lg>
    <lg n="51">
     <l n="151">E la casta Lucrezia, che co' panni</l>
     <l n="152">ancor si ricopriva il bianco piede,</l>
     <l n="153">per cui Bruto a Tarquin diè tanti affanni.</l>
    </lg>
    <lg n="52">
     <l n="154">Troiolo, ch'ancor segue Dïomede,</l>
     <l n="155">qual lo fé già finir in pianto amaro,</l>
     <l n="156">che pietate e perdono ancor gli chiede.</l>
    </lg>
    <lg n="53">
     <l n="157">E Griseida, portata dal cinghiaro</l>
     <l n="158">e tratto il cor: «Pietà! pietà! — gridava —</l>
     <l n="159">Miserere! perdona, signor caro!»</l>
    </lg>
    <lg n="54">
     <l n="160">La Francesca da Rimini afrettava</l>
     <l n="161">i passi col cognato sanguinoso,</l>
     <l n="162">che in Caino di nuovo si specchiava.</l>
    </lg>
    <lg n="55">
     <l n="163">Poi venian due col volto sì nascoso</l>
     <l n="164">ch'io non conobbi, ma molti gridâro:</l>
     <l n="165">«Anime, il Re del ciel vi dia riposo!»</l>
    </lg>
    <lg n="56">
     <l n="166">E dietro a lor venìa a passo raro</l>
     <l n="167">il cortese Fernando Valentino,</l>
     <l n="168">il cui nome in Italia è tanto chiaro,</l>
    </lg>
    <lg n="57">
     <l n="169">e parea che dicessi: «Deh, meschino,</l>
     <l n="170">merita questo il tuo fedele amore,</l>
     <l n="171">ch'un vil prete ti mandi a tal destino?»</l>
    </lg>
    <lg n="58">
     <l n="172">I' non lo conoscea 'n su quel furore,</l>
     <l n="173">se non che Ganimede alto mi disse:</l>
     <l n="174">«Venios assi che Dios vos doni onore».</l>
    </lg>
    <lg n="59">
     <l n="175">Quella parola sì 'l cor mi trafisse</l>
     <l n="176">che presto al collo al padre mi gittai,</l>
     <l n="177">e mancò poco ch'ivi non finisse.</l>
    </lg>
    <lg n="60">
     <l n="178">E' cominciò: «Francesco, o tu che fai</l>
     <l n="179">fra questa turba mesta e sconsolata?</l>
     <l n="180">La fiamma ch'io vo' dir non morì mai».</l>
    </lg>
    <lg n="61">
     <l n="181">«Dimmi — diss'io — chi è questa brigata?</l>
     <l n="182">Qual vendetta li chiama a tanto strazio?»</l>
     <l n="183">Diss'egli: «Ell'è la turba innamorata».</l>
    </lg>
    <lg n="62">
     <l n="184">Ed io, che non mi posso veder sazio,</l>
     <l n="185">né provo altro diletto che 'mparare,</l>
     <l n="186">gli diè per mille volte il mio ringrazio.</l>
    </lg>
    <lg n="63">
     <l n="187">«Non t'incresca — diss'egli — alquanto stare,</l>
     <l n="188">tanto che tu vedrai la giusta spada</l>
     <l n="189">vendetta a ciaschedun e ragion fare.</l>
    </lg>
    <lg n="64">
     <l n="190">S'hai sofferenza che non te ne vada,</l>
     <l n="191">vederai tutte quelle che straziando</l>
     <l n="192">i lor amanti tenner tanto a bada».</l>
    </lg>
    <lg n="65">
     <l n="193">In questo star, vidi venir gridando</l>
     <l n="194">una donna che 'n fuga era rivolta</l>
     <l n="195">e parea che di vita avessi bando.</l>
    </lg>
    <lg n="66">
     <l n="196">Quella brigata s'era quivi acolta</l>
     <l n="197">da una parte stretta per vedere,</l>
     <l n="198">e per esser primier ciascun s'affolta.</l>
    </lg>
    <lg n="67">
     <l n="199">I' credetti per tema giù cadere,</l>
     <l n="200">che sol pensando me ne vien paura,</l>
     <l n="201">non che l'occhio reggessi a tal vedere.</l>
    </lg>
    <lg n="68">
     <l n="202">Non credo che mai simil creatura</l>
     <l n="203">Deucalion e Pirra producesse,</l>
     <l n="204">con lo sforzo che può mostrar natura.</l>
    </lg>
    <lg n="69">
     <l n="205">I' credo che la terza spera ardesse</l>
     <l n="206">quand'ella fu prodotta fra' mortali</l>
     <l n="207">e dal ciel per invidia il sol cadesse.</l>
    </lg>
    <lg n="70">
     <l n="208">Pulicreto né Fidia mai fùr tali</l>
     <l n="209">che l'avesser saputa pur guatare,</l>
     <l n="210">ch'un agnolo pareva senza l'ali.</l>
    </lg>
    <lg n="71">
     <l n="211">Ella ci fece tutti spaventare</l>
     <l n="212">con urla che facien tremare il cielo,</l>
     <l n="213">vinta e stanca, che più non potea andare,</l>
    </lg>
    <lg n="72">
     <l n="214">innuda come nacque, che per zelo</l>
     <l n="215">sol a mirarla sarebbe arso Giove;</l>
     <l n="216">dic'or chi vuol, ch'i' non vi pongo velo.</l>
    </lg>
    <lg n="73">
     <l n="217">E due gran cani mostravan lor pruove,</l>
     <l n="218">e, condottala innanzi alla Giustizia,</l>
     <l n="219">parve dicesser: «Non andar altrove».</l>
    </lg>
    <lg n="74">
     <l n="220">I' vidi ognun sì pieno di tristizia</l>
     <l n="221">che per pietà i' venni tutto manco,</l>
     <l n="222">e parea spenta al mondo ogni letizia.</l>
    </lg>
    <lg n="75">
     <l n="223">L'un mastin era nero e l'altro bianco,</l>
     <l n="224">con le bocche schiumose e gli occhi ardenti,</l>
     <l n="225">e ciascun prese della donna un fianco.</l>
    </lg>
    <lg n="76">
     <l n="226">A forar vidi gli spiatati denti;</l>
     <l n="227">e 'l magnanimo e franco Catalano</l>
     <l n="228">disse: «Deh, sieno i giorni e' cieli spenti!»</l>
    </lg>
    <lg n="77">
     <l n="229">E 'l pulito pugnal si recò in mano,</l>
     <l n="230">correndo contro a' can, se non ch'un grido</l>
     <l n="231">venne, che rintronò l'aiere e 'l piano.</l>
    </lg>
    <lg n="78">
     <l n="232">Mai non si udì più orribile strido</l>
     <l n="233">che diè un cavaliere armato e fiero,</l>
     <l n="234">per seguir la vendetta di Cupido.</l>
    </lg>
    <lg n="79">
     <l n="235">Sopra un alto, morato e gran destriero</l>
     <l n="236">e' la tagliente spada trasse fuore</l>
     <l n="237">con un atto sdegnoso, aspro e severo.</l>
    </lg>
    <lg n="80">
     <l n="238">«Ah, — disse il Catalan — gran disonore</l>
     <l n="239">è vincere una donna a un cavaliero!»</l>
     <l n="240">Quegli rispuose: «Voi siete in errore.</l>
    </lg>
    <lg n="81">
     <l n="241">Se voi m'udrete, i' dirò tutto intero.</l>
     <l n="242">I' fui suggetto a questa donna e schiavo,</l>
     <l n="243">e più del suo servir che d'Iddio ero;</l>
    </lg>
    <lg n="82">
     <l n="244">con ogni sentimento e fé l'amavo,</l>
     <l n="245">credendomi il ben far esserle grato,</l>
     <l n="246">e in arena infine seminavo.</l>
    </lg>
    <lg n="83">
     <l n="247">I' fui sempre da lei peggio trattato</l>
     <l n="248">e gran merito e grazia n'aspettavo,</l>
     <l n="249">ma zappai in acqua e funne più spregiato.</l>
    </lg>
    <lg n="84">
     <l n="250">Un dì davanti a lei merzé chiamavo;</l>
     <l n="251">quella rispuose: «Va', impiccati presto!»</l>
     <l n="252">Allor mi strinse lo spirito pravo.</l>
    </lg>
    <lg n="85">
     <l n="253">Torna'mi indietro e, sol per non far questo,</l>
     <l n="254">m'uccisi con la spada, qual io porto;</l>
     <l n="255">ved'or se ciò è atto disonesto».</l>
    </lg>
    <lg n="86">
     <l n="256">Allor la gran regina disse scorto:</l>
     <l n="257">«Fa' la vendetta tua al modo usato,</l>
     <l n="258">ch'i punirò chi t'impedisce a torto».</l>
    </lg>
    <lg n="87">
     <l n="259">Il Catalan si gittò 'nginocchiato</l>
     <l n="260">e disse: «Perdonanza, alta regina!</l>
     <l n="261">Miserere, per Dio, ch'i' ho fallato!»</l>
    </lg>
    <lg n="88">
     <l n="262">In terra era la misera meschina;</l>
     <l n="263">quel colla spada le aperse le reni;</l>
     <l n="264">ella gridò: «I' son morta, tapina!»</l>
    </lg>
    <lg n="89">
     <l n="265">Se Dio ti doni i disïati beni,</l>
     <l n="266">lettore, e in te gran grazia dal ciel caggia,</l>
     <l n="267">con qual fren or le lagrime ritieni?</l>
    </lg>
    <lg n="90">
     <l n="268">E' l'aperse per mezzo, né oltraggia</l>
     <l n="269">sì falcon lepre, quando in sul groppone</l>
     <l n="270">la fiede, se la giugne in valle o piaggia.</l>
    </lg>
    <lg n="91">
     <l n="271">Mai fu sbranato cervio da leone</l>
     <l n="272">con tanta crudeltà, rabbia o furore,</l>
     <l n="273">quando l'afferra con bramoso unghione.</l>
    </lg>
    <lg n="92">
     <l n="274">Tal fece il cavalier, e, tratto il core,</l>
     <l n="275">per mezzo lo partì, e caldo a' cani</l>
     <l n="276">lo diè, ch'ancor me ne viene un orrore.</l>
    </lg>
    <lg n="93">
     <l n="277">I' vidi centomilia paia di mani</l>
     <l n="278">dar ne' bagnati e lagrimosi volti;</l>
     <l n="279">qual lamenti facea, qual pianti strani,</l>
    </lg>
    <lg n="94">
     <l n="280">e per angoscia cascaron lì molti;</l>
     <l n="281">qual isfinito e qual morto boccone</l>
     <l n="282">rimase, e da nessun furon ricolti.</l>
    </lg>
    <lg n="95">
     <l n="283">Il cavalier tornò al gran roncione;</l>
     <l n="284">quel gli leccò le sue man sanguinose</l>
     <l n="285">con un soffiar che parea un fier demone;</l>
    </lg>
    <lg n="96">
     <l n="286">e la tagliente sua spada ripose.</l>
     <l n="287">E, nel montar che fé in sul destriere,</l>
     <l n="288">si rimosson le membra grazïose</l>
    </lg>
    <lg n="97">
     <l n="289">della donna leggiadra, e pel sentiere</l>
     <l n="290">riprese i passi all'usato costume,</l>
     <l n="291">per tôr terreno alle bramose fiere.</l>
    </lg>
    <lg n="98">
     <l n="292">Quivi si cominciò a versar un fiume</l>
     <l n="293">di pianto, e strida e urla empieno 'l piano,</l>
     <l n="294">e 'l sol, ch'a tutto 'l mondo rende lume,</l>
    </lg>
    <lg n="99">
     <l n="295">si partì, e fu notte a mano a mano.</l>
     <l n="296">Poi d'altra parte venne Marte armato</l>
     <l n="297">e Vener bella lo tenea per mano;</l>
    </lg>
    <lg n="100">
     <l n="298">poi Giove, di catene caricato,</l>
     <l n="299">con donne insieme e la bella Europia,</l>
     <l n="300">che di nuovo era in toro trasformato.</l>
    </lg>
    <lg n="101">
     <l n="301">E Perseo che, fuggendo d'Etïopia,</l>
     <l n="302">lontan ne porta la vergine bruna,</l>
     <l n="303">bella a lui sol, per troppo averne copia,</l>
    </lg>
    <lg n="102">
     <l n="304">e, ascoso il sol, si dimostrò la luna.</l>
    </lg>
   </lg>
  </body>
 </text>
</TEI>