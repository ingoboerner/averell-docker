<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 6</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">109</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 6</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella ingannata, afflitta e miseranda</l>
     <l n="2">Donna, non donna più, ma orrendo monstro</l>
     <l n="3">Questa infelice epistola te manda,</l>
     <l n="4">In ne la qual valor non te dimonstro,</l>
     <l n="5">Ma foco, fiamma, stridi, assenzio e fele</l>
     <l n="6">Quale ha più scritte lacrime che inchiostro.</l>
     <l n="7">Assai mi duol chiamarti aspro e crudele,</l>
     <l n="8">Ma per la rotta fe' questo consento</l>
     <l n="9">Data a me, dando al mar le false vele.</l>
     <l n="10">Non promettesti a me d'esser sì lento</l>
     <l n="11">Nel retornar, ma vedo or che in un tratto</l>
     <l n="12">Désti le vele e le parole al vento.</l>
     <l n="13">Ma pur non potrei mai per alcun patto</l>
     <l n="14">Donarti de mia morte altro che pace,</l>
     <l n="15">Tu vòi ch'io mora, e 'l tuo voler sia fatto.</l>
     <l n="16">Despiacer non mi può quel che a te piace</l>
     <l n="17">E per scusarti al mio crudel pensero</l>
     <l n="18">Fui spesse volte a me stessa mendace.</l>
     <l n="19">Qual spesso mi dicea: Quel suo cor fero</l>
     <l n="20">Certo è da un'altra donna posseduto;</l>
     <l n="21">E a me, scusando te, negava el vero.</l>
     <l n="22">Dicendo: Anzi più presto è retinuto</l>
     <l n="23">Dal tempestoso mar, da i crudi venti</l>
     <l n="24">E dal benigno cielo implora aiuto.</l>
     <l n="25">Facendo contra lor crudi lamenti,</l>
     <l n="26">Ma a che imputarli? Or fermamente credo</l>
     <l n="27">Ch'erano del mio mal tutti innocenti.</l>
     <l n="28">Gito è gran tempo, ahi lasso, e non ti vedo,</l>
     <l n="29">Creder non posso più dal mar proceda,</l>
     <l n="30">Ora al crudel penser tutto concedo.</l>
     <l n="31">Certo, altro amor fatto ha del tuo cor preda,</l>
     <l n="32">Certo altra donna esterna t'ha ligato,</l>
     <l n="33">Ma qual serrà che a l'amor mio non ceda?</l>
     <l n="34">Ah, quante volte ho visto el ciel turbato,</l>
     <l n="35">Che temendo de proxima fortuna</l>
     <l n="36">Maggior tormento al cor me è renovato.</l>
     <l n="37">Ah, quante volte quando el ciel se imbruna</l>
     <l n="38">A mezzanotte uscìo del freddo letto</l>
     <l n="39">A sentir l'ore, a remirar la luna.</l>
     <l n="40">Fatta son marinar per questo effetto,</l>
     <l n="41">Fatta astrologa son con sperimento,</l>
     <l n="42">Sì longo ad aspettar chi indarno aspetto.</l>
     <l n="43">Conosco ormai le stelle, i corsi, el vento,</l>
     <l n="44">Conosco tutto el ciel de lumi folto,</l>
     <l n="45">Ciò che dà forza al mar, ciò che 'l fa lento.</l>
     <l n="46">E te non conosco io, perfido occolto,</l>
     <l n="47">Né te conobbi mai, tu m'hai ingannata,</l>
     <l n="48">Ma così per ragion vada ogne stolto.</l>
     <l n="49">E se non sai collei c'hai abandonata,</l>
     <l n="50">Ingrato cor, recordati che è quella</l>
     <l n="51">Che pre amar te sé stessa ha disamata.</l>
     <l n="52">Recordati che sol tu sei la stella</l>
     <l n="53">Del corso di sua vita, et io son tale</l>
     <l n="54">Quale in turbato mar la navicella.</l>
     <l n="55">Ma el mio lamento, ahi misera, che vale?</l>
     <l n="56">Al sfortunato el ciel non porge orecchia</l>
     <l n="57">In ciò m'adduce el mio destin fatale.</l>
     <l n="58">Son per te fatta avanti el tempo vecchia,</l>
     <l n="59">E se non fussi, io presto verrò meno,</l>
     <l n="60">Ch'uno aspro e gran dolor mai non invecchia.</l>
     <l n="61">Presto serrà el tuo cor de gaudio pieno,</l>
     <l n="62">Presto sciolto serrai d'ogne tuo impaccio;</l>
     <l n="63">Ma chi credea nel mel trovar veneno?</l>
     <l n="64">Questo contra di te, lassa, io non faccio</l>
     <l n="65">Non cerco el tuo morir, cerco quell'ora</l>
     <l n="66">Te veda, ohimè, ma quando fia no 'l saccio.</l>
     <l n="67">Ah, quanto spesso, misera, m'accora,</l>
     <l n="68">Odendo dir battaglie sanguinose,</l>
     <l n="69">Dicendo: or piaccia al ciel che lui non mora.</l>
     <l n="70">Imaginando vo diverse cose,</l>
     <l n="71">Ma sol de l'esser tuo la notte e 'l giorno,</l>
     <l n="72">Ché un vero amor convien mai non ripose.</l>
     <l n="73">Se van pirati discorrendo intorno</l>
     <l n="74">Per l'amplo mare, e sento alcun sia preso,</l>
     <l n="75">Novo dolor nel cor mi fa retorno;</l>
     <l n="76">S'io sento che nel mar fulmine acceso</l>
     <l n="77">Percosso abia alcun legno, arde el cor mio</l>
     <l n="78">E dico: or piaccia al ciel lui non sia offeso.</l>
     <l n="79">E se affondato è alcun dal tempo rio</l>
     <l n="80">Che 'l sappia, dico: ohimè, questo è summerso</l>
     <l n="81">E uno altro mar de lacrime faccio io.</l>
     <l n="82">Sempre per te el mio spirto va disperso</l>
     <l n="83">E inanzi a gli occhi mei se representa</l>
     <l n="84">Tutto quel mal che afflige l'universo.</l>
     <l n="85">E se ben tu non l'hai, me pur tormenta,</l>
     <l n="86">Dubio, timore, ognor nel cor mi preme</l>
     <l n="87">Che senza te alcun ben non mi contenta.</l>
     <l n="88">Spesso convien di qualche sogno treme.</l>
     <l n="89">Così per te, crudel, non trovo loco,</l>
     <l n="90">Ch'amar non se può già se non se teme.</l>
     <l n="91">Ma tu sei in gaudio forse et io nel foco,</l>
     <l n="92">Tu senza alcun dolore, io piango sempre,</l>
     <l n="93">Tu la mia morte io la tua vita invoco.</l>
     <l n="94">Ma pianto io non ho più che 'l foco tempre,</l>
     <l n="95">Né più sospir, son fatta arido legno,</l>
     <l n="96">Ormai convien che 'l corpo se distempre.</l>
     <l n="97">Or ecco qui d'amor l'ultimo segno</l>
     <l n="98">Più non te scrivo, anzi finita questa,</l>
     <l n="99">A morte che m'aspetta io mi consegno;</l>
     <l n="100">Quale ho davanti agli occhi orrida e mesta</l>
     <l n="101">Che al mundo di dolor non lassa dramma,</l>
     <l n="102">A me sol grata, a tutti altri molesta.</l>
     <l n="103">Ma se mai del mio amor te scaldò fiamma,</l>
     <l n="104">Tornando mai de qui fermarai el passo</l>
     <l n="105">Dove sculto vedrai questo epigramma:</l>
     <l n="106">Una qui giace in loco oscuro e basso</l>
     <l n="107">Che fu per bene amar de vita priva,</l>
     <l n="108">E benché giaccia lei sotto el dur sasso</l>
     <l n="109">Se allegra che sua fé resta ancor viva.</l>
    </lg>
   </lg>
  </body>
 </text>
</TEI>