<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 3</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 3</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un intenso dolor mi sprona, ahi lasso,</l>
     <l n="2">Una sincera fe' mi fa sicuro,</l>
     <l n="3">Un sollicito amor mi scorge el passo.</l>
     <l n="4">Sì che, donna, el mio dir non te sia duro,</l>
     <l n="5">Ché dur non mi fu già spogliarmi el core</l>
     <l n="6">E non tuo mal, ma mia vita procuro.</l>
     <l n="7">È licito a ciascun che ardendo more</l>
     <l n="8">Tentar la sua salute in ogne parte</l>
     <l n="9">E tanto più dove ministra amore.</l>
     <l n="10">E se nel scriver mio vedrai poca arte,</l>
     <l n="11">Non cerco fama non, che assai mi basta</l>
     <l n="12">Farti palesi i mei sospiri in carte.</l>
     <l n="13">Or, questa poca vita a me rimasta</l>
     <l n="14">Servala tu che puoi, se fare el vòi</l>
     <l n="15">Quel che solea già far d'Achille l'asta.</l>
     <l n="16">Tu m'accendesti, e tu sanar mi puoi</l>
     <l n="17">Non cercar più di me, mi rendo vinto</l>
     <l n="18">Che in te sol posto ha Amor l'ingegni suoi.</l>
     <l n="19">Già non dico io che sia de vita spinto,</l>
     <l n="20">Ma per te fatto un spaventevel monstro,</l>
     <l n="21">Parlando in ver, non simulato o finto.</l>
     <l n="22">Non vago stil, ma duol te fia qui monstro</l>
     <l n="23">Non franca man, ma di valor rimossa</l>
     <l n="24">Foco è 'l parlar, le lacrime è l'inchiostro.</l>
     <l n="25">Tanto la debil man e 'l core han possa,</l>
     <l n="26">Quanto me extendo a quel che più mi duole,</l>
     <l n="27">Morte non è, ma che morir non possa.</l>
     <l n="28">El mio secreto amore altro non vole</l>
     <l n="29">Se non la lingua, o ver la stanca mano,</l>
     <l n="30">La lingua, che con te non è qual suole.</l>
     <l n="31">Te sola invoca lei tacito e piano,</l>
     <l n="32">Te sola adora el cor, te l'occhio vede,</l>
     <l n="33">Te sola i passi mei cercano invano.</l>
     <l n="34">E se non te commove mia mercede,</l>
     <l n="35">Se non beltà, virtù, ricchezza o sangue,</l>
     <l n="36">Movati el stento e la mia pura fede.</l>
     <l n="37">Movati un che per te misero langue,</l>
     <l n="38">Un ch'arde, un che te serve, un che se struge,</l>
     <l n="39">Un che tien drento al cor pestifero angue.</l>
     <l n="40">Un che come un leon dì e notte ruge;</l>
     <l n="41">Deh, movati un, che sol per te procura</l>
     <l n="42">De mantener la sua vita che fuge.</l>
     <l n="43">Non star, donna gentil, vèr me sì dura,</l>
     <l n="44">A contentarmi ogne remedio cappia,</l>
     <l n="45">Ch'amor te 'nsegna e così vòl natura.</l>
     <l n="46">Tu sol sei che m'ha preso e che mi incappia,</l>
     <l n="47">Tu sola el vedi, ahi lasso, altri non mai</l>
     <l n="48">E duolmi forte ancor ch'io stesso el sappia.</l>
     <l n="49">E non temer de quel che meco fai,</l>
     <l n="50">Che solo el saperà chi rege el tutto,</l>
     <l n="51">Dunque che pensi? A che sospesa stai?</l>
     <l n="52">D'ogne opra natural se spera el frutto,</l>
     <l n="53">Or non voler che 'l mio servir sia invano</l>
     <l n="54">E che mieta d'amor sospiri e lutto.</l>
     <l n="55">Questo recerca el nostro corso umano</l>
     <l n="56">Pigliar de questa vita el frutto, el fiore,</l>
     <l n="57">Ch'ogne altro uman pensero è ceco e vano.</l>
     <l n="58">E se d'alcun, mia dea, ti sforza amore</l>
     <l n="59">E vòl che guste alcun suo frutto teco,</l>
     <l n="60">Iusto è ne goda un om che per te more.</l>
     <l n="61">So ch'altro che ira e sdegno non arreco</l>
     <l n="62">A quel tuo cuor che troppo avanti passo,</l>
     <l n="63">Ma tu sai ben ch'amor se pinge ceco.</l>
     <l n="64">Lui qui mi scorge, ohimè, de passo in passo,</l>
     <l n="65">Lui ditta, lui me insegna, lui me affida</l>
     <l n="66">E crederei con lui rompere un sasso.</l>
     <l n="67">E se de l'amor mio tuo cor se sfida,</l>
     <l n="68">Guarda che per tuo onor morendo taccio,</l>
     <l n="69">Ché assai manca el dolor se alcuno el grida.</l>
     <l n="70">Ma questo credo sol mi dona impaccio,</l>
     <l n="71">El cercar sì veloce essere in porto,</l>
     <l n="72">Ché a pena so te pare avermi al laccio.</l>
     <l n="73">Ahi, che mi vale el ben poi ch'io fia morto?</l>
     <l n="74">Che vale el dolce de poi longhi affanni?</l>
     <l n="75">Che vale al perso gusto alcun conforto?</l>
     <l n="76">E s'io credesse un dì, de poi mille anni</l>
     <l n="77">Dar porto al mio desio, ardirei lieto,</l>
     <l n="78">Ma sol temo del tempo i falsi inganni.</l>
     <l n="79">Mutasi el mundo, e gira ogne pianeto,</l>
     <l n="80">Volano i nostri giorni in un momento,</l>
     <l n="81">Né se puon, donna, ohimè, tornare indrieto.</l>
     <l n="82">Portasi gli anni e le fatighe el vento,</l>
     <l n="83">Rota fortuna ogne cosa creata,</l>
     <l n="84">E però non andar con passo lento.</l>
     <l n="85">Sì che, mia dea, non star tanto obstinata,</l>
     <l n="86">E se 'l mio dir ti par troppo importuno</l>
     <l n="87">Errar non può chi pensa a la giornata.</l>
     <l n="88">No aver de mia prestezza dubio alcuno,</l>
     <l n="89">Ch'io voglio in pochi dì far gran viaggio,</l>
     <l n="90">Ché so gran festa alfin vòl gran digiuno.</l>
     <l n="91">Ma per venire al fin fretta non aggio,</l>
     <l n="92">Sol temo el tempo, ad ogne ben molesto,</l>
     <l n="93">Come suoi già temere ogne cor saggio.</l>
     <l n="94">Longo è el viaggio et io correr non resto,</l>
     <l n="95">E tu puoi ben saper che al gran camino</l>
     <l n="96">Quel con più affanno va che va più presto.</l>
     <l n="97">Soffrir non posso el tuo sguardo divino,</l>
     <l n="98">Non posso tollerar sì grave doglia,</l>
     <l n="99">Sforzami amor, fortuna, e 'l mio destino.</l>
     <l n="100">La tua troppo beltà, lasso, mi spoglia</l>
     <l n="101">De libertà, d'arbitrio e de intelletto</l>
     <l n="102">E fa ch'ogne ragion cede a la voglia.</l>
     <l n="103">Ah lasso me, ch'io porto in mezzo al petto</l>
     <l n="104">Un Mongibel, dove Vulcano impera</l>
     <l n="105">Ch'altro che fiamma al sospirar non getto.</l>
     <l n="106">E sol cagion ne fu tua luce altera</l>
     <l n="107">E l'incauto mio cor che troppo crese</l>
     <l n="108">Qual fia presto cagion che 'l corpo pera.</l>
     <l n="109">Troppo possente foco al cor m'accese,</l>
     <l n="110">Sì che non te sdegnar se affretto un poco,</l>
     <l n="111">Ch'ogne alma al suo morir cerca defese.</l>
     <l n="112">Più un legno assai che un altro teme el foco,</l>
     <l n="113">Qual dura assai, qual presto se resolve,</l>
     <l n="114">L'accesa fiamma in me non ha più loco.</l>
     <l n="115">Benché abia forma ormai son tutto polve,</l>
     <l n="116">Non so s'io vivo o mor; pato e non sento,</l>
     <l n="117">Te sola seguo, et altri non mi volve.</l>
     <l n="118">Anima non è in me, sento el tormento:</l>
     <l n="119">Dunque chi scener può l'impia mia sorte?</l>
     <l n="120">E pur d'amarti, lasso, io non mi pento.</l>
     <l n="121">Ahimè, non so se questa è vita o morte,</l>
     <l n="122">Solvimi tu che puoi, risposta attendo,</l>
     <l n="123">A l'una o ver all'altra apri le porte,</l>
     <l n="124">E duolmi assai se la tua mente offendo.</l>
    </lg>
   </lg>
  </body>
 </text>
</TEI>