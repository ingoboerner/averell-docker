<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 4</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 4</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Prendi del pianto mio l'extrema voce,</l>
     <l n="2">Ecco, madonna, el tuo fidel suggetto,</l>
     <l n="3">Colui che la sua fe' tanto li noce.</l>
     <l n="4">Ecco chi male el tuo legiadro aspetto</l>
     <l n="5">Mirò, che da quel dì non visse una ora,</l>
     <l n="6">Colui che per tuo amor se asperse el petto.</l>
     <l n="7">Ecco chi piange, e quel che più l'accora</l>
     <l n="8">È che mai fusti a la sua fede amica,</l>
     <l n="9">Tu sei la causa de la sua dimora.</l>
     <l n="10">Partir conviemmi, o dolce mia nimica,</l>
     <l n="11">Gionto è quel dì, qual vòl te lassi al tutto</l>
     <l n="12">Onde io non so come vivendo el dica.</l>
     <l n="13">Non lassarò de pianto un loco asciutto,</l>
     <l n="14">Né extinguer mai potrò la fiamma accesa</l>
     <l n="15">E questo fia de mia speranza el frutto.</l>
     <l n="16">Ma così va a seguir troppo alta impresa;</l>
     <l n="17">Lasso, ove sperarò stando in disparte,</l>
     <l n="18">Se è in te sol de mia morte ogne difesa?</l>
     <l n="19">Ma se ben vo, di me resta gran parte,</l>
     <l n="20">Non ne stupir, che effetto alcun d'amore</l>
     <l n="21">Dir non se può, né replicare in carte.</l>
     <l n="22">Chi questo crederà ch'io lassi el core?</l>
     <l n="23">Che sol del suo fallir morte sostengo,</l>
     <l n="24">Morte sì cruda, ohimè, che mai non more.</l>
     <l n="25">E spesso con me stesso in dubio vengo,</l>
     <l n="26">Lassando el core e te; qual sia più doglia,</l>
     <l n="27">Ché a l'una parte e a l'altra affezion tengo.</l>
     <l n="28">Ma chi pre altrui vestir sé stesso spoglia</l>
     <l n="29">Convien che a mal suo grado abia a patire</l>
     <l n="30">E d'un mal seme un mal frutto recoglia.</l>
     <l n="31">Certo cagion non fia del mio languire</l>
     <l n="32">El star da te lontan, vedrammi morto,</l>
     <l n="33">Che 'l stato impio d'amor tutto è morire.</l>
     <l n="34">Ma quel che più mi dà gran disconforto</l>
     <l n="35">È d'aver sparso el mio servire al vento,</l>
     <l n="36">Sulcare un mar che non ha riva o porto.</l>
     <l n="37">Ma poi che vòl mio fato io son contento,</l>
     <l n="38">E se ben corro a morte, assai mi piace</l>
     <l n="39">Che insemi col sperar sia el corpo spento.</l>
     <l n="40">Che forse el mio dolor che è sì tenace</l>
     <l n="41">Fine una volta arrà, che già non credo,</l>
     <l n="42">E cagion mi serrà d'eterna pace.</l>
     <l n="43">Certo, del tutto a la mia stella cedo,</l>
     <l n="44">Ma el contentarte assai più sperona,</l>
     <l n="45">Che quanto el mio partir te piace el vedo.</l>
     <l n="46">Ah! che valse mia fe' sincera e bona,</l>
     <l n="47">El mio servir con tanto ingegno et arte,</l>
     <l n="48">Che in tanti lochi per mia lingua suona?</l>
     <l n="49">Sempre el mio studio fu de contentarte</l>
     <l n="50">Et or exul mi fai; non ho peccato,</l>
     <l n="51">Se peccato non ho per troppo amarte.</l>
     <l n="52">Ma pur sempre serrò qual pria son stato,</l>
     <l n="53">Andrò dove vorrà l'impia fortuna,</l>
     <l n="54">Piangendo la mia morte e 'l tuo peccato.</l>
     <l n="55">Ma tu che sei nel ciel fulgente luna,</l>
     <l n="56">Che spesso fusti a li mei passi scorta,</l>
     <l n="57">Scopri mia fe', se in te pietate è alcuna.</l>
     <l n="58">E tu, de questa dea, rigida porta,</l>
     <l n="59">Ahi, che non t'apri a mie parol sì meste?</l>
     <l n="60">O casa, ove pietà ce alberga morta.</l>
     <l n="61">O finestre alte, e a le mie voci infeste,</l>
     <l n="62">Perché mia pura fe' voi non gridate,</l>
     <l n="63">Già che più volte per pietà v'apreste?</l>
     <l n="64">Strade d'intorno, e voi che no 'l mostrate,</l>
     <l n="65">Stanche de' passi mei, vincavi, ahi lasso,</l>
     <l n="66">Non manco el mio dolor che sua beltade.</l>
     <l n="67">Altro non vo' da quel suo cor di sasso</l>
     <l n="68">Se non ch'alquanto a li mei affanni ceda,</l>
     <l n="69">Prima ch'io veda de la morte el passo.</l>
     <l n="70">Che se gli advien che a lei sia dato in preda</l>
     <l n="71">Lieto n'andrò al martir, fermo e constante,</l>
     <l n="72">Ché ciò ch'io pato è che costei non creda.</l>
     <l n="73">Lasso! ben cresi al suo vago sembiante,</l>
     <l n="74">Ben cresi a sua beltà più ch'al mio male,</l>
     <l n="75">Dandomi doglie ognor diverse e tante.</l>
     <l n="76">Ma, lasso! el grido, e 'l lamentar che vole,</l>
     <l n="77">Se 'l tutto vede, e me veder non vòle?</l>
     <l n="78">Non opra lei ma el mio destin fatale.</l>
     <l n="79">Ogne luce mortal non mira el sole,</l>
     <l n="80">Ma lei può trarmi al ciel, può darmi al fundo,</l>
     <l n="81">Questo più ch'altro, ohimè, tanto mi duole.</l>
     <l n="82">Restati dunque in stato alto e giocundo,</l>
     <l n="83">Poi che tutto el tuo ben, cruda, consiste</l>
     <l n="84">In veder chi t'adora al mal profundo.</l>
     <l n="85">Prendi le mie parol col pianto miste,</l>
     <l n="86">Prendi le fiamme mie crude et intense</l>
     <l n="87">E (da te in fuor) da tutto el mundo viste.</l>
     <l n="88">Io me diparto, e le mie voglie inmense</l>
     <l n="89">Meco verran, di me te lasso el resto,</l>
     <l n="90">Così convien mio corpo se dispense.</l>
     <l n="91">Non te sia, donna, el tristo cor molesto,</l>
     <l n="92">Ché a me non duol per te morte soffrire</l>
     <l n="93">Fino al beato dì, che serrà presto.</l>
     <l n="94">Allor con gran ragion li potrai dire:</l>
     <l n="95">Vanne, infelice cor, segni toe spoglie,</l>
     <l n="96">Non voglio in me tener l'altrui languire,</l>
     <l n="97">Ch'ogne dolor per morte se discioglie.</l>
    </lg>
   </lg>
  </body>
 </text>
</TEI>