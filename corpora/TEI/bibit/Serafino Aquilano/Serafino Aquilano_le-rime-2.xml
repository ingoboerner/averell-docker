<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 2</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-2</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 2</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 2</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sul punto extremo l'una man ti scrive,</l>
     <l n="2">L'altra el coltello avenenato stringe,</l>
     <l n="3">Ché più desir de vita in me non vive.</l>
     <l n="4">E già pallor di morte el volto tinge,</l>
     <l n="5">La voce forma le parole a pena,</l>
     <l n="6">La lingua con fatica fuor le spinge.</l>
     <l n="7">La bocca che fu già de suspir piena</l>
     <l n="8">Più non respira e gli occhi èn senza umore</l>
     <l n="9">E congelato è il sangue in ogni vena.</l>
     <l n="10">Brusato e spento è già in cinere il core,</l>
     <l n="11">I sensi tutti persi, o caso strano,</l>
     <l n="12">Vedo morirmi e non sento il dolore.</l>
     <l n="13">Tanto m'è dato mover questa mano,</l>
     <l n="14">Che tutti i casi mei te faccia noti,</l>
     <l n="15">Se ben l'affaticar forsi fia vano.</l>
     <l n="16">Io non ti cerco o medicine o voti,</l>
     <l n="17">Morto che io sia, mi basta che pentita</l>
     <l n="18">Di tua dureza el petto ti percoti.</l>
     <l n="19">Dolente de chi dar non volse aita</l>
     <l n="20">Con un dolce occhio a un servo che moriva</l>
     <l n="21">E per mia crudeltà perse la vita.</l>
     <l n="22">Quanto più d'amor stretto mi seguiva,</l>
     <l n="23">Et io per tante mie bellezze altiera</l>
     <l n="24">Qual nebia al sol, così da lui fuggiva.</l>
     <l n="25">E quante volte da matina e sera,</l>
     <l n="26">Da sera a giorno in qualche selva obscura</l>
     <l n="27">Nomarmi in versi lo senti' dove era.</l>
     <l n="28">Di vendetta d'amor ben s'assicura,</l>
     <l n="29">Forse allor gittarai qualche suspiro,</l>
     <l n="30">Ché un caso extremo atrista la natura.</l>
     <l n="31">Se questo advien, quest'anima ch'io spiro</l>
     <l n="32">Lieta rivederà la spoglia ancora,</l>
     <l n="33">Se ben contra di lei più non me adiro.</l>
     <l n="34">Che in questo scriver voria far dimora,</l>
     <l n="35">Ma già mi sprona la invocata morte,</l>
     <l n="36">Che avendogliel promesso vòl ch'io mora.</l>
     <l n="37">A contrastargli ormai non son più forte,</l>
     <l n="38">La possessione ha lei d'ogni mio senso,</l>
     <l n="39">E ad ogni aiuto è già chiuse le porte.</l>
     <l n="40">Né a amor né a te non chiegio più compenso,</l>
     <l n="41">I tristi augurij ch'io mi vegio inanti</l>
     <l n="42">Fan ch'io me assetti a questa dea dar censo.</l>
     <l n="43">Da me pigliate exempio, o vani amanti,</l>
     <l n="44">Non creder troppo a un ben servir con fede,</l>
     <l n="45">Ché riso ho seminato e còlto pianti.</l>
     <l n="46">E se forse qualcuno a me non crede</l>
     <l n="47">E le fatiche in questi campi spenda,</l>
     <l n="48">Presto saprà che sia chiamar mercede.</l>
     <l n="49">E perché del suo error qualcun se emenda,</l>
     <l n="50">Crudel donna non dico, ma mia stella</l>
     <l n="51">Qua mi condusse e vo' ch'ognuno intenda.</l>
     <l n="52">E se fra il vulgo alcun di me favella</l>
     <l n="53">Scusa non me expetto io, ma infamia eterna,</l>
     <l n="54">Se ben mia ninfa è più d'ogni altra bella.</l>
     <l n="55">Questo consiglio, prego, non si sperna,</l>
     <l n="56">La man prima che 'l piede inanti spinga,</l>
     <l n="57">Quel che va dove l'occhio ben non cerna.</l>
     <l n="58">Colui che insigna sempre non lusinga,</l>
     <l n="59">Questo v'insegni, ognun chiuda l'orecchi,</l>
     <l n="60">Se troppo dolce canta la siringa.</l>
     <l n="61">Alcun ne le speranze non se invecchi,</l>
     <l n="62">Di gran promesse è meglio un poco effetto,</l>
     <l n="63">Ciascun che vòl amare in me se specchi.</l>
     <l n="64">A te ricorro e quel che agli altri ho detto,</l>
     <l n="65">Per tua infamia non è, che ancor te onoro</l>
     <l n="66">E onorarò sin nel funereo letto.</l>
     <l n="67">Anzi da te, mia dea, morendo imploro</l>
     <l n="68">L'eterno vale, senza il qual securo</l>
     <l n="69">Non andarei né a l'un né a l'altro coro.</l>
     <l n="70">Se potesti veder l'aspetto obscuro,</l>
     <l n="71">Non credo già di questo mi mancasti,</l>
     <l n="72">Se ben tuo cor in me fu sempre duro.</l>
     <l n="73">Ma questo sol a le mie pene basti,</l>
     <l n="74">Che se mai vedi el mio sepulcro al tempio,</l>
     <l n="75">Su quel te fermi e abassi gli occhi casti.</l>
     <l n="76">So ben che 'l cuor che stato m'è tanto empio</l>
     <l n="77">Non tenirà le lacrime restrette,</l>
     <l n="78">Per pietà del mio strazio e crudo scempio.</l>
     <l n="79">Se questo advien, questa anima promette</l>
     <l n="80">De non chieder più grazia e star contenta</l>
     <l n="81">E 'l corpo non chiamar di te vendetta.</l>
     <l n="82">Serà pur segno che quel cor si penta</l>
     <l n="83">E di morte dorromi che me uccida,</l>
     <l n="84">Allor che ogni durezza era in te spenta.</l>
     <l n="85">Rimanti in pace, o mia dolce omicida,</l>
     <l n="86">Questo epigramma sol morendo lasso,</l>
     <l n="87">Pria che che dal corpo l'alma se divida.</l>
     <l n="88">Su qualche tronco o qualche duro sasso</l>
     <l n="89">Che sempre il mostri al seculo fallace,</l>
     <l n="90">E firmar faccio a ciascun passo il passo:</l>
     <l n="91">Un che amò troppo in questa tomba giace,</l>
     <l n="92">Come sia visso al mondo non si dice,</l>
     <l n="93">Basta che morte fu sua eterna pace;</l>
     <l n="94">Chi gli ne diè cason viva felice.</l>
    </lg>
   </lg>
  </body>
 </text>
</TEI>