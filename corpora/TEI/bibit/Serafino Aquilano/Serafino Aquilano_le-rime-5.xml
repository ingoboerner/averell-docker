<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 5</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-5</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 5</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 5</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu sei disposto pur, crudel, lassarmi</l>
     <l n="2">Rompere al tutto la promessa fede,</l>
     <l n="3">Dar fine al fraudulento lusingarmi.</l>
     <l n="4">Non merta l'amor mio simel mercede,</l>
     <l n="5">Non merta chi se fida esser gabbato,</l>
     <l n="6">Ma così spesso va chi troppo crede.</l>
     <l n="7">A pena te veddi io, perfido e ingrato,</l>
     <l n="8">Ch'ogne mia libertà te detti in preda,</l>
     <l n="9">Or ne va par la pena col peccato.</l>
     <l n="10">Ma convien pur che a la tua voglia ceda,</l>
     <l n="11">Convien che a mal mio grado al cel consenta</l>
     <l n="12">Benché la morte avanti a gli occhi veda;</l>
     <l n="13">La qual nel volto mio porto dipenta,</l>
     <l n="14">Da che dicesti far da me partita</l>
     <l n="15">Qual far non può, che mai d'amar mi penta.</l>
     <l n="16">E se ho per te mia libertà smarrita,</l>
     <l n="17">Se ho perso el tempo, el cor, la fama e l'alma</l>
     <l n="18">Iusto è che ancor per te perda la vita.</l>
     <l n="19">Tu sei disposto pur d'aver la palma,</l>
     <l n="20">Abbila pur, son volta a contentarte</l>
     <l n="21">E porre in terra la penosa salma.</l>
     <l n="22">Ma di', che t'ho fatto io se non amarte?</l>
     <l n="23">Se non servirte, et adorarte tanto</l>
     <l n="24">Con pura fe', con ogne studio et arte?</l>
     <l n="25">Tradita m'hai; o che mirabil vanto!</l>
     <l n="26">Aiutar mi vorrei, non ho difesa,</l>
     <l n="27">Ch'altre armi non ho io che 'l duro pianto.</l>
     <l n="28">Ma certo è questa a te non degna impresa;</l>
     <l n="29">Chi gabbi tu? Chi da te vinta resta?</l>
     <l n="30">Femina incauta e del tuo amore accesa.</l>
     <l n="31">Qual sempre è stata vigilante e presta</l>
     <l n="32">Ne l'amor tuo, e altro già mai non brama</l>
     <l n="33">Ch'ogn'altra impresa è nel suo cor molesta.</l>
     <l n="34">Ma forse ch'altra donna a sé te chiama,</l>
     <l n="35">A te più grata, ahi misera infelice,</l>
     <l n="36">Ma qual più arde, e qual di me più t'ama?</l>
     <l n="37">El tutto non dico io, che a dir non lice;</l>
     <l n="38">Ma arria ben fatto el mio constante amore,</l>
     <l n="39">L'aquile e le colombe insemi amice.</l>
     <l n="40">Ben vorria simigliar tuo ingrato core</l>
     <l n="41">A qualche tigre, a qualche ingorda fera,</l>
     <l n="42">Ma qual serrà che non conosca amore?</l>
     <l n="43">Nulla sembianza ha la tua mente altera,</l>
     <l n="44">Non ha penser da me fuggendo via</l>
     <l n="45">Che la tua fe' con la mia vita pera.</l>
     <l n="46">O cruda sorte, a me spietata e ria,</l>
     <l n="47">Che altri me fuga, in sì florida etate</l>
     <l n="48">Dove da ognun seguìta esser dovria.</l>
     <l n="49">Che mi vale or la forma e la beltate</l>
     <l n="50">Da te sì spesso, misera, laudata</l>
     <l n="51">E 'l ben servir con tanta umilitate?</l>
     <l n="52">La più constante e la peggiore amata</l>
     <l n="53">Già mai non fu, ma ben tutto perdono</l>
     <l n="54">Pur che la data fé me sia servata.</l>
     <l n="55">Questo te cerco per extremo dono,</l>
     <l n="56">Non mi lassare, e se servendo errai</l>
     <l n="57">No 'l so, ma certo el cor fu sempre bono.</l>
     <l n="58">Piegase el cielo a noi come tu sai;</l>
     <l n="59">Deh, movanti le lacrime c'ho sparse,</l>
     <l n="60">Se grazia un puro amor meritò mai.</l>
     <l n="61">Per queste membra lacerate et arse,</l>
     <l n="62">Per la tua destra a me tanto donata,</l>
     <l n="63">E se mai cosa in me dolce te parse,</l>
     <l n="64">Non mi lassar sì scossa e abandonata,</l>
     <l n="65">Deh, vincate una ceca e senza guida,</l>
     <l n="66">Giovene, simplecetta, innamorata.</l>
     <l n="67">Qual senza te de vita se desfida,</l>
     <l n="68">E se ostinato pur serrai in fuggire</l>
     <l n="69">Farrai ch'io sia de me stessa omicida.</l>
     <l n="70">Benché dal dì ch'io seppi el tuo partire</l>
     <l n="71">Exanimata io volsi venir meno</l>
     <l n="72">Per evitare un più crudel martire.</l>
     <l n="73">Presi con la mia man l'aspro veneno</l>
     <l n="74">Per manco infamia, e non spettar quel punto</l>
     <l n="75">Qual so verrà de mille morti pieno.</l>
     <l n="76">Ma poi che 'l tosco appresso al cor fu giunto</l>
     <l n="77">Forza non ebbe; ah despietato giorno</l>
     <l n="78">Per el vigore a sé tutto congiunto!</l>
     <l n="79">Eran li spirti uniti intorno intorno</l>
     <l n="80">Per dar sostegno al cor quasi già scosso</l>
     <l n="81">E lor più del venen potenti fòrno.</l>
     <l n="82">Così per più dolor morir non posso</l>
     <l n="83">E ben serrai leon nutrito in bosco</l>
     <l n="84">Se questo caso almen non t'ha conmosso.</l>
     <l n="85">Ahi lassa me, che fin nel crudo tosco</l>
     <l n="86">Trovo qualche pietà che non m'offende,</l>
     <l n="87">Ché più crudel di te nulla conosco.</l>
     <l n="88">Ma vedo or che la mano altra via prende,</l>
     <l n="89">Farrallo el ferro despietato e crudo,</l>
     <l n="90">Poi che da morte ogn'altro me difende.</l>
     <l n="91">Quale ora io tengo in la sinistra nudo,</l>
     <l n="92">Con l'altra scrivo e preparato el petto</l>
     <l n="93">Che a l'infelice è sol la morte scudo.</l>
     <l n="94">Sospesa sto, da te resposta aspetto,</l>
     <l n="95">E se lassar mi vòi sto nel confino</l>
     <l n="96">Farrò del tristo amor l'ultimo effetto.</l>
     <l n="97">Ma non serrai sì presto al tuo camino</l>
     <l n="98">Che 'l spirto mio verrà seguendo l'orma,</l>
     <l n="99">Visibilmente sempre a te vicino.</l>
     <l n="100">Sanguinolento in quella propria forma</l>
     <l n="101">Che con la cruda man morte mi déi,</l>
     <l n="102">Stia pur tuo corpo vigilante o dorma.</l>
     <l n="103">Non per farti alcun mal, ch'io non potrei,</l>
     <l n="104">Ma perché un giorno del tuo error te penti</l>
     <l n="105">E che conoschi un dì gli affanni mei.</l>
     <l n="106">Odendomi ulular con crudi accenti,</l>
     <l n="107">Lamentarmi di te non una volta</l>
     <l n="108">E rinfacciarti tutti i mei lamenti.</l>
     <l n="109">E benché l'alma simplicetta e stolta</l>
     <l n="110">Sia fuor del corpo fatigoso e stanco,</l>
     <l n="111">Non creder già per questo sia disciolta,</l>
     <l n="112">Ché un vero amor per morte non vien manco.</l>
    </lg>
   </lg>
  </body>
 </text>
</TEI>