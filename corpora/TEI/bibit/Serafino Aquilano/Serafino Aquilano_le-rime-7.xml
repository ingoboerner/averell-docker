<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le rime - 7</title>
    <author>Serafino Aquilano</author>
   </titleStmt>
   <extent>
    <measure unit="stanza">1</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Serafino Aquilano_le-rime-7</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le rime - 7</title>
     <author>Serafino Aquilano</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le rime - 7</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un intenso dolor di ardente forza</l>
     <l n="2">Ognor mi cresce al cor mortal tormento,</l>
     <l n="3">Madonna, a scriver questa ormai mi sforza.</l>
     <l n="4">Convien ognun cercar uscir di stento</l>
     <l n="5">Fugir sua morte, e a me tanto più lice,</l>
     <l n="6">Quanto con morte ognor son più scontento.</l>
     <l n="7">Già mi credea col tempo esser felice,</l>
     <l n="8">Ma per non farmi in terra mai beato</l>
     <l n="9">Mia sorte ogni speranza or mi disdice.</l>
     <l n="10">Sempre star non si pò fermo in un stato</l>
     <l n="11">Pur sempre in cor ho viva, e il visitarse</l>
     <l n="12">Col scrivere almen non ne sarà negato.</l>
     <l n="13">Per dir mia doglia o quante carte ho sparse,</l>
     <l n="14">Ma el foco c'ho nel petto e in li occhi è tanto</l>
     <l n="15">Che 'l sguardo ognor scrivendo sempre l'arse.</l>
     <l n="16">El simile or seria, se non che 'l pianto</l>
     <l n="17">Più pò che 'l foco, onde fra il più scontento</l>
     <l n="18">M'è dono aver per l'uno e l'altro el vanto.</l>
     <l n="19">Poscia il partir da voi questo aspro stento,</l>
     <l n="20">Quanti dogliosi affanni in questi versi</l>
     <l n="21">Notato abia col fele el mio lamento.</l>
     <l n="22">Quanti singulti e lacrime ognor versi</l>
     <l n="23">Chiaro il farà el mio cor e la mia fede</l>
     <l n="24">Che a voi restâr quand'io li spirti persi.</l>
     <l n="25">L'occhio col pianto ognor vi pinge e vede,</l>
     <l n="26">Vi chiama ovunque la mia lingua trista,</l>
     <l n="27">Questa sol causa è al mio languir mercede.</l>
     <l n="28">Mi viene in mente ovunque ve abia vista</l>
     <l n="29">E credendo trovarvi, ahimè, che allora</l>
     <l n="30">Movo i piè lassi a seguitar la pista.</l>
     <l n="31">Vi cerco e non vi trovo e il dol m'accora;</l>
     <l n="32">Così per due passion danno suporto,</l>
     <l n="33">L'una ho di dentro, l'altra mi struge fora.</l>
     <l n="34">E già più giorni fa ch'io seria morto,</l>
     <l n="35">Tanto ognor fassi l'ardor mio acceso</l>
     <l n="36">Che a un che stenta morte è sol conforto.</l>
     <l n="37">Ma questo sol mi fece star suspeso,</l>
     <l n="38">Più che 'l mio mal curando l'onor vostro,</l>
     <l n="39">Per non lassarvi de mia morte il peso.</l>
     <l n="40">Però se macchie in queste carte il mostro</l>
     <l n="41">Biasmo non merto già, perché l'affanno</l>
     <l n="42">Mi fa col pianto temperar l'inchiostro.</l>
     <l n="43">Poscia ch'io non vi vidi ognora un anno</l>
     <l n="44">Parme seco portar, e so che insano</l>
     <l n="45">Cerco vedervi e rinovar mio danno.</l>
     <l n="46">Ma poi che pur convien ch'io stia lontano</l>
     <l n="47">Dal vostro aspetto per sfocar mia mente</l>
     <l n="48">Vi scrivo or questa con l'afflitta mano.</l>
     <l n="49">Ch'essendo ancor da voi non troppo absente</l>
     <l n="50">Me ricordo ve scrissi, e poi per tema</l>
     <l n="51">Stracciata la gettai nel foco ardente.</l>
     <l n="52">Or de mia vita è giunta l'ora extrema,</l>
     <l n="53">Per ultimo soccorso ora vi scrivo,</l>
     <l n="54">Benché scrivendo io ardo, abruscio e trema.</l>
     <l n="55">Non vorìa senza voi restar più vivo</l>
     <l n="56">E quel che mi rinforza ognor nel foco</l>
     <l n="57">È ch'io non moro, e pur da voi son privo.</l>
     <l n="58">Così mei dì finisco a poco a poco;</l>
     <l n="59">O dispietato punto, e iniqua sorte</l>
     <l n="60">Che amor mi gionse, e me disgionse il loco.</l>
     <l n="61">Unde fu tanto el duol acerbo e forte</l>
     <l n="62">Ch'io fui più volte allor per venir meno</l>
     <l n="63">Vedendo nei vostri occhi la mia morte.</l>
     <l n="64">Ma questo sol mi tenne e fu sereno,</l>
     <l n="65">Ché s'io moriva esserne voi cagione</l>
     <l n="66">Per tutto infamia già n'arebbe pieno.</l>
     <l n="67">Così s'inova d'ognor mia gran passione</l>
     <l n="68">A cui resister più poter non spero</l>
     <l n="69">Ché spesso el duol pò più che ragione.</l>
     <l n="70">O quante volte al dì viemmi in pensiero</l>
     <l n="71">Che non restiati in qualche mal suspesa</l>
     <l n="72">E sopra ogn'altro duol questo è il più fiero.</l>
     <l n="73">Onde per caso se 'l ve accade offesa,</l>
     <l n="74">No essendo in mio poter darvi altra aita,</l>
     <l n="75">Prego vi fate col mio cor difesa.</l>
     <l n="76">Ché avendo libertà per voi smarrita,</l>
     <l n="77">Pur che camparvi da ogni mal sia certo</l>
     <l n="78">Dolce m'è ancor per voi perder la vita.</l>
     <l n="79">Quanto è grande el dolor ch'i' ho sofferto</l>
     <l n="80">Contar non n'è mestier, basta che 'l core</l>
     <l n="81">Fede serà, qual v'ho per pegno offerto.</l>
     <l n="82">Che già partir da voi soleva amore</l>
     <l n="83">Farme rincrescer forte, ora pensando</l>
     <l n="84">Pasciuto m'ho col pianto di dolore.</l>
     <l n="85">Col ferro ignudo in man questa vi mando</l>
     <l n="86">E se nel dire ho errato, ora mi mendo,</l>
     <l n="87">Ché per dolor scriveva lacrimando.</l>
     <l n="88">Col ferro ignudo alla risposta attendo,</l>
     <l n="89">Qual se porta da voi nova molesta</l>
     <l n="90">Serrà del mio languir causa comprendo.</l>
     <l n="91">Scriver non posso più tanto me infesta</l>
     <l n="92">El duol che d'ogni arbitrio mi dispoglia,</l>
     <l n="93">Salvo de ben voler che meco resta.</l>
     <l n="94">Ma dolce m'è il languir, dolce ogni doglia,</l>
     <l n="95">Per voi dolce ogni mal, patir vo' al tutto</l>
     <l n="96">Pur che mia verde fede il cambio coglia,</l>
     <l n="97">aChé ogni fatica alfin merta bon frutto.</l>
    </lg>
   </lg>
  </body>
 </text>
</TEI>