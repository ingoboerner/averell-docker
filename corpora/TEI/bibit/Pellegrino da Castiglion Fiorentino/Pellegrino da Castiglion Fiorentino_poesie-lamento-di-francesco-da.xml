<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Lamento di Francesco da Battifolle Conte di Poppi
</title>
    <author>Pellegrino da Castiglion Fiorentino</author>
   </titleStmt>
   <extent>
    <measure unit="stanza">7</measure>
    <measure unit="line">144</measure>
   </extent>
   <publicationStmt>
    <publisher>UNED University</publisher>
    <idno>Pellegrino da Castiglion Fiorentino_poesie-lamento-di-francesco-da</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Lamento di Francesco da Battifolle Conte di Poppi
</title>
     <author>Pellegrino da Castiglion Fiorentino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Lamento di Francesco da Battifolle Conte di Poppi
</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O me, o me, o me, o me dolente,</l>
     <l n="2">o mille volte, o me, o cento milia</l>
     <l n="3">o dolente vigilia</l>
     <l n="4">di mala festa! o mal pensiero e folle!</l>
     <l n="5">oimè, sangue gentil da Battifolle,</l>
     <l n="6">com'ho condotto me e mia familia</l>
     <l n="7">a sì trista quisquilia,</l>
     <l n="8">che fui signore sì alto e possente!</l>
     <l n="9">O Perugin fallace e frodolente,</l>
     <l n="10">non Piccinin ma grande in mia ruina!</l>
     <l n="11">O velenosa spina,</l>
     <l n="12">che m'hai trafitto il core ond'e' mi scoppia</l>
     <l n="13">e più di giorno in giorno si raddoppia</l>
     <l n="14">angoscioso dolor che 'l cor mi preme,</l>
     <l n="15">pensando il gentil seme</l>
     <l n="16">c'ha maculato mia dura cervice.</l>
     <l n="17">Io era alto e felice</l>
     <l n="18">(o lasso a me), e ora son cacciato</l>
     <l n="19">per mia follia di sì felice stato.</l>
    </lg>
    <lg n="2">
     <l n="20">Quell'alta signoria ch'è tanto prona</l>
     <l n="21">e generosa a perdonar l'offese</l>
     <l n="22">mi fu tanto cortese</l>
     <l n="23">ch'avea indulto a mia vecchia follia,</l>
     <l n="24">datomi onore e possente balìa</l>
     <l n="25">di commessione in quel vago paese,</l>
     <l n="26">ove prima discese</l>
     <l n="27">quel cristallin ruscel di Falterona.</l>
     <l n="28">Ivi si riposava mia persona</l>
     <l n="29">con sì bella famiglia e tanto onore</l>
     <l n="30">dell'antico valore</l>
     <l n="31">del generoso sangue ond'io son nato.</l>
     <l n="32">Ma io, solo da me mal consigliato,</l>
     <l n="33">non curando d'onor, ruppi la fede</l>
     <l n="34">a quel bel fior che vede</l>
     <l n="35">il presente e 'l futuro; ond'io rimango,</l>
     <l n="36">o lasso a me, nel fango,</l>
     <l n="37">cacciato con vergogna e con disagio,</l>
     <l n="38">abbandonando il mio alto palagio.</l>
    </lg>
    <lg n="3">
     <l n="39">Sotto l'ombra possente di Marzocco</l>
     <l n="40">e sotto l'ale del fiero artiglione,</l>
     <l n="41">che trafigge il dragone,</l>
     <l n="42">giocondo stava e dormiva sicuro:</l>
     <l n="43">Firenze bella m'era scudo e muro,</l>
     <l n="44">come agli Ebrei il possente Sansone;</l>
     <l n="45">sì che nulla offensione</l>
     <l n="46">temea di cavalier, pedone o rocco.</l>
     <l n="47">Ma io, dolente o me, deliro e sciocco,</l>
     <l n="48">(io dico sciocco, e debbo dire stolto</l>
     <l n="49">percotendomi il volto</l>
     <l n="50">sì che di sangue sia tutto vermiglio)</l>
     <l n="51">ostar credetti a quel possente giglio</l>
     <l n="52">a cui non manca mai vivace umore,</l>
     <l n="53">né mai cangia colore</l>
     <l n="54">per ispirar di venti o di tempesta.</l>
     <l n="55">Ma la mia dura testa</l>
     <l n="56">(o me, o me, malvolentieri il dico!)</l>
     <l n="57">cacciato m'ha del mio albergo antico.</l>
    </lg>
    <lg n="4">
     <l n="58">O Carlo mio, o Ruberto, o Luchino,</l>
     <l n="59">o Anna, o Lodovica, o tu Gualdrada,</l>
     <l n="60">qual fia la nostra strada,</l>
     <l n="61">misero a me, o qual fia nostr'ostello?</l>
     <l n="62">Ove ritroveremo il bel castello,</l>
     <l n="63">lasso dolente, e la bella contrada?</l>
     <l n="64">O aspra, o cruda spada</l>
     <l n="65">trafiggi il core a me lasso tapino!</l>
     <l n="66">O sale imperiali, o bel giardino,</l>
     <l n="67">o camere leggiadre e compassate</l>
     <l n="68">di fino oro adornate,</l>
     <l n="69">o scale trionfali a beccatelli!</l>
     <l n="70">O bei corsieri, o bracchetti, o uccelli!</l>
     <l n="71">O tanta riverenza di vassalli,</l>
     <l n="72">che per monti e per valli</l>
     <l n="73">tenevo scettro e bella signoria!</l>
     <l n="74">Ma mia trista follia</l>
     <l n="75">m'ha traboccato d'alto in basso loco,</l>
     <l n="76">onde ho perduto festa e riso e gioco.</l>
    </lg>
    <lg n="5">
     <l n="77">«O folle padre di noi tristi figli,</l>
     <l n="78">che ci avie fatti sì leggiadri e belli</l>
     <l n="79">or ci hai fatti ribelli</l>
     <l n="80">senza nostro peccato, e fatti tristi!</l>
     <l n="81">Maledetto sia il dì che tu assentisti</l>
     <l n="82">al folle tradimento, e' tuo drappelli</l>
     <l n="83">drizzasti e i pensieri felli</l>
     <l n="84">a osteggiar con quei possenti artigli</l>
     <l n="85">del gran leone, e dei possenti gigli,</l>
     <l n="86">ch'abbatte ogni animal che gli fa guerra;</l>
     <l n="87">ognun batte e atterra</l>
     <l n="88">che contro al suo voler alza la testa.</l>
     <l n="89">Egli ha la brama sì possente e presta</l>
     <l n="90">che non teme l'assalto d'altra belva</l>
     <l n="91">o di monte o di selva,</l>
     <l n="92">sì che costar gli fa il folle ardire.</l>
     <l n="93">Ma chi gli vuol servire</l>
     <l n="94">con lieto volto e con serena fronte</l>
     <l n="95">il fa star franco per piano e per monte»,</l>
    </lg>
    <lg n="6">
     <l n="96">— O dolci nati del mio gentil sangue,</l>
     <l n="97">i' vel confesso (onde il mio cor si squatra,</l>
     <l n="98">e sì come can latra,</l>
     <l n="99">o ver come leon c'ha febbre rugghia,</l>
     <l n="100">como toro ferito grida e mugghia,</l>
     <l n="101">e l'alma trista per gran pena e atra</l>
     <l n="102">sospira, grida e latra,</l>
     <l n="103">come percossa da colubro o d'angue).</l>
     <l n="104">Il cor dolente mio si duole e langue</l>
     <l n="105">ch'io son cagion del mio e vostro male.</l>
     <l n="106">Ch'io non aveva eguale</l>
     <l n="107">nel mio dolce paese né pareggio:</l>
     <l n="108">ora, dolente, misero, mi avveggio</l>
     <l n="109">ch'io ho disfatto voi e me in un punto,</l>
     <l n="110">onde il mio cuore è munto</l>
     <l n="111">e sentomi mancare ogni valore.</l>
     <l n="112">Io son pien di dolore,</l>
     <l n="113">o dolci nati miei, e tanto lasso</l>
     <l n="114">ch'io vo gridando morte a passo a passo.</l>
    </lg>
    <lg n="7">
     <l n="115">— O gentil fior, che 'n tutto il mondo spiri</l>
     <l n="116">tanto del tuo odor ch'ognun ne sente,</l>
     <l n="117">glorioso e possente,</l>
     <l n="118">contro del quale io ho tanto fallato,</l>
     <l n="119">mercé, mercé, mercé del mio peccato!</l>
     <l n="120">Mercé dimando a tua pietosa gente</l>
     <l n="121">con lagrime sovente,</l>
     <l n="122">con doglia, con angoscia e con sospiri;</l>
     <l n="123">e priego il tuo valor che non rimiri</l>
     <l n="124">al mio fallir, ma li miei dolci nati</l>
     <l n="125">ti sien raccomandati,</l>
     <l n="126">che innocenti sono e senza colpe.</l>
     <l n="127">Io diedi loro, oimè, l'ossa e le polpe;</l>
     <l n="128">e del mio fallo lor dispiacque tanto</l>
     <l n="129">che con sospiri e pianto</l>
     <l n="130">contradiceano e con pietosa voce.</l>
     <l n="131">Ma il mio cor feroce,</l>
     <l n="132">non speculando il fin, fece il gran fallo,</l>
     <l n="133">che car mi costa, e tutto il mondo sallo.</l>
     <l n="134">— Canzon dolente, mettiti in viaggio,</l>
     <l n="135">e narra a quei signori il mio lamento,</l>
     <l n="136">che hanno il reggimento</l>
     <l n="137">di quell'alma città ch'è sì pietosa.</l>
     <l n="138">Con umil voce e non con orgogliosa</l>
     <l n="139">fa' manifesto il mio gran pentimento,</l>
     <l n="140">e ch'io son malcontento</l>
     <l n="141">se inver di lei cercai alcun oltraggio:</l>
     <l n="142">di' ch'un poco di raggio</l>
     <l n="143">della lor gran pietade in me rifulga;</l>
     <l n="144">se non a me, a' miei figliuoli indulga.</l>
    </lg>
   </lg>
  </body>
 </text>
</TEI>