<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 114</title>
    <author>Carlo Porta</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-114</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 114</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 114</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sont staa in lecc des dì filaa</l>
     <l n="2">con la gotta in tutt duu i pee,</l>
     <l n="3">hoo traa sguagn, hoo bestemmaa</l>
     <l n="4">per dò mila carrocciee.</l>
    </lg>
    <lg n="2">
     <l n="5">Gh'eva i did besinfi e gross</l>
     <l n="6">che pareven tanc bojocch,</l>
     <l n="7">e on dolor dent per i oss,</l>
     <l n="8">on dolor, t'el digh mì Rocch!</l>
    </lg>
    <lg n="3">
     <l n="9">Gh'eva i ong di duu didon</l>
     <l n="10">foeura affacc de simetria,</l>
     <l n="11">destaccaa ai quatter canton</l>
     <l n="12">asquas lì de boffà via,</l>
    </lg>
    <lg n="4">
     <l n="13">e la pell rossa infogada</l>
     <l n="14">come i facc di brentador</l>
     <l n="15">l'eva asquas pussee tirada</l>
     <l n="16">che nè quella di tambor.</l>
    </lg>
    <lg n="5">
     <l n="17">Sott aj ong, sott alla pell,</l>
     <l n="18">gh'eva picch perzipitos</l>
     <l n="19">e ghe n'eva quell sfrasgell</l>
     <l n="20">che gh'è in Domm a Santa Cros.</l>
    </lg>
    <lg n="6">
     <l n="21">Me n'han daa pur anch di strocc</l>
     <l n="22">sti picasc fioeuj becchi etzettera,</l>
     <l n="23">m'han tegnuu trii dì e trè nocc</l>
     <l n="24">dessedaa pesc che alla lettera.</l>
    </lg>
    <lg n="7">
     <l n="25">E in sto temp, de stell visibel</l>
     <l n="26">piscininn mezzann e grand</l>
     <l n="27">n'hoo vist propri l'impossibel,</l>
     <l n="28">fors al trippi de Lalland.</l>
    </lg>
    <lg n="8">
     <l n="29">E anch sto trippi el redobbiava</l>
     <l n="30">al pù piccol di frecass,</l>
     <l n="31">tant che a ognun che starnudava</l>
     <l n="32">ghe ingurava ch'el crepass.</l>
    </lg>
    <lg n="9">
     <l n="33">Di campann, de chi je sonna,</l>
     <l n="34">de chi ordenna de sonà</l>
     <l n="35">ho ditt robba bolgironna:</l>
     <l n="36">bon che el ciel no el m'ha daa a trà.</l>
    </lg>
    <lg n="10">
     <l n="37">Se de nò ceregh segrista</l>
     <l n="38">campanatt pret fraa novizzi</l>
     <l n="39">creppen tucc all'improvista</l>
     <l n="40">senza on can de fagh l'offizzi.</l>
    </lg>
    <lg n="11">
     <l n="41">A sforziori adess podii</l>
     <l n="42">figurav quanti torment</l>
     <l n="43">quanti spasem hoo soffrii</l>
     <l n="44">malappenna strusamm dent.</l>
    </lg>
    <lg n="12">
     <l n="45">Basta dì che trii dì e pù</l>
     <l n="46">sont staa fermo all'istess post,</l>
     <l n="47">sfondaa in lecc, senza fall sù,</l>
     <l n="48">che Dio guarda me fuss most!</l>
    </lg>
    <lg n="13">
     <l n="49">I deliqui, i convulsion</l>
     <l n="50">me ciappaven senza requi,</l>
     <l n="51">sont rivaa a fà compassion</l>
     <l n="52">fina a on pret che viv d'esequi.</l>
    </lg>
    <lg n="14">
     <l n="53">De maross poeù m'è toccaa,</l>
     <l n="54">per avegh torbed i orinn,</l>
     <l n="55">de famm pioeuv in sul bagnaa</l>
     <l n="56">col pippamm di medesinn.</l>
    </lg>
    <lg n="15">
     <l n="57">Quist per mì han faa on vaga el rest</l>
     <l n="58">col sò influss semper maledegh;</l>
     <l n="59">j hoo faa ciar, ma gnanch par quest</l>
     <l n="60">hoo possuu avè in cul el medegh.</l>
    </lg>
    <lg n="16">
     <l n="61">L'appetitt l'eva andaa a spass</l>
     <l n="62">e quij duu, quij trii suppin,</l>
     <l n="63">che ogni dì me strangojass</l>
     <l n="64">even tanc prej de molin.</l>
    </lg>
   </lg>
  </body>
 </text>
</TEI>