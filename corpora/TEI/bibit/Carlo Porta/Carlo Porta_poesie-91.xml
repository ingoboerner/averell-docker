<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 91</title>
    <author>Carlo Porta</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-91</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 91</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 91</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sicchè, Don Rocch, che nol se cruzzia pù</l>
     <l n="2">chè adess davvera gh'avaremm i fraa</l>
     <l n="3">ch'el n'ha ottegnuu el decrett chi el sa poeù lu.</l>
    </lg>
    <lg n="2">
     <l n="4">Pover omasc! l'ha tanto faa e pregaa</l>
     <l n="5">che poeù el resgiò l'ha lassaa giò i colzon,</l>
     <l n="6">e per quant el fuss stitegh ghe l'ha faa.</l>
    </lg>
    <lg n="3">
     <l n="7">Se dis che hin quatter i corporazion</l>
     <l n="8">che tornaran in flore come prima,</l>
     <l n="9">Barnabita, Somasch, Oblatt, Biotton;</l>
    </lg>
    <lg n="4">
     <l n="10">paren on poo pocchitt a tutta prima,</l>
     <l n="11">ma trattandes che semm sul comenzà</l>
     <l n="12">se pò ess content de infiragh dent la scima.</l>
    </lg>
    <lg n="5">
     <l n="13">El rest a pocch a pocch el vegnarà,</l>
     <l n="14">ciappemm sti quatter e lassemm fà a lor</l>
     <l n="15">a slargà foeura i al quand saran là.</l>
    </lg>
    <lg n="6">
     <l n="16">Per mì gh'hoo tanta fed in quell bon scior</l>
     <l n="17">che, innanz ch'el moeura, ha de tornà Milan</l>
     <l n="18">tutt gris anmò de fraa d'ogne color.</l>
    </lg>
    <lg n="7">
     <l n="19">Speri de vedè anmò i Domenican</l>
     <l n="20">com'even prima che Giusepp Segond</l>
     <l n="21">el se intrigass de drizzà i gamb ai can.</l>
    </lg>
    <lg n="8">
     <l n="22">Oh che bell viv che l'eva allora al mond!</l>
     <l n="23">Con quatter ciaccier, senza toeuss la pell,</l>
     <l n="24">pioveva l'onc lu de per lu sul tond;</l>
    </lg>
    <lg n="9">
     <l n="25">se andava al taff a son de campanell,</l>
     <l n="26">e quand vegneva el punt de la s'cioppada</l>
     <l n="27">se se trovava in ciel senza savell,</l>
    </lg>
    <lg n="10">
     <l n="28">chè i suffragg e i offizzi a furugada</l>
     <l n="29">e i mess e i ottavari a million</l>
     <l n="30">ne giustaven la lista innanz vess fada.</l>
    </lg>
    <lg n="11">
     <l n="31">Adess mò i pover mort stan de mincion,</l>
     <l n="32">no ghe croda pù on ghell sora quij fiamm,</l>
     <l n="33">no gh'è pù on pret che moeur de replezion.</l>
    </lg>
    <lg n="12">
     <l n="34">Moriraven paricc anzi de famm,</l>
     <l n="35">se nol fuss on inzert de cotta e stolla</l>
     <l n="36">el post de mennà a spass i can di damm.</l>
    </lg>
    <lg n="13">
     <l n="37">Ma deggià che gh'emm l'oeuv sott a la polla,</l>
     <l n="38">ch'el lassa nass, Don Rocch, quell ch'ha da nass,</l>
     <l n="39">e i oss se logaran, gh'en doo parolla.</l>
    </lg>
    <lg n="14">
     <l n="40">Già el pian l'è di pù mej che poda dass,</l>
     <l n="41">maduraa come i nespol a l'ombria</l>
     <l n="42">fin del temp di bordej e di frecass,</l>
    </lg>
    <lg n="15">
     <l n="43">e l'han faa fior de drolli in compagnia</l>
     <l n="44">de quij che fan la polt e san mennalla</l>
     <l n="45">anch su la barba de la polizia,</l>
    </lg>
    <lg n="16">
     <l n="46">e, per quell che soo mì de vun de balla,</l>
     <l n="47">han scompartii de moeud tutt i mestee</l>
     <l n="48">che ghe gionti el melon se el colp el falla.</l>
    </lg>
    <lg n="17">
     <l n="49">I fraa, quij coj ciapp biott, con biott i pee,</l>
     <l n="50">hin destinaa a dà a ment alla gent bassa,</l>
     <l n="51">a mennà per el nas quij del vivee.</l>
    </lg>
    <lg n="18">
     <l n="52">Quist chì cont el pretest de batt la cassa</l>
     <l n="53">petten l'oreggia e i oeucc fina ai quart pian,</l>
     <l n="54">e spionnen se gh'è el lôff dal pel ch'el lassa.</l>
    </lg>
    <lg n="19">
     <l n="55">Barnabita e Somasch, pussee magnan,</l>
     <l n="56">ciappotten i conscienz di bescottinn</l>
     <l n="57">comodand la moral cont i fasan;</l>
    </lg>
    <lg n="20">
     <l n="58">e mennand i damazz per i dandinn</l>
     <l n="59">ghe spigollen el mond ch'han vendembiaa</l>
     <l n="60">col gust de fagh fà i intrigh e reussinn;</l>
    </lg>
    <lg n="21">
     <l n="61">quant ai scoeul, san ben lor quell che va faa</l>
     <l n="62">per tegnì i scinivij di secolar</l>
     <l n="63">a riva riva col buell di fraa.</l>
    </lg>
    <lg n="22">
     <l n="64">E se i lassaran fà, come ch'el par,</l>
     <l n="65">sto illuminaa d'on secol glorios</l>
     <l n="66">el fornirà anca lu de fà tant ciar.</l>
    </lg>
    <lg n="23">
     <l n="67">In quant poeù a drizzà in pee di religios</l>
     <l n="68">capazz de falla sott con Tamborin</l>
     <l n="69">coj argument dei manegh de la cros,</l>
    </lg>
    <lg n="24">
     <l n="70">gh'è i Oblatt che s'j ciappen de bambin</l>
     <l n="71">e i tiren sù teologh e dottor</l>
     <l n="72">tutt a furia de s'giacca e bottaggin.</l>
    </lg>
    <lg n="25">
     <l n="73">Poeù i manden in la vigna del Signor,</l>
     <l n="74">che han imparaa de lor a lavoralla</l>
     <l n="75">con pù l'è granda con pussee savor.</l>
    </lg>
    <lg n="26">
     <l n="76">Sicché el ved, sur Don Rocch, ch'olter no calla</l>
     <l n="77">per dagh l'ultema sciampa ai nost legrij</l>
     <l n="78">che de vedè el Governo a mett in stalla</l>
    </lg>
    <lg n="27">
     <l n="79">quante prima sti quatter fratarij.</l>
    </lg>
   </lg>
  </body>
 </text>
</TEI>