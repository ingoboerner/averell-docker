<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 37</title>
    <author>Carlo Porta</author>
   </titleStmt>
   <extent>
    <measure unit="stanza">16</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-37</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 37</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 37</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">On certo reverendo fraa Pasqual,</l>
     <l n="2">omm de gran pes in che se sia manera</l>
     <l n="3">tant a toeull dalla part spiritual</l>
     <l n="4">come a toeull dalla part della stadera,</l>
     <l n="5">vun de sti dì de podisnà al camin</l>
     <l n="6">pien come on porch el fava on visorin.</l>
    </lg>
    <lg n="2">
     <l n="7">L'eva in cà de dò damm bonn religios</l>
     <l n="8">che per no desturbagh quella quiett</l>
     <l n="9">mormoraven intant a bassa vos,</l>
     <l n="10">e pregaven de coeur Dio benedett</l>
     <l n="11">ch'el sterminass con la soa gran bontaa</l>
     <l n="12">tucc quij che secca i pret dopo disnaa.</l>
    </lg>
    <lg n="3">
     <l n="13">Da on'oltra part don Diegh ex zenturon,</l>
     <l n="14">teologh, canonista e missionari,</l>
     <l n="15">on poo el juttava la mormorazion</l>
     <l n="16">e on olter poo el sfojava el breviari</l>
     <l n="17">per tirass intrattant foeura di pee</l>
     <l n="18">quell mattutin cojomber dei dì adree.</l>
    </lg>
    <lg n="4">
     <l n="19">Ora mò don Pasqual l'è de notass</l>
     <l n="20">ch'el s'eva quistaa el nomm coj soeu sudor</l>
     <l n="21">de sant e de paccion de prima class,</l>
     <l n="22">tant che paricc credeven ch'el Signor</l>
     <l n="23">giust in l'ora del chilo e del sognett</l>
     <l n="24">el le mettess a part di soeu secrett.</l>
    </lg>
    <lg n="5">
     <l n="25">A bon cunt, col conzett ch'el se godeva,</l>
     <l n="26">Soa Reverenza l'eva despensaa</l>
     <l n="27">da ogni att de creanza, anzi el podeva</l>
     <l n="28">ronfà tutta la santa podisnaa</l>
     <l n="29">senza pericol mai che i dò lustrissem</l>
     <l n="30">ghe dassen del viilan porch solennissem.</l>
    </lg>
    <lg n="6">
     <l n="31">Ma sta voeulta dormend sto don Pasqual</l>
     <l n="32">el fava cert versori e certi mocch</l>
     <l n="33">inscì foeura dell'orden natural</l>
     <l n="34">che i damm s'hin spaventaa minga de pocch,</l>
     <l n="35">per paura che quaj vision tremenda</l>
     <l n="36">la ghe fass perd la famm per la marenda.</l>
    </lg>
    <lg n="7">
     <l n="37">Basta, quand pias a Dio, finalment</l>
     <l n="38">el se desseda torbed come on ors,</l>
     <l n="39">e vedend i dò damm tutt in spavent</l>
     <l n="40">e curios de savè cossa gh'è occors,</l>
     <l n="41">Che se consolen, Marchesinn, el dis,</l>
     <l n="42">che rivi adess adess del paradis.</l>
    </lg>
    <lg n="8">
     <l n="43">Caspita che bel coss l'averà vist!</l>
     <l n="44">esclamen tutt dò i damm in compagnia.</l>
     <l n="45">Certament, hoo veduu, el dis, Gesù Crist</l>
     <l n="46">la soa Mader Santissima Maria,</l>
     <l n="47">e de sant e beatt, no cunti baj,</l>
     <l n="48">n'hoo vist assee de fann lecc a cavaj.</l>
    </lg>
    <lg n="9">
     <l n="49">Dunque l'avrà veduu nostra cucina</l>
     <l n="50">la contessa a cui ci han stampaa la vita,</l>
     <l n="51">poi altre dame molte, e qualch pedina</l>
     <l n="52">scritt nel Suss e dirett dai Bernabita?</l>
     <l n="53">Cara lor, s'hoo da dilla tal e qual,</l>
     <l n="54">n'hoo vist nanch vuna, el respond don Pasqual.</l>
    </lg>
    <lg n="10">
     <l n="55">Neanch'una! Come mai! In tanta gloria</l>
     <l n="56">ghe sarebber fors mai sfuggii de vista?</l>
     <l n="57">Caspita, el nost Devecc bona memoria</l>
     <l n="58">l'ha sempre dett ch'el ciel l'è di Sussista;</l>
     <l n="59">Dunque, repien, chi è che c'è lassù</l>
     <l n="60">de nostra conoscenza e sua de lu?</l>
    </lg>
    <lg n="11">
     <l n="61">Per esempi, el rispond, gh'è Mascaron...</l>
     <l n="62">Alfer... Parin... gh'è el sò pessee de cà...</l>
     <l n="63">gh'è Metastasi... gh'è l'ost del Falcon.</l>
     <l n="64">Metastasi!... i damm sclamen, se pol dà!</l>
     <l n="65">Quel pret che abbiam sentit coi nost orecc</l>
     <l n="66">a biasimar tant volt dal bon Devecc?</l>
    </lg>
    <lg n="12">
     <l n="67">E d'alter chi hal veduu, ch'el dica on pò!</l>
     <l n="68">Hoo vist Bovara, hoo vist Battaja... el dis,</l>
     <l n="69">Mosca... Pensa... Vian... Ohibò, ohibò, ohibò!</l>
     <l n="70">Anch de sta sort de robba in Paradis?</l>
     <l n="71">No sal che son de quej che l'ha daa in lista</l>
     <l n="72">el Devecc per Massoni a noi Sussista?</l>
    </lg>
    <lg n="13">
     <l n="73">In Paradis i franchi murator!</l>
     <l n="74">Se burlem? Ma sal minga don Pasqual</l>
     <l n="75">che solamente a conversar con lor</l>
     <l n="76">se incorre la scomunica papal?</l>
     <l n="77">Ma caro lei, car don Pasqual, ch'el taccia,</l>
     <l n="78">ch'el par che Dio el ci abbia voltaa faccia.</l>
    </lg>
    <lg n="14">
     <l n="79">Intant, per toeù la curta e vegnì al sugh,</l>
     <l n="80">con sto sogn cuntaa sù inscì de salamm</l>
     <l n="81">l'ha ris'ciaa don Pasqual de fass dà el rugh</l>
     <l n="82">dalla cà e dalla tavola di damm,</l>
     <l n="83">se el canonista e teolegh don Diegh</l>
     <l n="84">nol ghe trovava subet on repiegh.</l>
    </lg>
    <lg n="15">
     <l n="85">Costuu el gh'ha faa vedè che don Pasqual</l>
     <l n="86">per vess staa in del disnà on poo intemperant</l>
     <l n="87">l'ha squilibraa col fisegh el moral,</l>
     <l n="88">ch'hin i potenz in sogn predominant,</l>
     <l n="89">che distinguendum est in casu tali</l>
     <l n="90">quod detur causae phisicae aut morali.</l>
    </lg>
    <lg n="16">
     <l n="91">E l'ha conclus infin che l'avè vist</l>
     <l n="92">el paradis coj sant e coj beatt</l>
     <l n="93">l'è effett moral che ven de Gesù Crist;</l>
     <l n="94">ma che eadem ratione el ten per fatt</l>
     <l n="95">che l'avegh vist insemma i fraa masson</l>
     <l n="96">l'è effett fisegh che ven d'indigestion.</l>
    </lg>
   </lg>
  </body>
 </text>
</TEI>