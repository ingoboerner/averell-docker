<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 9</title>
    <author>Carlo Porta</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 9</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gh'era ona voeulta... Oh adess! coss'eel stoo gh'era?</l>
     <l n="2">S'han mò semper i coss de comenzà</l>
     <l n="3">comè i panzanegh tutt'a ona manera?</l>
     <l n="4">L'è poeù vora alla fin anch de mudà,</l>
     <l n="5">e de quistass del credet de dottor</l>
     <l n="6">cont el spuà sentenz a tutt'i or.</l>
    </lg>
    <lg n="2">
     <l n="7">El mond, sciori, l'è bell, perchè l'è vari.</l>
     <l n="8">Illari el pensa, el pensa anca Gregori,</l>
     <l n="9">e noo pensen compagn Gregori, e Illari</l>
     <l n="10">anca che sien tutt duu d'on parentori.</l>
     <l n="11">Cossa pensaran quij, che stan magara</l>
     <l n="12">lontan di mia milion de miara?</l>
    </lg>
    <lg n="3">
     <l n="13">Eppur per quest l'è bell, per quest el pias,</l>
     <l n="14">perchè gh'è el defferent in tutt'i coss:</l>
     <l n="15">a quest ghe pias la guerra, a quell la pas,</l>
     <l n="16">quest el voeur lavorà, quell stà in reposs,</l>
     <l n="17">quell al comerzi el tend, quest alla cà;</l>
     <l n="18">tant che tucc on quaj coss cerchen de fà.</l>
    </lg>
    <lg n="4">
     <l n="19">Istess, comè in di omen, l'è in di zittaa,</l>
     <l n="20">tucc quant hin regolaa cont i sò lesg,</l>
     <l n="21">eppur in tutt gh'è di diversitaa</l>
     <l n="22">per ess divers i coo, che gh'ha el manesg;</l>
     <l n="23">e poeù anch, che bujen in l'istess caldar,</l>
     <l n="24">tutt gh'han i soeu costum particolar.</l>
    </lg>
    <lg n="5">
     <l n="25">Pontum. Vegnemm a nuun: in d'on cert sid</l>
     <l n="26">lontan de chì, vatel a cata quant,</l>
     <l n="27">gh'è l'uso, o almanch s'usava (a dì polid)</l>
     <l n="28">tra i olter zerimoni stravagant</l>
     <l n="29">de celebrà coi ball i sposalizzi</l>
     <l n="30">all'altar dell'Amor per fall propizzi.</l>
    </lg>
    <lg n="6">
     <l n="31">In stoo temp compariva la sova Mamma</l>
     <l n="32">cont in man on regalett de paciatoria,</l>
     <l n="33">cont on seguet de scior, se l'era Damma,</l>
     <l n="34">che portaven di vicc tutta la storia</l>
     <l n="35">o in or, argent, o in ram segond l'intrada,</l>
     <l n="36">o anch de tila, o carta piciurada.</l>
    </lg>
    <lg n="7">
     <l n="37">On dì ona veggia sorda, e miserabila,</l>
     <l n="38">maridand ona tosa, l'è comparsa</l>
     <l n="39">(de fagh on regall gross essend inabila)</l>
     <l n="40">denanz a Amor cont ona torta scarsa;</l>
     <l n="41">ma in quella che la ven con gravitaa,</l>
     <l n="42">l'ha lassaa scapà on vent impresonaa.</l>
    </lg>
    <lg n="8">
     <l n="43">La sorda, che de nient la s'era accorta,</l>
     <l n="44">vedend a rid quij ch'han sentuu la botta,</l>
     <l n="45">l'ha creduu, che ridessen per la torta.</l>
     <l n="46">Quand la ghe dis... Gh'è de stupiss nagotta;</l>
     <l n="47">lor riden perchè hoo faa ona piccol cossa,</l>
     <l n="48">ma segond i mee forz l'è anca tropp grossa.</l>
    </lg>
   </lg>
  </body>
 </text>
</TEI>