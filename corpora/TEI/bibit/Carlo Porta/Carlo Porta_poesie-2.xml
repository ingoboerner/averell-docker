<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 2</title>
    <author>Carlo Porta</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-2</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 2</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 2</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ona scioretta tutta dada a l'ozzi</l>
     <l n="2">la voreva savè tutt i minuzzi,</l>
     <l n="3">se reussiven ben, o maa i negozzi</l>
     <l n="4">a Pompee, a Giovann, a Togn, a Luzzi;</l>
     <l n="5">cossa mangiava Caio, e cossa Tizzi,</l>
     <l n="6">con tutta la sequella di olter vizzi.</l>
    </lg>
    <lg n="2">
     <l n="7">Insoma tutt el dì in la sova cà</l>
     <l n="8">noo se sentiva olter, che a cipì</l>
     <l n="9">on mondo de sposett, e a mormorà:</l>
     <l n="10">Salla quest...; salla quell...; salla quell lì;</l>
     <l n="11">guardee se se pò dà...; oh adess...; oibò;</l>
     <l n="12">l'è on scià, e là...; l'è on birbott, e el le par nò.</l>
    </lg>
    <lg n="3">
     <l n="13">Se passava de lì quaj bigolott,</l>
     <l n="14">o quij di Guge fine de Paris,</l>
     <l n="15">je ciamava dessora in del complott:</l>
     <l n="16">e ruga chì, ruga lì, cossa ne dis,</l>
     <l n="17">cossa ghen par, dopò ona mezzorascia</l>
     <l n="18">no la comprava mai... mai ona strascia.</l>
    </lg>
    <lg n="4">
     <l n="19">On dì mò vun de quij ch'è staa scotaa,</l>
     <l n="20">Corpo de mì, el diss, che ghi vuj schoeud</l>
     <l n="21">a sta sposetta i sò curiositaa:</l>
     <l n="22">e franch ghi scodaroo in d'on cert moeud,</l>
     <l n="23">che se dass via la robba per nient,</l>
     <l n="24">noo la me ciamarà mai pù de dent.</l>
    </lg>
    <lg n="5">
     <l n="25">Ditt, e fatt el prepara di balett</l>
     <l n="26">tutt bei inargentaa; e poeù el va là</l>
     <l n="27">de sta Mader Priora di sabett</l>
     <l n="28">sbragiand, Balette per induvinà!</l>
     <l n="29">Sentì a sbragià, cor a ciamall, l'è staa</l>
     <l n="30">insemma all'andà dent tutt l'istess fiaa.</l>
    </lg>
    <lg n="6">
     <l n="31">Appenna l'è dessora, la ghe dis,</l>
     <l n="32">Coss'hin mò sti balett d'induvinà?</l>
     <l n="33">Lù el respond: Hin balette de Paris,</l>
     <l n="34">che s'induvina tutt domà a fregà</l>
     <l n="35">con dò, o trè de quist i man, o el mostacc;</l>
     <l n="36">se ne comanda, hin a bon prezzi affacc.</l>
    </lg>
    <lg n="7">
     <l n="37">Anzi, a chi voeur provà specci dopò</l>
     <l n="38">a fam pagà, che l'abbia induvinaa.</l>
     <l n="39">Comè l'è inscì, la dis, là demen dò.</l>
     <l n="40">Ma usmand i man dopo avei ben fregaa,</l>
     <l n="41">Questa l'è m..., la repia, o catto;</l>
     <l n="42">lù scapand el respond: L'ha indovinato.</l>
    </lg>
   </lg>
  </body>
 </text>
</TEI>