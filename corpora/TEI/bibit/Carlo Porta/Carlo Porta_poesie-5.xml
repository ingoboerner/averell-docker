<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 5</title>
    <author>Carlo Porta</author>
   </titleStmt>
   <extent>
    <measure unit="stanza">9</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-5</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 5</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 5</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gioven innamoraa! Al dì d'incoeu</l>
     <l n="2">in d'on temp come quest illuminaa,</l>
     <l n="3">el v'ha on bosin de mangià in coo i fasoeu</l>
     <l n="4">col mostrass lù l'unech disinganaa.</l>
     <l n="5">Vun che di donn l'ha avuu men sperienza,</l>
     <l n="6">perchè come pitocch l'ha scusaa senza.</l>
    </lg>
    <lg n="2">
     <l n="7">Disen, che Amor l'è orb: va ben, ma affeda</l>
     <l n="8">vun che creda d'ess sol el correspost,</l>
     <l n="9">che la gnocca el le giura, e poeù el le veda</l>
     <l n="10">cont on quaj Parisin semper ai cost</l>
     <l n="11">a soghignà... no la pò digh sta stria,</l>
     <l n="12">che se le fa, l'è per noo fass toeù via.</l>
    </lg>
    <lg n="3">
     <l n="13">E pur sii tant bojoch che seguitee</l>
     <l n="14">a sospirà, e a lugià tra i giurament:</l>
     <l n="15">e chi sa, che in quell temp che sospiree...</l>
     <l n="16">Bocca tas: certi coss foeura di dent</l>
     <l n="17">noo stan tant ben, perchè m'han semper ditt,</l>
     <l n="18">che on bell tasè nessun l'ha lassaa scritt.</l>
    </lg>
    <lg n="4">
     <l n="19">El vorè poeù pretend d'ess sol solett,</l>
     <l n="20">e de fà stà i moros tucc alla grella,</l>
     <l n="21">l'è quand la fan pù mei squas per dispett,</l>
     <l n="22">e ghe gionten la torta, e la padella;</l>
     <l n="23">comè on brugnon, che a on gatt l'è cors adree</l>
     <l n="24">per on maron, e 'l n'ha perduu on quartee.</l>
    </lg>
    <lg n="5">
     <l n="25">Se voress dinn noo finirevv doman:</l>
     <l n="26">hin doppi tutt i donn comè i scigoll,</l>
     <l n="27">ma quij ch'hin ver bargniff in corp uman</l>
     <l n="28">hin quij simonn sott'acqua, e storta coll,</l>
     <l n="29">che per mostrà l'amor gh'han i maa a vid.</l>
     <l n="30">A proposit, sentii se vorii rid.</l>
    </lg>
    <lg n="6">
     <l n="31">In del temp, che i villan schiscen el most</l>
     <l n="32">on gioven de quij cott l'è staa invidaa</l>
     <l n="33">a fà on disnà sul fà d'on faravost</l>
     <l n="34">dai soeu compagn, che l'han trovaa per straa:</l>
     <l n="35">dopo tre, o quatter scus l'ha accettaa i cart</l>
     <l n="36">con patt de andà alla gnocca a faghen part.</l>
    </lg>
    <lg n="7">
     <l n="37">Lor credend, che 'l le fass per dì de nò,</l>
     <l n="38">a tutt i cunt l'han obbligaa a vegnì,</l>
     <l n="39">disend, che l'era ben on gran cojò,</l>
     <l n="40">se tutt i pett el gh'eva d'andà a dì;</l>
     <l n="41">e lì coi ciacer dolz, coi bei, coi brutt</l>
     <l n="42">l'han risolt a vegnì fasend el mutt.</l>
    </lg>
    <lg n="8">
     <l n="43">Ridend, smorbiand in bona compagnia</l>
     <l n="44">van al loeugh del disnà vesin a Tur;</l>
     <l n="45">là tra el vin se renoeuva l'allegria,</l>
     <l n="46">e baland, e boffand prest prest vens scur.</l>
     <l n="47">Riven dopò a Milan, quell segond l'us,</l>
     <l n="48">el va a dì colla bella l'Angelus.</l>
    </lg>
    <lg n="9">
     <l n="49">Noo desturbemmi intant, che fan del ben,</l>
     <l n="50">che 'l rest ve 'l cuntaroo el mes che ven.</l>
    </lg>
   </lg>
  </body>
 </text>
</TEI>