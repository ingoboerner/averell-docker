<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 98</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-98</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 98</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 98</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Viva sur Pepp el settem sacrament</l>
     <l n="2">che senza tanti smorfi e zerimoni</l>
     <l n="3">el ghe fà god in lecc comodament</l>
     <l n="4">on tocchellin tant bell de marcantoni.</l>
    </lg>
    <lg n="2">
     <l n="5">Chè se ghe fuss quaj ciall, quaj insolent,</l>
     <l n="6">ch'el voress sostegnigh che el matrimoni</l>
     <l n="7">l'è el sepolcher d'amor, foeura di dent</l>
     <l n="8">ch'el ghe diga ch'hin bozzer, ch'hin fandoni.</l>
    </lg>
    <lg n="3">
     <l n="9">L'è el sepolcher d'amor per cert carogn</l>
     <l n="10">de miee, de marì senza cervell,</l>
     <l n="11">pien de vizzi, de cabel e de fogn;</l>
    </lg>
    <lg n="4">
     <l n="12">ma per marì e miee faa sul sò taj,</l>
     <l n="13">el matrimoni l'è el trionf pù bell</l>
     <l n="14">de quell'amor che l'ha savuu cobbiaj.</l>
    </lg>
   </lg>
  </body>
 </text>
</TEI>