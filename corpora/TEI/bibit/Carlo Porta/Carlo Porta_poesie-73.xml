<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 73</title>
    <author>Carlo Porta</author>
   </titleStmt>
   <extent>
    <measure unit="stanza">7</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-73</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 73</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 73</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Carolina, varda, varda</l>
     <l n="2">come sguizza la saetta,</l>
     <l n="3">che tronada malarbetta!</l>
     <l n="4">Sent el turben che ingajarda.</l>
    </lg>
    <lg n="2">
     <l n="5">Se quel ciall de don Galdin</l>
     <l n="6">nol desmett con quij campann,</l>
     <l n="7">el forniss cont el tirann</l>
     <l n="8">on quaj fulmen sul coppin.</l>
    </lg>
    <lg n="3">
     <l n="9">Carolina, Carolina,</l>
     <l n="10">minga in gesa per amor!</l>
     <l n="11">Va a toeù i ciav, prest prest, corr corr,</l>
     <l n="12">giò, giò, andemm tutt duu in cantina.</l>
    </lg>
    <lg n="4">
     <l n="13">Giò giò, andemm, no te dubitta,</l>
     <l n="14">che quij bej zifer morell</l>
     <l n="15">pitturaa sott al bocchell</l>
     <l n="16">del mezzin salven la vitta.</l>
    </lg>
    <lg n="5">
     <l n="17">Che s'ciarô!... Santa Maria!</l>
     <l n="18">Franch l'è on fulmen ch'è s'cioppaa.</l>
     <l n="19">Chè?... Perchè mì hoo bestemmaa?...</l>
     <l n="20">Mì?... Set matta! va on poo via.</l>
    </lg>
    <lg n="6">
     <l n="21">Varda i fiamm, vardej lassù;</l>
     <l n="22">l'è s'cioppaa in del campanin...</l>
     <l n="23">E mò, quell bevevel vin?</l>
     <l n="24">bestemmavel anca lu?</l>
    </lg>
    <lg n="7">
     <l n="25">Giò, giò, andemm senza tant ciaccol,</l>
     <l n="26">che quij bej zifer morell</l>
     <l n="27">pitturaa sott al bocchell</l>
     <l n="28">del mezzin faran miracol.</l>
    </lg>
   </lg>
  </body>
 </text>
</TEI>