<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 138</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-138</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 138</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 138</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Citto sciori, citto lì</l>
     <l n="2">che impienissen el biccer,</l>
     <l n="3">e che tegnen d'oeucc a mì</l>
     <l n="4">che me solta in coo el penser</l>
     <l n="5">de fà on brindes ai duu spos</l>
     <l n="6">con l'ajutt de la Soa vos.</l>
    </lg>
    <lg n="2">
     <l n="7">Già el poetta in capp de lista</l>
     <l n="8">saront mì, quest el va ben,</l>
     <l n="9">lor faran come i corista</l>
     <l n="10">e intraran in del repien.</l>
     <l n="11">Donca attent, sciori, silenzi.</l>
     <l n="12">Òccio al forno che comenzi.</l>
    </lg>
    <lg n="3">
     <l n="13">Car spositt, colombitt del Signor,</l>
     <l n="14">che ve vedi a vardav, a sussì,</l>
     <l n="15">ch'el ve possa durà quell'amor</l>
     <l n="16">tal e qual fina in fin di vost dì</l>
     <l n="17">senza mai che ona nebbia nè on rogn</l>
     <l n="18">la ve rompa la pas di vost sogn.</l>
    </lg>
    <lg n="4">
     <l n="19">Che la possa la cara Bianchina</l>
     <l n="20">comenzà giust appunta da incoeu</l>
     <l n="21">a godè de la grazia divina</l>
     <l n="22">preparand quell gaslett de fioeu</l>
     <l n="23">che on quaj di faran truscia e coronna</l>
     <l n="24">adree al zio, al papà, alla madonna.</l>
    </lg>
    <lg n="5">
     <l n="25">Che la possa la pas, l'abbondanza</l>
     <l n="26">stagh adree per i agn de Noè,</l>
     <l n="27">ma però cont el patt in sostanza</l>
     <l n="28">ch'anca mì possa god sto piasè,</l>
     <l n="29">e con mì tutta quanta la razza</l>
     <l n="30">de chi bev e che sbraggia: Evivazza!</l>
    </lg>
   </lg>
  </body>
 </text>
</TEI>