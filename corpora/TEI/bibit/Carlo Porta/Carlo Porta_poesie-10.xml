<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 10</title>
    <author>Carlo Porta</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-10</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 10</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 10</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">On Pret, omm spaguresg, per la pagura</l>
     <l n="2">de vess rebaltaa in legn, l'ha stimaa ben</l>
     <l n="3">d'andà in barchett perfina alla sova Cura,</l>
     <l n="4">che se va soeuli comè on car de fen;</l>
     <l n="5">e el s'è imbarcaa cont ona sova sorella,</l>
     <l n="6">e quaj amis al Pont della Gabella.</l>
    </lg>
    <lg n="2">
     <l n="7">L'era d'inverna, e quand l'è staa a mitaa</l>
     <l n="8">del sò viagg, vers l'ora del mezz dì</l>
     <l n="9">el s'è mostraa dojos, e conturbaa</l>
     <l n="10">perchè el sò cuu l'ha comenzaa a tossì</l>
     <l n="11">de moeud, che per noo mett quell scior al ciar</l>
     <l n="12">l'eva asquas per sporcass con l'ultem spar.</l>
    </lg>
    <lg n="3">
     <l n="13">On amis ch'el le ved tutt in stremizzi,</l>
     <l n="14">el ghe dis: O Piovan cossa gh'avii?</l>
     <l n="15">v'han fors tolt a Milan el benefizzi?</l>
     <l n="16">ve sentii maa? v'han faa quaj coss? disii.</l>
     <l n="17">Lù el le tira da part, e el dis: Oibò,</l>
     <l n="18">gh'hoo voeuja de cagà, poss fala nò.</l>
    </lg>
    <lg n="4">
     <l n="19">Lì el ghe cunta el motivv d'impediment.</l>
     <l n="20">El dà on'oggiada attorna el bon compagn,</l>
     <l n="21">poeù el dis: Te là on strival, caghegh pur dent,</l>
     <l n="22">che mì te faroo scur cont i mee pagn;</l>
     <l n="23">e ditt, e fatt el tira giò i colzon,</l>
     <l n="24">l'olter el fà denanz de bastion.</l>
    </lg>
    <lg n="5">
     <l n="25">Riven al Port, e lì in del scaregà</l>
     <l n="26">on facchin mezz Monsciasch, mezz Venezian</l>
     <l n="27">el toeu sù quij strivai giust de portà,</l>
     <l n="28">dovè gh'avea cagaa quell bon Piovan.</l>
     <l n="29">Vun ch'el saveva el fatt, el s'è naccort,</l>
     <l n="30">che al facchin ghe pareven on pes mort,</l>
    </lg>
    <lg n="6">
     <l n="31">e che dai facc, ch'el fava el ghe pareva</l>
     <l n="32">ben petitos de mettegh dent i man;</l>
     <l n="33">ma quest, che l'era lì dove le voreva,</l>
     <l n="34">el ghe fa anem, e el dis: O Venezian,</l>
     <l n="35">là robba pur, ch'hin tutt calzett de seda,</l>
     <l n="36">te faroo scur, perché nessun te veda.</l>
    </lg>
    <lg n="7">
     <l n="37">El facchin, ch'el se ved a fà coragg,</l>
     <l n="38">per noo perd temp el mett senza respond</l>
     <l n="39">denter i sciamp de slanz per dagh el sagg:</l>
     <l n="40">ma quand l'ha sentuu el spess in vers el fond,</l>
     <l n="41">el sclamè cont i man pien de mostaerda:</l>
     <l n="42">No i xe calze de sea... guanti de merda.</l>
    </lg>
   </lg>
  </body>
 </text>
</TEI>