<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 160</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-160</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 160</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 160</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Hin chì dent quij taj tarocch</l>
     <l n="2">per i noster senator,</l>
     <l n="3">mì i refili a lu don Rocch,</l>
     <l n="4">che je refila adess lu a lor,</l>
     <l n="5">ma giontandegh lu del sò</l>
     <l n="6">tutt la franza ch'el ghe pò.</l>
    </lg>
    <lg n="2">
     <l n="7">Ch'el ghe diga pur giò ciar</l>
     <l n="8">che mì sont on bon fioeu,</l>
     <l n="9">galantomm, che l'è inscì rar</l>
     <l n="10">a trovann al dì d'incoeu,</l>
     <l n="11">che per lor sont pussee a taj</l>
     <l n="12">che nè i ong per pelà l'aj.</l>
    </lg>
    <lg n="3">
     <l n="13">Quant al vess scrocch e capazz,</l>
     <l n="14">scior don Rocch, ch'el tasa pur.</l>
     <l n="15">L'hoo tolt foeura lu dal mazz,</l>
     <l n="16">donch no sont mincion sicur.</l>
     <l n="17">Quand lu el jutta i fatti mee</l>
     <l n="18">l'induzion la ven da lee.</l>
    </lg>
    <lg n="4">
     <l n="19">Franch che gh'hoo on bon quart de luna</l>
     <l n="20">per tirà in port el barchett</l>
     <l n="21">tutt starav che la fortuna</l>
     <l n="22">la ghe dass anch lee on colpett,</l>
     <l n="23">chè costee col zuff postizz</l>
     <l n="24">la m'ha faa di gran brutt scrizz.</l>
    </lg>
    <lg n="5">
     <l n="25">Nè vorrev che in st'occasion</l>
     <l n="26">dal senat la cavass foeura</l>
     <l n="27">de quij tal declinazion</l>
     <l n="28">che se fava andand a scoeura</l>
     <l n="29">e che inscambi d'hic poetta</l>
     <l n="30">se sbraggiass: Micca boffetta.</l>
    </lg>
   </lg>
  </body>
 </text>
</TEI>