<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 72</title>
    <author>Carlo Porta</author>
   </titleStmt>
   <extent>
    <measure unit="stanza">11</measure>
    <measure unit="line">35</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-72</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 72</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 72</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alto scià penna, carta e carimaa,</l>
     <l n="2">e giustemm el nost cunt, sur Martinell:</l>
     <l n="3">ch'el varda chì che hoo giusta preparaa,</l>
     <l n="4">tiraa foeura anca mì el mè cuntarell;</l>
    </lg>
    <lg n="2">
     <l n="5">a lu: tant per lenzoeu slisaa e sporcaa,</l>
     <l n="6">tant per pan, per pittanza e firisell;</l>
     <l n="7">a mì: tant per falzett e gipp s'cioppaa</l>
     <l n="8">a furia de paccià come on porscell;</l>
    </lg>
    <lg n="3">
     <l n="9">a lu: tant per carrocc innanz indree,</l>
     <l n="10">tant per caffè, sorbitt, acqu e bombon,</l>
     <l n="11">tant per latt, ciccolatt, cruzzi e cuntee;</l>
    </lg>
    <lg n="4">
     <l n="12">a mì: tant per la tolla del faccion,</l>
     <l n="13">tant per cremor de tarter al speziee,</l>
     <l n="14">tant al dottor per l'indigestion.</l>
    </lg>
    <lg n="5">
     <l n="15">Vedi a la conclusion</l>
     <l n="16">sur Martinell, che i cunt hin lì per lì,</l>
     <l n="17">se fors'anch no me ven quajcoss a mì,</l>
    </lg>
    <lg n="6">
     <l n="18">come sarav a dì:</l>
     <l n="19">tant per la frustadura di ganass,</l>
     <l n="20">per i dent de nettass, e de strappass,</l>
    </lg>
    <lg n="7">
     <l n="21">e, per el vegnì grass,</l>
     <l n="22">tant de pù in di vestii de tila e pann,</l>
     <l n="23">ch'el capirà che l'è minga pocch dann,</l>
    </lg>
    <lg n="8">
     <l n="24">e massem in sti ann</l>
     <l n="25">ch'el vestiari l'è montaa a quell segn</l>
     <l n="26">che mej che grass l'è asquas vess in di legn;</l>
    </lg>
    <lg n="9">
     <l n="27">donca lu col sò ingegn</l>
     <l n="28">el vedarà che a vorè stà a rigor</l>
     <l n="29">restarev mì a la longa creditor;</l>
    </lg>
    <lg n="10">
     <l n="30">ma no stemm a descor</l>
     <l n="31">de danee... pover lu... nò... el me fa tort...</l>
     <l n="32">se incontraremm... già no semm minga mort...</l>
    </lg>
    <lg n="11">
     <l n="33">E poeù, femm de sta sort,</l>
     <l n="34">ch'el tegna sald... puttost tornaroo chì</l>
     <l n="35">a stà con lu ancamò per quindes dì.</l>
    </lg>
   </lg>
  </body>
 </text>
</TEI>