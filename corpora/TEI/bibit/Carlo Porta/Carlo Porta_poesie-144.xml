<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 144</title>
    <author>Carlo Porta</author>
   </titleStmt>
   <extent>
    <measure unit="stanza">1</measure>
    <measure unit="line">18</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-144</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 144</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 144</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sura donna Clarin con sò permess,</l>
     <l n="2">incoeu che l'è el sò dì,</l>
     <l n="3">sont chì a cuntagh quattar gandôll anch mì,</l>
     <l n="4">cioè a basagh la man</l>
     <l n="5">e a inguraghen cent d'olter tutt l'istess</l>
     <l n="6">de god a mezz col sò sur don Gajtan.</l>
     <l n="7">In quanto poeù ai gandôll,</l>
     <l n="8">per no cuntaghj in moeud ch'el sò consort</l>
     <l n="9">el faga di castij</l>
     <l n="10">o el l'abbia per intort,</l>
     <l n="11">gh'j mandi dent sconduu in sti remissij</l>
     <l n="12">che me riven de Monscia appunt in st'ora</l>
     <l n="13">per bona ispirazion de la fattora.</l>
     <l n="14">Se poeù el sur don Gajtan de prepotent,</l>
     <l n="15">minga content del môll,</l>
     <l n="16">el voress andà a toeulla anch coj gandôll,</l>
     <l n="17">patron: ch'el faga pur come ghe par,</l>
     <l n="18">infin sò dagn s'el trovarà l'amar.</l>
    </lg>
   </lg>
  </body>
 </text>
</TEI>