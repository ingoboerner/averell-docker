<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 66</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-66</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 66</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 66</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gh'hoo miee, gh'hoo fioeu, sont impiegaa</l>
     <l n="2">et quidem anch a caregh del Sovran,</l>
     <l n="3">gh'hoo al sô quaj crost, gh'hoo el pader pensionaa,</l>
     <l n="4">hoo già saraa sù l'anta e sont malsan.</l>
    </lg>
    <lg n="2">
     <l n="5">E me voeuren mò cred tant desperaa</l>
     <l n="6">de pettamm tutt sti coss sul fabrian</l>
     <l n="7">per andà a toeulla contra soa Maistaa,</l>
     <l n="8">patron de la mia vitta e del mè pan?</l>
    </lg>
    <lg n="3">
     <l n="9">Ghe fan on bell'onor a sto mè ingegn</l>
     <l n="10">col supponel capazz de la vertù</l>
     <l n="11">de vess baron fottuu fina a sto segn!</l>
    </lg>
    <lg n="4">
     <l n="12">E se mai gh'hoo daa gust in quaj manera,</l>
     <l n="13">per mè compens no me specciava pù</l>
     <l n="14">che me credessen degn de andà in galera.</l>
    </lg>
   </lg>
  </body>
 </text>
</TEI>