<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 41</title>
    <author>Carlo Porta</author>
   </titleStmt>
   <extent>
    <measure unit="stanza">14</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-41</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 41</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 41</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Umilissimamente in ginocchione</l>
     <l n="2">le confesso, Signora, il mio peccato,</l>
     <l n="3">io sono un solennissimo poltrone,</l>
     <l n="4">mancator di parola, screanzato.</l>
     <l n="5">Insomma io sono proprio una bestiaccia</l>
     <l n="6">e me lo dico francamente in faccia.</l>
    </lg>
    <lg n="2">
     <l n="7">Nè pretendo scusarmi, ancorchè sappia</l>
     <l n="8">che vizi tali son doti e retaggi</l>
     <l n="9">di persone di nobile prosappia,</l>
     <l n="10">di magistrati ed alti personaggi,</l>
     <l n="11">e benchè sappia che il non mantenere</l>
     <l n="12">la parola è un'azion da cavaliere.</l>
    </lg>
    <lg n="3">
     <l n="13">No, mia Signora, che che il mondo dica</l>
     <l n="14">onde addombrare i vizi de' potenti,</l>
     <l n="15">in mia difesa io non l'adduco mica.</l>
     <l n="16">Io dell'ultima classe de' viventi</l>
     <l n="17">ho della plebe l'esclusivo dritto</l>
     <l n="18">di sentire il rimorso di un delitto.</l>
    </lg>
    <lg n="4">
     <l n="19">Perciò, sapendo che ho mancato a lei</l>
     <l n="20">dopo tante promesse replicate,</l>
     <l n="21">arrossisco, vergognomi e offrirei</l>
     <l n="22">volontario il mio culo alle sferzate</l>
     <l n="23">piuttosto che soffrir l'onta e il rossore</l>
     <l n="24">di comparirle innanzi mancatore.</l>
    </lg>
    <lg n="5">
     <l n="25">Ma che posso ora far perchè sia tolto</l>
     <l n="26">il mio peccato dalla sua memoria?</l>
     <l n="27">Le piace che componga alquanto il volto</l>
     <l n="28">e le intuoni una prece espiatoria?</l>
     <l n="29">Ebbene: eccomi qui più smunto e serio</l>
     <l n="30">del sovrano famoso del salterio.</l>
    </lg>
    <lg n="6">
     <l n="31">Salve donna Camilla tutta grazia</l>
     <l n="32">nel morale così come nel fisico,</l>
     <l n="33">sopra la quale il ciel mai non si sazia</l>
     <l n="34">versare i doni suoi, quantunque a risico</l>
     <l n="35">che gridin l'altre donne con mestizia:</l>
     <l n="36">A lei tutto, a noi niente? Oh che giustizia!</l>
    </lg>
    <lg n="7">
     <l n="37">Salve tu moglie di cotanto uomo,</l>
     <l n="38">raro e prezioso assai più de' brillanti</l>
     <l n="39">che compera e che vende in faccia al Duomo.</l>
     <l n="40">Salve tu madre di campioni erranti,</l>
     <l n="41">valorosi più assai di mille squadre</l>
     <l n="42">alle tavole tonde ed alle quadre.</l>
    </lg>
    <lg n="8">
     <l n="43">Salve nipote di quel bravo zio,</l>
     <l n="44">generoso, leale, umano, nobile,</l>
     <l n="45">franco, grazioso, buon servo di Dio</l>
     <l n="46">e dell'isola d'Orta il più bel mobile.</l>
     <l n="47">Salve tu madre delle tre ragazze</l>
     <l n="48">conservatrici delle buone razze.</l>
    </lg>
    <lg n="9">
     <l n="49">Salve tu madre d'altra figlia eletta,</l>
     <l n="50">tipo d'ogni più onesta costumanza,</l>
     <l n="51">che avrà marito quando men l'aspetta.</l>
     <l n="52">Salve suocera tu d'una Costanza</l>
     <l n="53">che per sue forme e per buontà di cuore</l>
     <l n="54">è un fiore, un ananas d'ogni sapore.</l>
    </lg>
    <lg n="10">
     <l n="55">Deh per virtù di questa settenaria</l>
     <l n="56">serie di gaudi, che t'inebrian l'alma,</l>
     <l n="57">una indulgenza accordami plenaria</l>
     <l n="58">e il mar dell'ira tua riponi in calma,</l>
     <l n="59">quoniam pro meo peccato cogitavi</l>
     <l n="60">et stratum meum lacrymis rigavi.</l>
    </lg>
    <lg n="11">
     <l n="61">Orsù via dunque, i miei clamori ascolta</l>
     <l n="62">meas omnesque iniquitates dele,</l>
     <l n="63">e s'io torno a mancarti un'altra volta</l>
     <l n="64">s'estingua per me il sole e le candele,</l>
     <l n="65">o se il ciel mi concede di guardare</l>
     <l n="66">mi mostri sol de' conti da pagare.</l>
    </lg>
    <lg n="12">
     <l n="67">Possa il sonno fuggirmi in quel momento</l>
     <l n="68">ch'alzo la gamba per montar sul letto,</l>
     <l n="69">o se pure che dorma è il ciel contento</l>
     <l n="70">sognar sempre mi faccia a mio dispetto</l>
     <l n="71">nuovo impiego più adatto, assai promesso</l>
     <l n="72">e sospirato indarno infino adesso.</l>
    </lg>
    <lg n="13">
     <l n="73">Finalmente per sempre mi soscrivo</l>
     <l n="74">d'indomito appetito esser bersaglio,</l>
     <l n="75">senza denaro e di vivande privo,</l>
     <l n="76">ed a soffrir che mi si mostri in sbaglio</l>
     <l n="77">da chi non ben distingue le persone</l>
     <l n="78">per groppier di roletta o faraone.</l>
    </lg>
    <lg n="14">
     <l n="79">Da tutto ciò, Camilla mia, tu vedi</l>
     <l n="80">quanto abborro e detesto il mio peccato,</l>
     <l n="81">perciò levo i ginocchi e m'alzo in piedi</l>
     <l n="82">persuaso che m'hai già perdonato,</l>
     <l n="83">anzi mi pare udirti dire: Oh bravo!</l>
     <l n="84">Tu sei de' gaudi miei proprio l'ottavo.</l>
    </lg>
   </lg>
  </body>
 </text>
</TEI>