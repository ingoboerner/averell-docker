<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 133</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-133</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 133</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 133</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Catolegh, Apostolegh e Roman,</l>
     <l n="2">gent che cred in del pappa e in di convent,</l>
     <l n="3">slarghev el coeur che l'è rivaa el moment,</l>
     <l n="4">hin chì i Todisch, hin chì quij car pattan.</l>
    </lg>
    <lg n="2">
     <l n="5">Adess sì che Milan l'è ben Milan!</l>
     <l n="6">Predegh, mess, indulgenz, perdon a brent;</l>
     <l n="7">emm d'andà in Paradis anca indorment,</l>
     <l n="8">anca a no aveghen voeuja meneman.</l>
    </lg>
    <lg n="3">
     <l n="9">E senza meneman conclud nagott,</l>
     <l n="10">voeuja o no voeuja, tucc, no gh'è reson,</l>
     <l n="11">devem andà sù tucc, o crud o cott,</l>
    </lg>
    <lg n="4">
     <l n="12">chè n'han miss tucc in stat de perfezion</l>
     <l n="13">col degiun, col silenzi, col trann biott</l>
     <l n="14">e col beato asperges del baston.</l>
    </lg>
   </lg>
  </body>
 </text>
</TEI>