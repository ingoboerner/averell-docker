<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 57</title>
    <author>Carlo Porta</author>
   </titleStmt>
   <extent>
    <measure unit="stanza">11</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-57</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 57</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 57</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Merda ai vost ariezz</l>
     <l n="2">marcanaggi pajasc de forastee!</l>
     <l n="3">Andee foeura di pee,</l>
     <l n="4">tornee pù per on pezz,</l>
     <l n="5">fenela sta regina di finezz!</l>
    </lg>
    <lg n="2">
     <l n="6">I avessem nanca vist</l>
     <l n="7">col fagottell sott sella a intrà in Milan</l>
     <l n="8">biott, descolz, a pescian,</l>
     <l n="9">magher, umel e trist,</l>
     <l n="10">sti gran bondanz, sti malarbetti crist!</l>
    </lg>
    <lg n="3">
     <l n="11">Hin staa chì, s'hin faa sù</l>
     <l n="12">lenc e petard col noster cervellaa,</l>
     <l n="13">che abonora el gh'ha faa</l>
     <l n="14">slongà el coll come i grù,</l>
     <l n="15">e adess, porconi, el ghe fa ingossa anch lu!</l>
    </lg>
    <lg n="4">
     <l n="16">Nun pover buseccon</l>
     <l n="17">se semm strengiuu in di cost per fagh el loeugh</l>
     <l n="18">de scoldass al nost foeugh,</l>
     <l n="19">e lor cont el carbon</l>
     <l n="20">se spassen via a tengen el muson!</l>
    </lg>
    <lg n="5">
     <l n="21">Merda, ve torni a dì,</l>
     <l n="22">marcanaggi pajasc de forastee!</l>
     <l n="23">Andee foeura di pee,</l>
     <l n="24">e innanz de tornà chì</l>
     <l n="25">specciee deprima che vel diga mì.</l>
    </lg>
    <lg n="6">
     <l n="26">E chi hin sti forestee</l>
     <l n="27">che se la scolden tant contra Milan?</l>
     <l n="28">Hin Chines, hin Persian?</l>
     <l n="29">Sur nò: hin tutt gent chì adree,</l>
     <l n="30">hin d'Italia anca lor... Peh! la minee!</l>
    </lg>
    <lg n="7">
     <l n="31">O Italia desgraziada,</l>
     <l n="32">cossa serv andà a toeulla cont i mort</l>
     <l n="33">in temp che tutt el tort</l>
     <l n="34">de vess inscì strasciada</l>
     <l n="35">l'è tutt de Tì, nemisa toa giurada!</l>
    </lg>
    <lg n="8">
     <l n="36">Sur sì, se te seet senza</l>
     <l n="37">legg e lenguacc, se tutt hin forestee</l>
     <l n="38">i tò usanz, i mestee,</l>
     <l n="39">se a dilla in confidenza</l>
     <l n="40">te tegnen i dandinn, l'è Providenza.</l>
    </lg>
    <lg n="9">
     <l n="41">E fin ch'el natural</l>
     <l n="42">nol te giusta on deluvi o on terremott</l>
     <l n="43">l'ess inscì l'è nagott,</l>
     <l n="44">mej i Turch coj soeu pal</l>
     <l n="45">che l'invidia e i descordi nazional.</l>
    </lg>
    <lg n="10">
     <l n="46">Ma stemm alla reson:</l>
     <l n="47">eel sto porch d'on paes che ve despias?</l>
     <l n="48">Lassell in santa pas;</l>
     <l n="49">andemm, spazzetta, allon!</l>
     <l n="50">V'emm forsi ligaa chì per i mincion?</l>
    </lg>
    <lg n="11">
     <l n="51">Alto donca, tabacch!</l>
     <l n="52">Andee foeura di ball sanguededì!</l>
     <l n="53">Già che podem guarì</l>
     <l n="54">la piaga del destacch</l>
     <l n="55">forsi mej col butter che coj triacch!</l>
    </lg>
   </lg>
  </body>
 </text>
</TEI>