<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 158</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">17</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-158</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 158</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 158</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi m'ha in del venter stravoltaa i buvij?</l>
     <l n="2">Che cassia de squittà m'ha miss tant voeuja?</l>
     <l n="3">Car el mè Cont, me ciappa adess la doeuja,</l>
     <l n="4">smerdi, se no foo prest, fass e pattij.</l>
    </lg>
    <lg n="2">
     <l n="5">Parem mì e el camer propri duu fradij,</l>
     <l n="6">caghi giald, caghi ross, e per mia noeuja,</l>
     <l n="7">se dura ancmò sta maladetta moeuja,</l>
     <l n="8">caghi i oeucc, i busecch, i scinivij.</l>
    </lg>
    <lg n="3">
     <l n="9">Come me doeur i oss, Jesus Maria!</l>
     <l n="10">Come me senti sloffi e sobatuu!</l>
     <l n="11">Sont tant scansii, pari domà l'ombria.</l>
    </lg>
    <lg n="4">
     <l n="12">L'è on pezz, ma on pezz che soo cossa l'è el cuu,</l>
     <l n="13">ma de pitt ona tanta battaria</l>
     <l n="14">nè tant scialli de merda hoo mai veduu.</l>
    </lg>
    <lg n="5">
     <l n="15">Se duren on dì o duu</l>
     <l n="16">sti sboffer, el mè Cont, sti bej istori</l>
     <l n="17">voo a nettamel, par brio! in purgatori.</l>
    </lg>
   </lg>
  </body>
 </text>
</TEI>