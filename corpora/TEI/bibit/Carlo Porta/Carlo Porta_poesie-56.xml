<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 56</title>
    <author>Carlo Porta</author>
   </titleStmt>
   <extent>
    <measure unit="stanza">6</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-56</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 56</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 56</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Anca sì ben che gh'abbia nomm Akmett</l>
     <l n="2">me deciari però bon cristian,</l>
     <l n="3">cattolegh, apostolegh e roman,</l>
     <l n="4">fedel mincion che no me calla on ett.</l>
    </lg>
    <lg n="2">
     <l n="5">Hoo domandaa a paricc perché percomm</l>
     <l n="6">han vorsuu nominamm compagn d'on bracch</l>
     <l n="7">tucc m'han daa di reson, ma hin reson fiacch</l>
     <l n="8">chè nessun sa el perché gh'abbia sto nomm.</l>
    </lg>
    <lg n="3">
     <l n="9">Gh'è staa vun ch'el m'ha ditt che l'è perchè</l>
     <l n="10">gh'hoo on'ideja sul gust oriental,</l>
     <l n="11">come se ved deffatt in suj vental</l>
     <l n="12">e in suj basgiann antigh di canapè!</l>
    </lg>
    <lg n="4">
     <l n="13">On olter el m'ha ditt che l'è per via</l>
     <l n="14">che bevi come on turch, e che voo in gippa.</l>
     <l n="15">On olter perché gh'hoo on mostacc de pippa,</l>
     <l n="16">de quij pipp che provegnen de Turchia.</l>
    </lg>
    <lg n="5">
     <l n="17">Finalment hoo daa dent in d'on bacilla</l>
     <l n="18">ch'el sosten ch'even turch i mee parent,</l>
     <l n="19">che han traa insemma on besasc d'on falliment</l>
     <l n="20">e hin scappaa dalla Mecca senza pilla.</l>
    </lg>
    <lg n="6">
     <l n="21">Mì però che no en soo on cazz della Mecca</l>
     <l n="22">poss provà a tutt el mond coj cart in man</l>
     <l n="23">che sont nassuu e staa battezzaa in Milan</l>
     <l n="24">coll'acqua del Fossaa che gira in Zecca.</l>
    </lg>
   </lg>
  </body>
 </text>
</TEI>