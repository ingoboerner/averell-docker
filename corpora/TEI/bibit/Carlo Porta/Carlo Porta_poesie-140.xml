<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 140</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-140</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 140</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 140</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Prometti e giuri col vangeli in man</l>
     <l n="2">de amà prima de tutt chi m'ha creaa,</l>
     <l n="3">e subet dopo sto mè car Milan</l>
     <l n="4">che impesa chì anca quij ch'en parlen maa.</l>
    </lg>
    <lg n="2">
     <l n="5">Giuri vess grato a chi me dà el mè pan,</l>
     <l n="6">de no fà mai nè lit nè sigurtaa,</l>
     <l n="7">de lassà raggià i asen, bajà i can,</l>
     <l n="8">de tirà semper drizz per la mia straa.</l>
    </lg>
    <lg n="3">
     <l n="9">Giuri de scriv di vers fin che me par,</l>
     <l n="10">de dì el mè sentiment dove me occor</l>
     <l n="11">con tutta libertaa, redond e ciar,</l>
    </lg>
    <lg n="4">
     <l n="12">e se manchi a sti coss, per mè castigh</l>
     <l n="13">me contenti perfin del disonor</l>
     <l n="14">d'on encomi stampaa sul «Cattabrigh».</l>
    </lg>
   </lg>
  </body>
 </text>
</TEI>