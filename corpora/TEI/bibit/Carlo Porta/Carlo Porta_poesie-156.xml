<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 156</title>
    <author>Carlo Porta</author>
   </titleStmt>
   <extent>
    <measure unit="stanza">1</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-156</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 156</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 156</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quand on scior pien de danee</l>
     <l n="2">l'ha dezis de toeù miee,</l>
     <l n="3">l'ha fors nanch sciarnii la donna</l>
     <l n="4">ch'hin intorna a fagh coronna</l>
     <l n="5">e a sfodragh di compliment</l>
     <l n="6">tucc i amis, tucc i parent,</l>
     <l n="7">aderent e dipendent;</l>
     <l n="8">e quand riva quell moment</l>
     <l n="9">tucc desmostren d'ess content,</l>
     <l n="10">fina i ered o i partendent.</l>
     <l n="11">Quij che van davvera in broeuda</l>
     <l n="12">hin i nobil della roeuda,</l>
     <l n="13">perchè san che in sti occasion</l>
     <l n="14">solta a voltra el bell e el bon</l>
     <l n="15">e se pippa i mej boccon;</l>
     <l n="16">e pensand poeù a l'avegnì</l>
     <l n="17">l'è sicur che poden dì:</l>
     <l n="18">Là, che adess se disna anch chì.</l>
     <l n="19">Ven poeù subet dopo lor</l>
     <l n="20">el curat, el cogitor,</l>
     <l n="21">i duu ceregh, el segrista,</l>
     <l n="22">la pitocca, l'organista,</l>
     <l n="23">el prior, el busseree,</l>
     <l n="24">can, borian, boja, scuriee,</l>
     <l n="25">tucc golos e tucc ansios</l>
     <l n="26">de ciappà i danee del spos!</l>
     <l n="27">E inscì Dia el ghe accordass</l>
     <l n="28">el dì adree che el spos crepass</l>
     <l n="29">che l'è ben tutt olter sciall</l>
     <l n="30">fagh l'offizzi che sposall!</l>
     <l n="31">Dopo ven nodee e scricciatt</l>
     <l n="32">per rogà e copià el contratt</l>
     <l n="33">e fors anch per lassagh dent</l>
     <l n="34">la somenza di client.</l>
     <l n="35">Ven poeù in seguet tapezzee,</l>
     <l n="36">stuccador, mattarazzee,</l>
     <l n="37">marmorin, invendriee,</l>
     <l n="38">murador, pittor, faree,</l>
     <l n="39">legnamee, pavionee,</l>
     <l n="40">sbianchin, boja, scuriee</l>
     <l n="41">e i letanni di mestee,</l>
     <l n="42">tucc e quanc innanz indree.</l>
     <l n="43">E l'è in grazia della sposa</l>
     <l n="44">che vun ziffola, vun vosa,</l>
     <l n="45">quest el canta, quell el rid</l>
     <l n="46">e quell'olter tacca lid.</l>
     <l n="47">Chì se raspa, là se frega,</l>
     <l n="48">chì se taja e se resega,</l>
     <l n="49">chì se picca, là se batt,</l>
     <l n="50">chì se netta, là se sbatt.</l>
     <l n="51">Chi va giò e sù per la scara,</l>
     <l n="52">chì se derva, chì se sara.</l>
     <l n="53">Da ona part se fa ona foppa</l>
     <l n="54">e dall'oltra la se stoppa.</l>
     <l n="55">Chì se limma, chì se impasta</l>
     <l n="56">là se masna, e pontum basta.</l>
    </lg>
   </lg>
  </body>
 </text>
</TEI>