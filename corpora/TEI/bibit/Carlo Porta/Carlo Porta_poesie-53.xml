<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 53</title>
    <author>Carlo Porta</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-53</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 53</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 53</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Grazie, grazie, o Reverendo,</l>
     <l n="2">de' tuoi merli, de' tuoi tordi,</l>
     <l n="3">ma più ancor perché comprendo</l>
     <l n="4">ch'io non sfuggo a' tuoi ricordi:</l>
    </lg>
    <lg n="2">
     <l n="5">ché, sebben da me discosto</l>
     <l n="6">vivi i dì, grati e felici,</l>
     <l n="7">il tuo cuor sta saldo al posto,</l>
     <l n="8">vòlto sempre ai primi amici,</l>
    </lg>
    <lg n="3">
     <l n="9">Quanto ai tordi, quanto ai merli</l>
     <l n="10">eran pingui, freschi, sani</l>
     <l n="11">che una gioia era il vederli,</l>
     <l n="12">il palparli colle mani;</l>
    </lg>
    <lg n="4">
     <l n="13">ma la gioia la più intensa</l>
     <l n="14">quella fu de' convitati</l>
     <l n="15">allorquando sulla mensa</l>
     <l n="16">caldi caldi fur poggiati.</l>
    </lg>
    <lg n="5">
     <l n="17">Volti in candide indumenta</l>
     <l n="18">con lardosa maestà</l>
     <l n="19">sedean sopra una polenta</l>
     <l n="20">come i turchi sui sophà</l>
    </lg>
    <lg n="6">
     <l n="21">e l'olezzo che d'intorno</l>
     <l n="22">svolazzava a' commensali</l>
     <l n="23">non aveva invidia un corno</l>
     <l n="24">de' profumi orientali.</l>
    </lg>
    <lg n="7">
     <l n="25">Ti ricordi sulla scena</l>
     <l n="26">d'aver visto come ratte</l>
     <l n="27">ad un cenno, a un fischio appena</l>
     <l n="28">son le tele a noi sottratte?</l>
    </lg>
    <lg n="8">
     <l n="29">Tal disparve in un istante</l>
     <l n="30">quel trionfo agli occhi nostri</l>
     <l n="31">né rimaseci d'inante</l>
     <l n="32">fuor che un monte d'ossa e rostri;</l>
    </lg>
    <lg n="9">
     <l n="33">ma allor quando poi da' ceffi</l>
     <l n="34">la contenta comitiva</l>
     <l n="35">tolse i baffi ed i sberleffi</l>
     <l n="36">scoppiò fuori in questi evviva:</l>
    </lg>
    <lg n="10">
     <l n="37">Viva il bravo ex Francescano</l>
     <l n="38">che non è più de' balordi</l>
     <l n="39">se ci dona a larga mano</l>
     <l n="40">buoni merli e buoni tordi!</l>
    </lg>
    <lg n="11">
     <l n="41">Gli risani il ciel pietoso</l>
     <l n="42">quei polmoni semi offesi,</l>
     <l n="43">onde schivo di riposo</l>
     <l n="44">prema i monti più scoscesi</l>
    </lg>
    <lg n="12">
     <l n="45">e s'inoltri in quei recessi,</l>
     <l n="46">ove astuto il cacciatore</l>
     <l n="47">alli tordi, ai merli, ai dressi</l>
     <l n="48">tende il laccio ingannatore,</l>
    </lg>
    <lg n="13">
     <l n="49">onde possa... Ma qui taccio,</l>
     <l n="50">ché non vuò che il mio Tommaso</l>
     <l n="51">creda ascoso un altro laccio</l>
     <l n="52">sotto quel ch'io parlo a caso.</l>
    </lg>
    <lg n="14">
     <l n="53">E Tommaso, quell'Angelico</l>
     <l n="54">mio dottor del venerdì,</l>
     <l n="55">che me pasce ognor famelico,</l>
     <l n="56">con ragion può dir così,</l>
    </lg>
    <lg n="15">
     <l n="57">ma a te sagra reverenza</l>
     <l n="58">della razza questuaria</l>
     <l n="59">starà a carco di coscienza</l>
     <l n="60">l'induzione temeraria,</l>
    </lg>
    <lg n="16">
     <l n="61">né alcun papa al caso fora</l>
     <l n="62">di levarti gli interdetti,</l>
     <l n="63">se a piantar de' becchi ancora</l>
     <l n="64">in mia casa ti permetti;</l>
    </lg>
    <lg n="17">
     <l n="65">ma poiché dagli incidenti</l>
     <l n="66">fu Tommaso tratto in scena</l>
     <l n="67">vi si fermi, e s'accontenti</l>
     <l n="68">che rivolga a lui la vena,</l>
    </lg>
    <lg n="18">
     <l n="69">onde s'abbia quel tributo</l>
     <l n="70">d'amor vero e giusta stima,</l>
     <l n="71">quell'abbraccio e quel saluto</l>
     <l n="72">con cui termino la rima.</l>
    </lg>
   </lg>
  </body>
 </text>
</TEI>