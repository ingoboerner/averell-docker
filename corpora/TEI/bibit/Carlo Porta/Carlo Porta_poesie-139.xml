<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 139</title>
    <author>Carlo Porta</author>
   </titleStmt>
   <extent>
    <measure unit="stanza">1</measure>
    <measure unit="line">27</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-139</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 139</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 139</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh vergogna! Vergogna! Ona persona</l>
     <l n="2">del tò ingegn, del tò coeur, de la toa fatta</l>
     <l n="3">andass a incojonì innanz a ona donna</l>
     <l n="4">natta fatta cretta</l>
     <l n="5">come dis don Giocond curat del Domm,</l>
     <l n="6">per stà dessott all'omm?</l>
     <l n="7">Ah l'è vora el mè Gross de scojonass</l>
     <l n="8">e de fà l'omm de bon!</l>
     <l n="9">Tutt stà in amor a buttà là el primm pass:</l>
     <l n="10">faa ona voeulta el faccion</l>
     <l n="11">la macchena la va lee de per lee</l>
     <l n="12">nè gh'è pù on mezz cuntee.</l>
     <l n="13">Besogna cont i donn vess petulant:</l>
     <l n="14">paren fort, a vardaj, come castej,</l>
     <l n="15">ma hin fortezz de croccant</l>
     <l n="16">che van al minem colp tutt a tocchej.</l>
     <l n="17">Besogna dass de butt: chi cerca troeuva,</l>
     <l n="18">chi voeur trovà se moeuva.</l>
     <l n="19">L'è inutel, chi ha petitt, ch'el varda in sù,</l>
     <l n="20">manna del ciel l'è on pezz che n'en pioeuv pù!</l>
     <l n="21">Foeura, foeura el mè Gross</l>
     <l n="22">quij manegh de la gippa!... Andemm! Allon!</l>
     <l n="23">Ghe l'eet sta bella?... Va: pettegh adoss</l>
     <l n="24">duu oggion de foeugh, fa che la sbassa i soeu,</l>
     <l n="25">fa che je porta sulla monizion,</l>
     <l n="26">allora la fortezza de sciroeu</l>
     <l n="27">la deventa de toeuss giust a fuston.</l>
    </lg>
   </lg>
  </body>
 </text>
</TEI>