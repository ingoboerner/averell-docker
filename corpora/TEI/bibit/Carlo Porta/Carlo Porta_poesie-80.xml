<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 80</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-80</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 80</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 80</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se fuss bon de fà vers all'improvvisa</l>
     <l n="2">sì, che vorrev fà el mutt in st'occasion!</l>
     <l n="3">Ghe giuri che vorrev dagh dent de frisa,</l>
     <l n="4">e el giuri da onorato buseccon;</l>
     <l n="5">sont galantomm, e quand ghe rivi a dì</l>
     <l n="6">che sont on asen ch'el le creda a mì.</l>
    </lg>
    <lg n="2">
     <l n="7">Che del rest, se godess sto don del ciel,</l>
     <l n="8">nanch per insogn che la vorrev pientà,</l>
     <l n="9">ma vorrev proppi proppi stagh al pel</l>
     <l n="10">ai tante cortesij che la me fa,</l>
     <l n="11">e inscambi de confondem e avvilimm</l>
     <l n="12">vorrev almanch respondegh per i rimm.</l>
    </lg>
    <lg n="3">
     <l n="13">E tanto mej poeù adess che la me inziga</l>
     <l n="14">con quell ton cordial, con quell cierin,</l>
     <l n="15">con quell fà inscì grazios ch'el par ch'el diga:</l>
     <l n="16">Fatt coragg, dì pur sù el mè meneghin,</l>
     <l n="17">chè infin dopo disnaa per rid de coeur</l>
     <l n="18">hin giust quatter sproposet che ghe voeur.</l>
    </lg>
    <lg n="4">
     <l n="19">Sproposet? Nò per brio! Adasi on poo;</l>
     <l n="20">gh'hoo la botta secretta... scià el biccer:</l>
     <l n="21">Viva sura Millesia el sò bell coo,</l>
     <l n="22">el sò bell anem, el sò coeur sinzer;</l>
     <l n="23">viva el sò spiret che se pò cercall</l>
     <l n="24">via de sti mur, ma stantà assee a trovall;</l>
    </lg>
    <lg n="5">
     <l n="25">viva sura Millesia quell tuss coss</l>
     <l n="26">che fa corr per la bocca la saliva</l>
     <l n="27">de tucc quij che le tratta e el le cognoss;</l>
     <l n="28">eviva donca, milla voeult eviva.</l>
     <l n="29">Aala mò vist adess se a sto proposet</l>
     <l n="30">gh'hoo anch mì la vergna de sparmì i sproposet?</l>
    </lg>
   </lg>
  </body>
 </text>
</TEI>