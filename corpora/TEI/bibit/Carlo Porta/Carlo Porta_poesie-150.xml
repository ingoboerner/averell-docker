<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 150</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-150</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 150</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 150</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">El diseva el Balestrer,</l>
     <l n="2">e anch mì sont del sò parer,</l>
     <l n="3">che no gh'è per l'allegria</l>
     <l n="4">on loeugh mej dell'ostaria,</l>
     <l n="5">ma per fà poeù on sforz d'ingegn</l>
     <l n="6">l'ha lodada in là del segn.</l>
    </lg>
    <lg n="2">
     <l n="7">Per esempi, quell listin,</l>
     <l n="8">tant de pan, tanto de vin,</l>
     <l n="9">tant de galba, de pittanza</l>
     <l n="10">l'è pur anca on'increanza;</l>
     <l n="11">mì per mì già l'è assee quell</l>
     <l n="12">a inversamm tutt el buell.</l>
    </lg>
    <lg n="3">
     <l n="13">L'ostaria propri fada</l>
     <l n="14">a penell per vess lodada,</l>
     <l n="15">la reginna di ostarij,</l>
     <l n="16">ver modell di polizij,</l>
     <l n="17">l'ostaria del coeur content</l>
     <l n="18">questa l'è dove semm dent!</l>
    </lg>
    <lg n="4">
     <l n="19">Chì nessun no me rinfaccia</l>
     <l n="20">quell che costi in bev e in paccia!</l>
     <l n="21">Chì nessun me ten de pista</l>
     <l n="22">se foo el quoniam sulla lista,</l>
     <l n="23">poss andà anca alla sordina</l>
     <l n="24">franch de gippa e de marsina.</l>
    </lg>
    <lg n="5">
     <l n="25">E che viva, el mè Mariett,</l>
     <l n="26">st'ostaria de Lorett!</l>
     <l n="27">L'è per vù che l'hoo inscì in stima,</l>
     <l n="28">che la lodi e imbrodi in rima,</l>
     <l n="29">ma vorrev semper con vù</l>
     <l n="30">divid semper tanc virtù.</l>
    </lg>
   </lg>
  </body>
 </text>
</TEI>