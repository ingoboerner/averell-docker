<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 30</title>
    <author>Carlo Porta</author>
   </titleStmt>
   <extent>
    <measure unit="stanza">15</measure>
    <measure unit="line">47</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-30</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 30</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 30</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">On pover cereghett schisciamicchin,</l>
     <l n="2">per toeuss sto carnevaa on divertiment,</l>
     <l n="3">l'ha pientaa ona pastoccia ai soeu parent</l>
     <l n="4">e l'è sghimbiaa alla festa al Teatrin.</l>
    </lg>
    <lg n="2">
     <l n="5">Però per no fà tort al collarin</l>
     <l n="6">el s'è vestii de mascher bravament,</l>
     <l n="7">barattand contra on scud de pagament</l>
     <l n="8">l'abet de pret in l'abet d'on pollin.</l>
    </lg>
    <lg n="3">
     <l n="9">Ma el Diavol, nemis nassuu e giuraa</l>
     <l n="10">de tucc i cristian, ma anmò pussee</l>
     <l n="11">de quij che gh'han sul coo quell'O pelaa,</l>
    </lg>
    <lg n="4">
     <l n="12">prevedend fors ch'el studi o la fortuna</l>
     <l n="13">podeven tirall foeura del vivee,</l>
     <l n="14">l'ha ressolt de strozzà el prevost in cuna</l>
    </lg>
    <lg n="5">
     <l n="15">e el te ghe n'ha faa vuna</l>
     <l n="16">proppi maggenga e pesc della tempesta,</l>
     <l n="17">che in pocch paroll, senza tant franz, l'è questa.</l>
    </lg>
    <lg n="6">
     <l n="18">Appenna sulla festa</l>
     <l n="19">el ghe spediss incontra on bell donnin</l>
     <l n="20">cont on cuu pù redond d'on pomm poppin,</l>
    </lg>
    <lg n="7">
     <l n="21">de moeud che l'Abbadin,</l>
     <l n="22">che l'è de carna infin, che infin l'è on omm,</l>
     <l n="23">nol pò de manch de pettà i ong sul pomm,</l>
    </lg>
    <lg n="8">
     <l n="24">e in quella on galantomm</l>
     <l n="25">de quij tal della gippa de Baltramm</l>
     <l n="26">el ferma al vol sto bell sciampin d'Adamm.</l>
    </lg>
    <lg n="9">
     <l n="27">Ah traditor infamm</l>
     <l n="28">d'on demoni! va là: corregh adree,</l>
     <l n="29">fagh pur fà de maross anch la minee</l>
    </lg>
    <lg n="10">
     <l n="30">intant ch'el va a pollee!!</l>
     <l n="31">Va là: sattisfet pur, fa i tò vendett,</l>
     <l n="32">d'ona desgrazia faghen foeura sett,</l>
    </lg>
    <lg n="11">
     <l n="33">demoni marcadett!!</l>
     <l n="34">Sissignor, proppi sett, nanch vuna men,</l>
     <l n="35">cuntej, e vedarii se dighi ben.</l>
    </lg>
    <lg n="12">
     <l n="36">Vuna: l'arrest. Dò: el pien</l>
     <l n="37">coj soeu de cà che pronten la cannella.</l>
     <l n="38">La terza: i guaj e el rugh della soa bella.</l>
    </lg>
    <lg n="13">
     <l n="39">La quarta: la querella</l>
     <l n="40">e el nihil transit de Monscior Vicari.</l>
     <l n="41">La quinta: el benefizzi che va all'ari.</l>
    </lg>
    <lg n="14">
     <l n="42">La sesta: el vestiari</l>
     <l n="43">de pagà al mascaree fin che 'l stà dent,</l>
     <l n="44">ciovè a tutt sabet grass comodament.</l>
    </lg>
    <lg n="15">
     <l n="45">L'ultema, finalment,</l>
     <l n="46">quella d'avè daa el nas in d'on poetta</l>
     <l n="47">che spantega sto fatt con la trombetta.</l>
    </lg>
   </lg>
  </body>
 </text>
</TEI>