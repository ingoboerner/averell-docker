<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 31</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-31</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 31</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 31</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sto bell mas'ciott, sto noster patronscin</l>
     <l n="2">che stavem tant in ansia de vedè,</l>
     <l n="3">sto mas'c profetizaa de Meneghin</l>
     <l n="4">giura bacco bacchetta adess mò el gh'è!</l>
    </lg>
    <lg n="2">
     <l n="5">Adess mo l'è bell fà a fà l'induvin,</l>
     <l n="6">chè el futur el va via de sò pè</l>
     <l n="7">col derivata patris di latin</l>
     <l n="8">e cont on poo de regola del trè.</l>
    </lg>
    <lg n="3">
     <l n="9">L'è on frutt de bona pianta e l'è sicur</l>
     <l n="10">che nol pò reussì che on frutt scialos</l>
     <l n="11">ona voeulta ch'el riva a vess madur.</l>
    </lg>
    <lg n="4">
     <l n="12">E el gh'ha poeù anch quest de bon per madurà,</l>
     <l n="13">ch'el god lu per el primm i ragg prezios</l>
     <l n="14">del bell sô di vertù del sò papà.</l>
    </lg>
   </lg>
  </body>
 </text>
</TEI>