<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 39</title>
    <author>Carlo Porta</author>
   </titleStmt>
   <extent>
    <measure unit="stanza">6</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-39</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 39</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 39</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tas el mè Amor, guarna la berta in sen,</l>
     <l n="2">e de quell che no gh'entret no t'en vanta,</l>
     <l n="3">che s'el s'è cott el Prenzep Pietrasanta</l>
     <l n="4">l'è che no l'ha poduu fà condemen.</l>
    </lg>
    <lg n="2">
     <l n="5">E come nol doveva voregh ben</l>
     <l n="6">a ona donnin che balla, e sonna, e canta,</l>
     <l n="7">e parla on lenguagg dolz che tocca e incanta,</l>
     <l n="8">e che l'è bella come on ciel seren?</l>
    </lg>
    <lg n="3">
     <l n="9">Come no coeus per Donna Fulvietta,</l>
     <l n="10">quand deventen per lee ver e real</l>
     <l n="11">perfina i patanflann de nun poetta?</l>
    </lg>
    <lg n="4">
     <l n="12">Sur sì: denanz al sò cierin giovial</l>
     <l n="13">sponten i roeus, la ciappa el verd l'erbetta,</l>
     <l n="14">sfumen i nebbi e i vent pieghen sù i al,</l>
    </lg>
    <lg n="5">
     <l n="15">e la proeuva badial</l>
     <l n="16">de sti miracol l'è che in sto dì chì</l>
     <l n="17">ai ragg di soeu bellezz canti anca mì,</l>
    </lg>
    <lg n="6">
     <l n="18">che l'è tant come dì</l>
     <l n="19">che in del bell mezz del frecc e di nevad</l>
     <l n="20">la riva fina a fà cantà i scigad.</l>
    </lg>
   </lg>
  </body>
 </text>
</TEI>