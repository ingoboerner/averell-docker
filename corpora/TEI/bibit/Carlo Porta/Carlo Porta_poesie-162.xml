<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 162</title>
    <author>Carlo Porta</author>
   </titleStmt>
   <extent>
    <measure unit="stanza">13</measure>
    <measure unit="line">41</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-162</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 162</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 162</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nonostant che in sta cà sta sort de sciall</l>
     <l n="2">no la sia frutta foeura de stagion</l>
     <l n="3">nè l'abbia de besogn come cert ball</l>
     <l n="4">d'avegh adree on librett de spiegazion,</l>
    </lg>
    <lg n="2">
     <l n="5">perchè però nessun possa toeù in fall</l>
     <l n="6">la reson de sto gran sorbettonon,</l>
     <l n="7">donna Peppa sont chì mì a analizzall,</l>
     <l n="8">ossia a mett in ciar i soeu intenzion.</l>
    </lg>
    <lg n="3">
     <l n="9">Donca sto gran stracchin che impiss el tond</l>
     <l n="10">el significa giust quell prepotent</l>
     <l n="11">ch'el tegneva sott gamba tutt el mond;</l>
    </lg>
    <lg n="4">
     <l n="12">quell zuccher, quij pistacch e quij cedraa</l>
     <l n="13">e quij spezzi prezios ch'el gh'ha de dent</l>
     <l n="14">voeuren dì el bell e el bon che l'ha raspaa.</l>
    </lg>
    <lg n="5">
     <l n="15">Quell frecc, quell costippaa</l>
     <l n="16">significhen i sgrisor di familli,</l>
     <l n="17">di pà, di mamm, di gent miss in scompilli</l>
    </lg>
    <lg n="6">
     <l n="18">da quell fior de besbilli,</l>
     <l n="19">e nun che semm chì intorna coj cuggiaa</l>
     <l n="20">semm la figura di coalizaa</l>
    </lg>
    <lg n="7">
     <l n="21">che infin l'han deslenguaa:</l>
     <l n="22">lee, donna Peppa, che la paga i spes,</l>
     <l n="23">lee per esempi la pò vess l'Ingles:</l>
    </lg>
    <lg n="8">
     <l n="24">el pò vess l'Ongares</l>
     <l n="25">l'avvocatt sò fradell, che in quant onor</l>
     <l n="26">franchezza e fedeltaa l'è inguaa de lor;</l>
    </lg>
    <lg n="9">
     <l n="27">el pader cercador</l>
     <l n="28">el pò scusà per el Napolitan</l>
     <l n="29">ch'el menna i ciapp per guadagnass el pan.</l>
    </lg>
    <lg n="10">
     <l n="30">L'ingegnee Marian</l>
     <l n="31">col Lombardia, maester de volgar,</l>
     <l n="32">vun Saxen Gotha, l'olter Sax Weimar;</l>
    </lg>
    <lg n="11">
     <l n="33">don Carlo, ex regolar,</l>
     <l n="34">e la Teresa hin quij del gran Fedrigh,</l>
     <l n="35">che parlen franco e no ghe importa on figh.</l>
    </lg>
    <lg n="12">
     <l n="36">Ghe lassi mò l'intrigh</l>
     <l n="37">ai trii Boss, ai Maran, e a quij che vanza</l>
     <l n="38">de sciarniss foeura la rappresentanza,</l>
    </lg>
    <lg n="13">
     <l n="39">pur ch'abben la creanza</l>
     <l n="40">che ghe lassen vanzà per el poetta</l>
     <l n="41">quella del Russo della perteghetta.</l>
    </lg>
   </lg>
  </body>
 </text>
</TEI>