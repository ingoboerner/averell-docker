<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 124</title>
    <author>Carlo Porta</author>
   </titleStmt>
   <extent>
    <measure unit="stanza">6</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-124</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 124</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 124</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ehi, sura Cecca, che la daga a trà,</l>
     <l n="2">gh'hoo de cuntagh di robb de fà stordì,</l>
     <l n="3">ma no vuj famm intend de sò marì</l>
     <l n="4">perchè l'è vun de quij, sì... già se sa!</l>
    </lg>
    <lg n="2">
     <l n="5">Basta, adess anca lu el se voltarà,</l>
     <l n="6">perchè (ma che la guarda a no zittì)</l>
     <l n="7">i noster car todesch prest prest hin chì;</l>
     <l n="8">me l'ha ditt el curat on'ora fa.</l>
    </lg>
    <lg n="3">
     <l n="9">Ah! sura Cecca, che consolazion</l>
     <l n="10">de vedè on'altra voeulta in sti paes</l>
     <l n="11">quij bej soldaa, quij cari barbison,</l>
    </lg>
    <lg n="4">
     <l n="12">e i noster giacobitt paghen i spes</l>
     <l n="13">e col sò fagottell pien de magon</l>
     <l n="14">fan i gambett insemma ai sò franzes.</l>
    </lg>
    <lg n="5">
     <l n="15">Ma coss'è sto canon?</l>
     <l n="16">Cossa sbraggen?... Oh Vergina Maria!</l>
     <l n="17">Pover Todisch, hin tornaa a dà in la stria,</l>
    </lg>
    <lg n="6">
     <l n="18">no soo come la sia,</l>
     <l n="19">pur, alla fin, bisogna che convegna</l>
     <l n="20">che chi ghe l'ha in del pros che se le tegna.</l>
    </lg>
   </lg>
  </body>
 </text>
</TEI>