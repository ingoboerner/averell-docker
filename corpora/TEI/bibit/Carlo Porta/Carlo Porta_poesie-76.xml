<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 76</title>
    <author>Carlo Porta</author>
   </titleStmt>
   <extent>
    <measure unit="stanza">7</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-76</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 76</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 76</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per l'abbondanza porca bolgironna</l>
     <l n="2">che somenen al mond i vers e i rimm,</l>
     <l n="3">compatissi el tò pret mì per el primm</l>
     <l n="4">s'el te secca la pippa e s'el tontonna.</l>
    </lg>
    <lg n="2">
     <l n="5">Magara inscì quell'olter pret mincion</l>
     <l n="6">che m'ha insegnaa a zappà in del carimaa</l>
     <l n="7">l'avess faa onor al mè primm vers che hoo faa</l>
     <l n="8">cont ona bona salva de coppon.</l>
    </lg>
    <lg n="3">
     <l n="9">Ch'el m'avarav almanch schivaa l'impicc</l>
     <l n="10">de scusamm tutt i dì con certi goff</l>
     <l n="11">che vorraven di rimm su tutt i loff</l>
     <l n="12">come se i rimm se fassen cont el ghicc.</l>
    </lg>
    <lg n="4">
     <l n="13">Ma adess ch'el maa l'è faa già l'è tuttuna.</l>
     <l n="14">Sont vecc, e quant a mì gh'è pù remedi;</l>
     <l n="15">e in quant a tì pò dass! ma infin prevedi</l>
     <l n="16">ch'el tò sur barba el bajarà a la luna.</l>
    </lg>
    <lg n="5">
     <l n="17">Perchè quand no te rivet a desverges</l>
     <l n="18">de la smania di vers nanch coj bugnon,</l>
     <l n="19">no cred ch'el possa indutt a la reson</l>
     <l n="20">s'el drovass anch el manegh de l'asperges.</l>
    </lg>
    <lg n="6">
     <l n="21">Intant per el bugnon la providenza</l>
     <l n="22">la t'ha giamò lì bell e preparaa</l>
     <l n="23">quatter fraschett de malba, el pan grattaa,</l>
     <l n="24">el lacc, i piumazzitt e la pascienza.</l>
    </lg>
    <lg n="7">
     <l n="25">Tant che speri in virtù de sta rizetta</l>
     <l n="26">de vedett posdoman svelt e spedii</l>
     <l n="27">a lassà la crosera di ferii</l>
     <l n="28">per ciappà post in quella di poetta.</l>
    </lg>
   </lg>
  </body>
 </text>
</TEI>