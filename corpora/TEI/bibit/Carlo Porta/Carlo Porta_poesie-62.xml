<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 62</title>
    <author>Carlo Porta</author>
   </titleStmt>
   <extent>
    <measure unit="stanza">7</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-62</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 62</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 62</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In temp che tutt Milan l'è in allegria</l>
     <l n="2">per amor dell'arriv de vosta Altezza,</l>
     <l n="3">nassa quell che sa nass, no vuj stà in bria,</l>
     <l n="4">vuj proppi fà anca mì la mia prodezza,</l>
     <l n="5">e già che per reson de malattia</l>
     <l n="6">no poss vosà per straa de contentezza,</l>
     <l n="7">suppliroo per resparmi de polmon</l>
     <l n="8">con la vos della ment chi inscì in setton.</l>
    </lg>
    <lg n="2">
     <l n="9">Ah sì, Altezza Real! l'è tant l'effett</l>
     <l n="10">ch'el prodûs sul mè anem el sò arriv</l>
     <l n="11">che me ne impippi asquas del maa de pett,</l>
     <l n="12">e sont tornada in pee de mort e viv,</l>
     <l n="13">de moeud che se dovess fà fà el quadrett</l>
     <l n="14">de sto miracol verament fettiv</l>
     <l n="15">dovarev fagh fà sù el retratt de Lee,</l>
     <l n="16">e mì in genoeugg cont el g.r. ai pee.</l>
    </lg>
    <lg n="3">
     <l n="17">Magara inscì, deggià che sont fioeura</l>
     <l n="18">del quondàmm sò poetta el Balestrer,</l>
     <l n="19">gh'avess trovaa in di strasc quella tal scoeura</l>
     <l n="20">de tirà in pee di fabbregh col penser,</l>
     <l n="21">che in st'occasion vorrev giust sfodragh foeura</l>
     <l n="22">on fabbricon suj moll proppi a dover</l>
     <l n="23">e pù scialos anmò dell'Edefizzi</l>
     <l n="24">ch'el gh'ha faa lu in del temp del sposalizzi.</l>
    </lg>
    <lg n="4">
     <l n="25">Inscambi d'ona porta trionfanta</l>
     <l n="26">vorrarev in del bell mezz de Milan</l>
     <l n="27">tiragh sù ona basilega de pianta,</l>
     <l n="28">redonda come Sant Sebastian,</l>
     <l n="29">ma pù ricca, pù granda e pù eleganta,</l>
     <l n="30">cont on gir de colonn de sass nostran</l>
     <l n="31">che portassen per ari on cupolon</l>
     <l n="32">largh e longh come quell de la Passion.</l>
    </lg>
    <lg n="5">
     <l n="33">Sott a sto cupolon, su on pian de sass</l>
     <l n="34">avolt e lavoraa con gran finezza,</l>
     <l n="35">vorrev ch'el sur Canoeuva el ghe pientass</l>
     <l n="36">on statovon ben grand de Vosta Altezza,</l>
     <l n="37">e vorrev che sul volt el ghe stampass</l>
     <l n="38">quell tratt caratteristegh de dolcezza</l>
     <l n="39">che invida de primm slanz tutta la gent</l>
     <l n="40">a tappezzagh i mur de coeur d'argent.</l>
    </lg>
    <lg n="6">
     <l n="41">De foeura, innanz la porta, ghe farev</l>
     <l n="42">come a Santa Eufemmia on porteghett</l>
     <l n="43">cont sù incastraa in del timpen in relev</l>
     <l n="44">el sô che sbusa on niver sul Brovett,</l>
     <l n="45">e sora all'architrav ghe scrivarev</l>
     <l n="46">a parolonn de bronz sto bell conzett:</l>
     <l n="47">Alla Madonna dell'Imperator</l>
     <l n="48">i Busecconi in contrassegn d'amor.</l>
    </lg>
    <lg n="7">
     <l n="49">Ora appunt sott a chì per devozion</l>
     <l n="50">vorrev mettegh quell quader che gh'hoo ditt,</l>
     <l n="51">sperand de compagnall in l'occasion</l>
     <l n="52">che rivass a basagh quij car manitt.</l>
     <l n="53">Ah se poss god de sta consolazion</l>
     <l n="54">ghe gionti alla cornis anca i lumitt,</l>
     <l n="55">e sul cartell del grazia reportada</l>
     <l n="56">ghe foo mett in massizz centuplicada.</l>
    </lg>
   </lg>
  </body>
 </text>
</TEI>