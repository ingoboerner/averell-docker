<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 1</title>
    <author>Carlo Porta</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-1</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 1</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 1</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Appenna che 'l l'ha vist a comparì,</l>
     <l n="2">che smaniosa la gh'ha ditt: Bardassa,</l>
     <l n="3">l'hoo semper ditt, che te me voeù fà morì,</l>
     <l n="4">se speciavet on poo sera sull'assa;</l>
     <l n="5">l'è quest el tò piasé b... c...?</l>
     <l n="6">Dove set staa che inchoeu t'hoo mai veduu?</l>
    </lg>
    <lg n="2">
     <l n="7">El bon novizzi el le credeva amor,</l>
     <l n="8">e a sti paroll con grondonent i oeucc</l>
     <l n="9">senza podè per el magon descor,</l>
     <l n="10">el ghe s'è traa denanz prest in genoeucc,</l>
     <l n="11">e el comenzava l'att de pentiment,</l>
     <l n="12">quand la dis: Eh! che ai ciacer noo foo a ment.</l>
    </lg>
    <lg n="3">
     <l n="13">Sont staa a Tur, el repia, a on faravost,</l>
     <l n="14">che m'han strusaa per forza i mee compagn.</l>
     <l n="15">A on faravost, la dis. Vardee el fatt vost</l>
     <l n="16">a no inganamm, ve scarpi adoss i pagn;</l>
     <l n="17">poeù la repia: E donn ghe n'era?... Sì...</l>
     <l n="18">Quanti?... Tre... Tre, la dis, oh pover mì.</l>
    </lg>
    <lg n="4">
     <l n="19">Tre donn... Tre donn... Tre donn gh'era! o birbon;</l>
     <l n="20">ajutt, che moeurj... Lì la se trà sui scagn,</l>
     <l n="21">l'alza gamb, l'alza brasc, e el toperon</l>
     <l n="22">coi trezz tutt desligaa el batt i pagn,</l>
     <l n="23">la fà della sova bocca on scaravasg,</l>
     <l n="24">la sbatt i dent sul fà di bott di rasg.</l>
    </lg>
    <lg n="5">
     <l n="25">Lì cor gent a tegnilla, e lù stremii</l>
     <l n="26">el se scond pos a on uss a vedè el fin.</l>
     <l n="27">Daa a loeugh i convulsion subet l'ha ditt:</l>
     <l n="28">Dov'eel quel B... f..., quei berichin,</l>
     <l n="29">andov'eel quell cagnasc, quell traditor,</l>
     <l n="30">unega causa de sti mee dolor?</l>
    </lg>
    <lg n="6">
     <l n="31">I medech, e zerusech, ch'even cors,</l>
     <l n="32">e quij, che la tegneven hin andaa:</l>
     <l n="33">no gh'era, che ona donna ai soeu risors</l>
     <l n="34">e appos a on uss la causa del gran maa</l>
     <l n="35">a vedè finalment come l'andass.</l>
     <l n="36">Stem a sentì, che quest l'è el pù bell pass.</l>
    </lg>
    <lg n="7">
     <l n="37">Pazienza, la se volta alla donzella,</l>
     <l n="38">i convulsion hin segn de debbolezza,</l>
     <l n="39">boeugna mangià: va donch de mia sorella,</l>
     <l n="40">e digh, che su sto tond la te cavezza</l>
     <l n="41">on para, per el manch, de centenee</l>
     <l n="42">de quij lavò che la sa poeù lee.</l>
    </lg>
    <lg n="8">
     <l n="43">Quell el guzzava i oeucc, quand tutt a on tratt</l>
     <l n="44">el ved a comparì on tondon de figh,</l>
     <l n="45">e sti donn a slargà tutt dò i sciavatt,</l>
     <l n="46">che 'l pareva, che i ganass fussen vessigh</l>
     <l n="47">e in d'on boff in sui tond ghe n'è staa pù</l>
     <l n="48">de noo podè giurà, che gh'hin staa sù.</l>
    </lg>
    <lg n="9">
     <l n="49">Allora el vens de dent per on'arcova</l>
     <l n="50">el bravo giovenott, e poeù el gh'ha ditt:</l>
     <l n="51">Alter che i tre donn... L'è la sova lova</l>
     <l n="52">el motivv di convulsion. S'el sò petitt</l>
     <l n="53">l'avess goduu on sgrizz de pù de stima,</l>
     <l n="54">gh'avarevv sparmii el maa con daghi prima.</l>
    </lg>
   </lg>
  </body>
 </text>
</TEI>