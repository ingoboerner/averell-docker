<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 99</title>
    <author>Carlo Porta</author>
   </titleStmt>
   <extent>
    <measure unit="stanza">5</measure>
    <measure unit="line">17</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-99</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 99</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 99</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rivi de Barlassina appenna adess</l>
     <l n="2">dove sont staa dò nocc e tutt on dì</l>
     <l n="3">e de asnitt d'ogni etaa, de tucc i sess</l>
     <l n="4">n'hoo vist on milla senza cuntamm mì.</l>
    </lg>
    <lg n="2">
     <l n="5">Eppur, per vess tanc asen e per vess</l>
     <l n="6">el sò mes de incazziss e de sgarì,</l>
     <l n="7">ch'eel che no eel, scior mio, resti de gess:</l>
     <l n="8">vun che l'è vun no l'hoo sentii a zittì.</l>
    </lg>
    <lg n="3">
     <l n="9">Se nol fudess che soo coss'hin i asen,</l>
     <l n="10">besti goff, incapazz de riflession,</l>
     <l n="11">che no san perchè raggen, perchè tasen,</l>
    </lg>
    <lg n="4">
     <l n="12">podeva fors anch ess che ghe insegnass</l>
     <l n="13">a sciarnì foeura on contrattemp pù bon</l>
     <l n="14">de sospend i soeu vers per repossass.</l>
    </lg>
    <lg n="5">
     <l n="15">Chè mì seva là a spass</l>
     <l n="16">e minga per sgonfiamm i zebedee</l>
     <l n="17">de supplì ai soeu versori cont i mee.</l>
    </lg>
   </lg>
  </body>
 </text>
</TEI>