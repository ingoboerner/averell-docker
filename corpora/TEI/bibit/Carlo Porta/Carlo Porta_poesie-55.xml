<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 55</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-55</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 55</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 55</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sciori, che scusen se el pover Akmett</l>
     <l n="2">l'è de capp a seccagh anmò i perdee,</l>
     <l n="3">ma in sto porch de sto tredes malarbett</l>
     <l n="4">per tasé boeugnarav vess on mortee.</l>
    </lg>
    <lg n="2">
     <l n="5">Col pan tant car, con bon mercaa i spazzett,</l>
     <l n="6">cont i ficc che gh'han sù quel pocch asee,</l>
     <l n="7">coj fioeu e la miee (con pocch respett),</l>
     <l n="8">come se fà a tasè senza danee?</l>
    </lg>
    <lg n="3">
     <l n="9">Come se fa a tasè, quand el Natal</l>
     <l n="10">che l'è on'operazion de gran ressorsa</l>
     <l n="11">in st'ann del tredes l'è mò andada mal?</l>
    </lg>
    <lg n="4">
     <l n="12">Ah, s'el torna a seccaj l'è per reson</l>
     <l n="13">ch'el spera de guarì del maa de borsa</l>
     <l n="14">col presentass alla circonscision.</l>
    </lg>
   </lg>
  </body>
 </text>
</TEI>