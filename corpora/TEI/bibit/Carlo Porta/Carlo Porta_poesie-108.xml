<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 108</title>
    <author>Carlo Porta</author>
   </titleStmt>
   <extent>
    <measure unit="stanza">41</measure>
    <measure unit="line">244</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-108</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 108</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 108</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canti la guerra santa, i breviari,</l>
     <l n="2">i piatt, i micch, i peccher, i peston,</l>
     <l n="3">i calott, i barett, ch'è sgoraa in ari</l>
     <l n="4">e han gibollaa la cerega e el melon</l>
     <l n="5">a vintiquatter pret che in cappa e in vesta</l>
     <l n="6">celebraven a tavola ona festa.</l>
    </lg>
    <lg n="2">
     <l n="7">Oh gran pader di vers e della bissa,</l>
     <l n="8">promotor di baruff e di legrij,</l>
     <l n="9">tì che a sti pret te gh'ee scoldaa la pissa,</l>
     <l n="10">scoldem anch mì, te preghi, i scinivij,</l>
     <l n="11">in manera che possa famm onor</l>
     <l n="12">con di rimm degn de mì, de tì, de lor!</l>
    </lg>
    <lg n="3">
     <l n="13">El dì de sant Lorenz, a on sit de foeura</l>
     <l n="14">pocch lontan de Milan se fa on feston</l>
     <l n="15">in onor del gran sant cott in broeusoeura;</l>
     <l n="16">i fustusc della gesa hin confession,</l>
     <l n="17">panegiregh, campann, mess, sinfonia,</l>
     <l n="18">e ciccolatt e acqua in secrestia;</l>
    </lg>
    <lg n="4">
     <l n="19">ma on compadron del loeugh, ch'el voeur quistass</l>
     <l n="20">tucc i indulgenz che se despensa in gesa</l>
     <l n="21">senza toeuss el disturb de confessass,</l>
     <l n="22">el ghe regala ai pret a tutta spesa</l>
     <l n="23">on disnaron suj moll che je trà lì</l>
     <l n="24">incojonii mezz mes a digerì.</l>
    </lg>
    <lg n="5">
     <l n="25">Memoria, tì che con la toa sapienza</l>
     <l n="26">ti fet corr come ratt a sta pacciada,</l>
     <l n="27">fammj passà sott i oeucc tucc in sequenza</l>
     <l n="28">come denanz a on general d'armada,</l>
     <l n="29">dimm chi hin, chi no hin, che cossa varen,</l>
     <l n="30">cossa fotten al mond, cossa bozzaren!</l>
    </lg>
    <lg n="6">
     <l n="31">Prima de tucc ghe ven don Mansuett,</l>
     <l n="32">fioeu del coeugh de Monsignor Fabrizzi:</l>
     <l n="33">i stufaa de sò pader, e i polpett,</l>
     <l n="34">gh'han procuraa abbonora on benefizzi,</l>
     <l n="35">on post in Seminari e poeù ona cura</l>
     <l n="36">e per ultem on fior de prevostura.</l>
    </lg>
    <lg n="7">
     <l n="37">Adess che l'è bell lenc, la soa passion,</l>
     <l n="38">oltra quella, s'intend, de spassass via,</l>
     <l n="39">l'è de andà intorno a fà tutt i fonzion</l>
     <l n="40">per drovà el pastoral e la bosia,</l>
     <l n="41">e per fà adoss ai picch la gibigianna</l>
     <l n="42">con quell topazz in did largh ona spanna.</l>
    </lg>
    <lg n="8">
     <l n="43">Quell'olott ch'el gh'ha ai fianch, con quella trippa</l>
     <l n="44">che ghe s'giaffa i galon, l'è don Tadee,</l>
     <l n="45">on ex fraa zoccolott ch'el se ne impippa</l>
     <l n="46">de tucc i sgenadur del galatee:</l>
     <l n="47">el mond l'è sò de lu, e el lassarav corr</l>
     <l n="48">anca in presenza dell'imperator.</l>
    </lg>
    <lg n="9">
     <l n="49">Quij trii insemma in d'on gropp, don Beroald</l>
     <l n="50">don Gian Pavol Maria e don Lucrezzi,</l>
     <l n="51">hin trii panpossonon né frecc né cald:</l>
     <l n="52">pur che el Pappa e el forment staghen a prezzi,</l>
     <l n="53">no patissa i vidor, viva i moron</l>
     <l n="54">e creppa i sciori lor hin contenton.</l>
    </lg>
    <lg n="10">
     <l n="55">Quell negron losch, pelos come on demoni,</l>
     <l n="56">de per lu sol, in vesta e cappellina,</l>
     <l n="57">l'è on can de Dio, on certo don Carboni,</l>
     <l n="58">resiatt, cospetton, de man ladina:</l>
     <l n="59">l'ha cavaa pussee dent lu a man destesa</l>
     <l n="60">che nè el Bonella con la ciav inglesa;</l>
    </lg>
    <lg n="11">
     <l n="61">el gh'ha avert duu prozess, l'è staa sospes</l>
     <l n="62">on cinqu voeult de la messa; in mezz a quest</l>
     <l n="63">el gh'è a tucc i fonzion, per tucc i ges,</l>
     <l n="64">a tucc i funeral, a tucc i fest;</l>
     <l n="65">nessun le invida, ma el fa tant pagura</l>
     <l n="66">che in dove el va l'è patron lu addrittura.</l>
    </lg>
    <lg n="12">
     <l n="67">Dedree pocch pass ghe ven don Fruttuos</l>
     <l n="68">ch'el merita on poemma domà lu,</l>
     <l n="69">l'è el curat de Sant Sir, on religios</l>
     <l n="70">ver religios, on meder de virtù;</l>
     <l n="71">dove el compar l'è l'angiol del Signor,</l>
     <l n="72">l'agnell de pas che stampa on quaj favor.</l>
    </lg>
    <lg n="13">
     <l n="73">Sostegn di fiacch, confort di desgraziaa,</l>
     <l n="74">franch, tollerant, discrett, giojal, sincer,</l>
     <l n="75">caritatevol senza vanitaa,</l>
     <l n="76">prodegh pù de danee che de parer,</l>
     <l n="77">tucc el rispetten, tucc ghe voeuren ben,</l>
     <l n="78">tucc ghe fan largo come a on car de fen.</l>
    </lg>
    <lg n="14">
     <l n="79">E perchè bon fa bon, quell ch'el gh'ha arent,</l>
     <l n="80">a man drizza, che l'è el sò cappellan,</l>
     <l n="81">de desgarbaa che l'eva e sognorent</l>
     <l n="82">te l'ha faa foeura on fior de cristian,</l>
     <l n="83">disinvolt, amorevor, esemplar,</l>
     <l n="84">degn insomma de lu, degn de l'altar.</l>
    </lg>
    <lg n="15">
     <l n="85">Magher magher, longh longh, color di lòff,</l>
     <l n="86">cont in coo on borromee tutt pien de tegna</l>
     <l n="87">e ona vesta de quatter o cinqu stoff,</l>
     <l n="88">l'è chì don March, quell martor che se ingegna</l>
     <l n="89">de sollevà i miseri de la gent</l>
     <l n="90">imprestand cont el pegn al vint per cent.</l>
    </lg>
    <lg n="16">
     <l n="91">In tra quij duu che paren duu fradij,</l>
     <l n="92">sbrodolaa tucc e duu d'onc de cusina</l>
     <l n="93">e el mostacc con sù el tarter di vassij,</l>
     <l n="94">ghe ven come on pagodo della China</l>
     <l n="95">dondand i ciapp e el coo don Giorg Braghetta,</l>
     <l n="96">col collett e coj gamb color d'ughetta.</l>
    </lg>
    <lg n="17">
     <l n="97">L'è staa a Romma, l'ha faa de secrettari</l>
     <l n="98">a on Cardinal, sebben nol savess scriv;</l>
     <l n="99">per licenziall l'han faa protonotari</l>
     <l n="100">apostolich, e quest l'è el gran motiv</l>
     <l n="101">che adess el boffa pesc che nè on boffett</l>
     <l n="102">e che el va a voltra con quij bej colzett.</l>
    </lg>
    <lg n="18">
     <l n="103">Quell coj brasc in suj fianch sul gust d'on'olla</l>
     <l n="104">l'è fraa Prosper, de razza cappuscina;</l>
     <l n="105">de bon'ora el ciamaven fraa biciolla,</l>
     <l n="106">ma da chè l'è tornaa de Palestina</l>
     <l n="107">e el spara de quij loeugh ball senza fin</l>
     <l n="108">el passa per on Tulli in collarin.</l>
    </lg>
    <lg n="19">
     <l n="109">Cacciador per la vitta, ostariatt,</l>
     <l n="110">col don de Dio d'avè semper set,</l>
     <l n="111">ecco ven don Vittor del nas scarlatt,</l>
     <l n="112">l'è staa pret, poeù soldaa, poeù ancamò pret,</l>
     <l n="113">comich, fraa, vicciurin, l'è tornaa adess</l>
     <l n="114">fin che nol gh'ha de mej a dì di mess.</l>
    </lg>
    <lg n="20">
     <l n="115">Quell pret che ven bell bell, palpaa palpaa,</l>
     <l n="116">coj oeucc bass, sgonfi, pien, ross come foeugh,</l>
     <l n="117">l'è el pover abaa Ovina desgraziaa,</l>
     <l n="118">ch'el cerca tappinand de loeugh in loeugh</l>
     <l n="119">de fà sorà el dolor ch'el le bozzira</l>
     <l n="120">nè 'l pò trovà sollev per quant el gira.</l>
    </lg>
    <lg n="21">
     <l n="121">El viveva el bon pret su ona montagna</l>
     <l n="122">dessora de Scires in sul lagh d'Orta</l>
     <l n="123">quiettament cont ona soa compagna,</l>
     <l n="124">quand l'invidia del ben che l'è mai morta</l>
     <l n="125">la gh'ha scadenaa contra on becch fottuu</l>
     <l n="126">a sassinagh la pas a tutt e duu.</l>
    </lg>
    <lg n="22">
     <l n="127">L'era on pezz che on abaa de quij contorna</l>
     <l n="128">l'aveva pettaa i oeucc su la Luvisa,</l>
     <l n="129">ch'el ghe girava e barzegava intorna</l>
     <l n="130">e el ghe tendeva i ret per falla amisa,</l>
     <l n="131">ma Luvisa fedela al sò patron</l>
     <l n="132">la stava dura come on torrion.</l>
    </lg>
    <lg n="23">
     <l n="133">L'eva Luvisa ona montagnerotta,</l>
     <l n="134">in carna, fresca come ona gioncada,</l>
     <l n="135">trusciona, ressolutta, rustegotta,</l>
     <l n="136">ma d'on'anema fina, delicada,</l>
     <l n="137">capazza de quell fior de sentiment</l>
     <l n="138">che no se porta foeura di convent.</l>
    </lg>
    <lg n="24">
     <l n="139">L'abaa Ovina, leal, senza sospett</l>
     <l n="140">del malann che quell birbo ed ghe covava,</l>
     <l n="141">ogni voeulta ch'el fass on disnarett</l>
     <l n="142">o quaj pocca truscetta ed le invidava,</l>
     <l n="143">ajutand, pover omm, senza savell</l>
     <l n="144">a piantass sott ai pee el sò trabucchell.</l>
    </lg>
    <lg n="25">
     <l n="145">Chè incazzii quell'infamm de la passion,</l>
     <l n="146">del comod de vedella, de inzigalla,</l>
     <l n="147">desperaa daj refud, daj repetton,</l>
     <l n="148">da no podè nè toeulla nè impattalla,</l>
     <l n="149">negher, dannaa, gelos de tutt e duu,</l>
     <l n="150">infin poeù el gh'ha taccaa sta brugna al cuu.</l>
    </lg>
    <lg n="26">
     <l n="151">L'ha comenzaa sott via in tra i divott</l>
     <l n="152">a lassà corr di frizz contra l'Ovina,</l>
     <l n="153">qualment senza riguard d'ess sacerdott</l>
     <l n="154">el se tegniss in cà ona concubina</l>
     <l n="155">e el se accostass al santo sacrifizzi</l>
     <l n="156">col Concili de Trent in quell servizzi;</l>
    </lg>
    <lg n="27">
     <l n="157">qualment oltra al stà insemma d'ona crappa</l>
     <l n="158">el fuss on Giansenista malarbett,</l>
     <l n="159">con pocca fed in di indulgenz del Pappa,</l>
     <l n="160">e manch in la scudella de Lorett,</l>
     <l n="161">che nol credeva necessari i fraa</l>
     <l n="162">e milla coss de sta conformitaa.</l>
    </lg>
    <lg n="28">
     <l n="163">E perchè in punt de santo mormorà</l>
     <l n="164">i devott e i beatt hin fior de gent,</l>
     <l n="165">basta dagh domà el ton de comenzà,</l>
     <l n="166">han faa i coss tant polit che in d'on moment</l>
     <l n="167">la povera Luvisa e l'abaa Ovina</l>
     <l n="168">hin staa miss tutt e duu pesc che in berlina.</l>
    </lg>
    <lg n="29">
     <l n="169">In d'on moment i sciori, i picch, i pret</l>
     <l n="170">ghe s'hin revoltaa contra comè arpij,</l>
     <l n="171">gh'han sconduu i caliz, gh'han negaa i pianet,</l>
     <l n="172">gh'han saraa in faccia i ges, i sacrestij,</l>
     <l n="173">gh'han faa di satir, gh'han faa corr di sass:</l>
     <l n="174">robba, sangua d'on can! de desperass.</l>
    </lg>
    <lg n="30">
     <l n="175">Ma quest l'è anmò nagott; el traditor</l>
     <l n="176">l'è cors a compì l'opera a la Curia,</l>
     <l n="177">l'ha tant ditt, l'ha tant faa con quij Monscior,</l>
     <l n="178">ch'han spedii on orden a l'Ovina in furia</l>
     <l n="179">de lassà la Luvisa immediate</l>
     <l n="180">sott a censura de sententiae latae.</l>
    </lg>
    <lg n="31">
     <l n="181">Orfana, senza amis, senza parent,</l>
     <l n="182">mal conscia di travaj, trista, malada,</l>
     <l n="183">Luvisa tutta coeur, tutt sentiment</l>
     <l n="184">la sarav stada missa in su ona strada,</l>
     <l n="185">se l'Ovina nol fuss staa fort assee</l>
     <l n="186">de ris'ciass lu per el sò ben de lee.</l>
    </lg>
    <lg n="32">
     <l n="187">Menter però l'Ovina el se batteva</l>
     <l n="188">con tutt la forza da la soa reson,</l>
     <l n="189">sott man la Curia la ghe desponeva</l>
     <l n="190">in de l'isola d'Orta ona preson,</l>
     <l n="191">dove de nott e temp te l'ha faa mett,</l>
     <l n="192">ch'anima viva no ha savuu pù on ett.</l>
    </lg>
    <lg n="33">
     <l n="193">Ma in fin poeù el Ciel che da quell fond de torr</l>
     <l n="194">el scoltava i riclamm de l'innocenza,</l>
     <l n="195">el gh'ha dessedaa in Curia on protettor,</l>
     <l n="196">on pret dabben, ch'el s'è faa lu coscienza</l>
     <l n="197">d'andà in personna a intrequirì lu i fatt</l>
     <l n="198">e de fagh fà giustizia a tutt i patt.</l>
    </lg>
    <lg n="34">
     <l n="199">L'ha faa confront, indagin, sindacaa,</l>
     <l n="200">no l'ha badaa a viacc, spes e fadigh,</l>
     <l n="201">per arrivà a scovrì la veritaa,</l>
     <l n="202">e quand l'ha avuu cattaa el fil de l'intrigh</l>
     <l n="203">l'è cors de la Luvisa a scovrì el rest:</l>
     <l n="204">Gesus! che colp, che inconter l'è staa quest!</l>
    </lg>
    <lg n="35">
     <l n="205">El l'ha trovada la meschina in man</l>
     <l n="206">del sò assassin pù morta che nè viva,</l>
     <l n="207">senza speranza de soccors uman,</l>
     <l n="208">ch'ogni soccors uman ghe le impediva</l>
     <l n="209">l'ansia del pret de toeussela di pee,</l>
     <l n="210">de mett sott terra el sò delitt con lee.</l>
    </lg>
    <lg n="36">
     <l n="211">No l'ha volsuu pù d'olter, addrittura</l>
     <l n="212">l'ha provist ai bisogn de la Luvisa,</l>
     <l n="213">l'ha daa el sfratt a quell moster de natura,</l>
     <l n="214">l'ha illuminaa la Curia e 'l l'ha decisa</l>
     <l n="215">a ona pronta giustizia, in conclusion</l>
     <l n="216">l'ha liberaa l'Ovina de preson.</l>
    </lg>
    <lg n="37">
     <l n="217">L'eva ona nocc d'inverna di pù fosch,</l>
     <l n="218">la nocc che l'è staa miss in libertaa:</l>
     <l n="219">per i gol de quij mont, dent per quij bosch,</l>
     <l n="220">ziffolaven i vent infuriaa,</l>
     <l n="221">e sbatteven travers a rosc, a ondad</l>
     <l n="222">la nev e l'acqua giò per i vallad.</l>
    </lg>
    <lg n="38">
     <l n="223">Per i voeuj di caverna a la lontana,</l>
     <l n="224">in tra 'l rugì di turben, di torrent,</l>
     <l n="225">se sentiva el dan!... dan!... d'ona campana</l>
     <l n="226">che rebombava interpolatament,</l>
     <l n="227">e in del coeur dell'Ovina el dessedava</l>
     <l n="228">on fantasma ogni colp ch'el le scaggiava.</l>
    </lg>
    <lg n="39">
     <l n="229">Ah che pur tropp el coeur l'è ona gran spia,</l>
     <l n="230">pur tropp gh'eva on malann ch'el presentiva:</l>
     <l n="231">eren quij bott i bott de l'angonia</l>
     <l n="232">de la povera donna che moriva,</l>
     <l n="233">de Luvisa, che in punt de vessegh tolta</l>
     <l n="234">l'eva scritt ch'el vedess l'ultima volta.</l>
    </lg>
    <lg n="40">
     <l n="235">Quella meschina, tutta rassegnada</l>
     <l n="236">al tremendo viacc de l'olter mond,</l>
     <l n="237">la compagnava con la vos panada</l>
     <l n="238">i ultem orazion di moribond;</l>
     <l n="239">quand strabuffaa, moisc, convuls del frecc</l>
     <l n="240">la s'è vista el sò Ovina ai pee del lecc.</l>
    </lg>
    <lg n="41">
     <l n="241">El bon omm a on spettacol de sta sort</l>
     <l n="242">el scoppia in d'on deliri de passion,</l>
     <l n="243">el s[...] a l'autor de quella mort</l>
     <l n="244">paroll terribil de maledizion.</l>
    </lg>
   </lg>
  </body>
 </text>
</TEI>