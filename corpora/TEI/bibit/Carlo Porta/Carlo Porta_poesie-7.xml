<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 7</title>
    <author>Carlo Porta</author>
   </titleStmt>
   <extent>
    <measure unit="stanza">4</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-7</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 7</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 7</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">On pader ci gh'aveva duu fioeu,</l>
     <l n="2">ma tra quist ghe passava on gran desvari;</l>
     <l n="3">vun bravo che 'l se cunta al di d'inchoeu,</l>
     <l n="4">l'olter mezz matt, e cont el coo a l'ari</l>
     <l n="5">che dopo pensaa ai corp, l'unech sò impegn,</l>
     <l n="6">l'eva quell de vess ciall al maggior segn.</l>
    </lg>
    <lg n="2">
     <l n="7">Quand el pader l'ha vist desperaa el cas,</l>
     <l n="8">e che con tutt i sforz el fava pesg,</l>
     <l n="9">l'ha daa a trà a quij, che l'even persuas</l>
     <l n="10">de mettel via de cà in d'on quaj colesg,</l>
     <l n="11">perchè coi schoeul, e coll'emulazion</l>
     <l n="12">nol se fass brav, ma almanch mezan tapon.</l>
    </lg>
    <lg n="3">
     <l n="13">El le mett in colesg, poeù de lì a on agn,</l>
     <l n="14">sperand gran coss, el va a trovà stoo fioeu;</l>
     <l n="15">appenna là el le ved a slazà i pagn</l>
     <l n="16">in att de pissà in cort in su on pogioeu;</l>
     <l n="17">l'è restaa in mezz a quest anch soddisfaa</l>
     <l n="18">perchè appenna el l'ha vist, che l'è scapaa.</l>
    </lg>
    <lg n="4">
     <l n="19">Quand poeù l'è vegnuu giò, el pà el gh'ha ditt:</l>
     <l n="20">Perchè te see scapaa quant m'et veduu</l>
     <l n="21">(credend, che 'l sò scapà el fuss staa on profitt);</l>
     <l n="22">inscambi el ghe respond: Perchè ho creduu,</l>
     <l n="23">che pissand, tutt a on tratt el me ciapass</l>
     <l n="24">per la rianna, e el me tirass abbass.</l>
    </lg>
   </lg>
  </body>
 </text>
</TEI>