<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 64</title>
    <author>Carlo Porta</author>
   </titleStmt>
   <extent>
    <measure unit="stanza">9</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Carlo Porta_poesie-64</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 64</title>
     <author>Carlo Porta</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 64</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Musa nostrana, che te gh'ee el coeur pien</l>
     <l n="2">d'amor, de gratitudena, de stima</l>
     <l n="3">vers on sovran che te voeur tanto ben,</l>
     <l n="4">va là: digh sù quaj rima</l>
     <l n="5">col tò solet lenguagg s'cett e leal,</l>
     <l n="6">tant ch'el veda anca lu</l>
     <l n="7">l'impronta natural</l>
     <l n="8">che stampen de per tutt i sò virtù.</l>
    </lg>
    <lg n="2">
     <l n="9">sacra maistaa, la veritaa l'è vuna,</l>
     <l n="10">ma on Prenzep che se degna de sentilla</l>
     <l n="11">e de fagh ciera l'è ona tal fortuna</l>
     <l n="12">che se dà minga in milla;</l>
     <l n="13">per quell lu el god del santo don del ciel</l>
     <l n="14">d'aveghela d'arent</l>
     <l n="15">interpreta fedel</l>
     <l n="16">del batticoeur de tant million de gent.</l>
    </lg>
    <lg n="3">
     <l n="17">Per quell denanz a lu se dan de man</l>
     <l n="18">e ciappen spiret tutt i noeuv sorell,</l>
     <l n="19">gloria di nost ingegn italian,</l>
     <l n="20">e l'è giusta per quell</l>
     <l n="21">che cold bujent de tanta protezion</l>
     <l n="22">procuren in sta sira</l>
     <l n="23">de respondegh a ton</l>
     <l n="24">de quella istessa lenna ch'el ghe ispira.</l>
    </lg>
    <lg n="4">
     <l n="25">Oh quante voeult in su sti scenn l'Alfieri</l>
     <l n="26">el n'ha faa corr el fregg giò del firon</l>
     <l n="27">col depengen al viv cuntee e miseri</l>
     <l n="28">de re prepotenton!</l>
     <l n="29">Inscì per la magia di pittor</l>
     <l n="30">ona nocc fosca e negra</l>
     <l n="31">la cress forza e splendor</l>
     <l n="32">al contrappost d'ona bell'alba allegra.</l>
    </lg>
    <lg n="5">
     <l n="33">E chi sa fors che intorna del sò bust</l>
     <l n="34">nol sgoratta l'Alfieri con l'ombria,</l>
     <l n="35">e che in sto pont nol goda fors con gust</l>
     <l n="36">l'effett de sta magia!</l>
     <l n="37">Inscì spionaven i pittor antigh</l>
     <l n="38">fassaa sù in del tabar</l>
     <l n="39">l'effett di soeu fadigh</l>
     <l n="40">battend la ronda intorna ai soeu telar.</l>
    </lg>
    <lg n="6">
     <l n="41">Ah sì, sacra maistaa! la soa clemenza,</l>
     <l n="42">l'amor paterna che ghe scolda el coeur,</l>
     <l n="43">la soa giustizia, l'alta soa sapienza</l>
     <l n="44">hin i roeus, i vioeur,</l>
     <l n="45">hin el lumm de quell'alba incarnadina,</l>
     <l n="46">che corr denanz a Lu</l>
     <l n="47">a dà ona scorlidina</l>
     <l n="48">e a dessedà dal sogn tucc i virtù.</l>
    </lg>
    <lg n="7">
     <l n="49">Nun sora tutt la sentem l'importanza</l>
     <l n="50">de sto descantament e, giust per quest,</l>
     <l n="51">on dì de tanta gloria e de esultanza</l>
     <l n="52">no l'imbròjem col rest,</l>
     <l n="53">ma el sègnem anzi incoronand Golden,</l>
     <l n="54">che coll'avè retraa</l>
     <l n="55">i pù car di passion</l>
     <l n="56">l'ha appont depengiuu i sò, sacra maistaa!</l>
    </lg>
    <lg n="8">
     <l n="57">Inscì tucc quij fadigh e tucc quij spes</l>
     <l n="58">ch'emm faa, che femm e semm despost a fà</l>
     <l n="59">per mejorà i costumm del nost paes</l>
     <l n="60">ne vegnaran a dà</l>
     <l n="61">quell frutt che cerchem, ch'emm fissaa in la ment,</l>
     <l n="62">deggià che no se pò</l>
     <l n="63">rivà mej all'intent</l>
     <l n="64">che presentandegh on modell par sò.</l>
    </lg>
    <lg n="9">
     <l n="65">Adess a Lee mò Sura patronscina</l>
     <l n="66">a spiegagh al patron sti vers nostran;</l>
     <l n="67">a Lee con quella soa bella grazijna</l>
     <l n="68">a voltaghj in toscan;</l>
     <l n="69">ah sì, sacra maistaa! se Lee la voeur,</l>
     <l n="70">la pò fà che sti rimm,</l>
     <l n="71">che hin buttaa là dal coeur,</l>
     <l n="72">deventen de maross anca sublimm.</l>
    </lg>
   </lg>
  </body>
 </text>
</TEI>