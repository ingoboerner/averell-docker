<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IX</title>
    <author>Anselmo Calderoni</author>
   </titleStmt>
   <extent>
    <measure unit="stanza">7</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Anselmo Calderoni_poesie-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IX</title>
     <author>Anselmo Calderoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Benché si dica nel volgar parlare:</l>
     <l n="2">«Chi vuole amici, in pochi faccia pruova»,</l>
     <l n="3">quest'è perché si truova</l>
     <l n="4">rado che dir si possa vero amico.</l>
     <l n="5">Ma pur m'ingegnerò di dichiarare,</l>
     <l n="6">posto ch'a ciò presunzïon mi muova,</l>
     <l n="7">in questa opera nuova,</l>
     <l n="8">per lingua d'aütor moderno e antico.</l>
     <l n="9">Pognàn ch'io so che tra i datteri il fico</l>
     <l n="10">sarà il mio frutto, ma pur come araldo</l>
     <l n="11">sempre voglio esser caldo</l>
     <l n="12">in fatto e 'n detto e in ogn'atto gentile,</l>
     <l n="13">e cordiale nimico a cosa vile.</l>
    </lg>
    <lg n="2">
     <l n="14">Così come del greco fu Omero,</l>
     <l n="15">sol simil è Virgilio nel latino;</l>
     <l n="16">e Dante fiorentino</l>
     <l n="17">nobilitò questo nostro idïoma.</l>
     <l n="18">Boccaccio in prosa ed in rima sincero,</l>
     <l n="19">e ser Brunetto fulgente rubino,</l>
     <l n="20">Guido e Guido, ognun fino,</l>
     <l n="21">e Fazio, almen 'n quel che trattò di Roma,</l>
     <l n="22">Bindo Bonichi, che moral si noma,</l>
     <l n="23">Petrarca, l'Aretino e 'l Salutato</l>
     <l n="24">e molti hanno trattato,</l>
     <l n="25">oltre al greco e latino, in bel volgare:</l>
     <l n="26">or vedi a che speranza io posso stare.</l>
    </lg>
    <lg n="3">
     <l n="27">Comincio a Tulio, che altri, né io il niego,</l>
     <l n="28">dice non vuol dire altro l'amicizia</l>
     <l n="29">che con fé püerizia</l>
     <l n="30">amar l'un l'altro a utile ed onore;</l>
     <l n="31">e, come il verso suo dice «alter ego»</l>
     <l n="32">esser l'un quel ch'è l'altro sanza vizia</l>
     <l n="33">in dolcezza e in tristizia</l>
     <l n="34">ma' non partir (quest'è il suo tenore),</l>
     <l n="35">tal dice amico che mostra di fore</l>
     <l n="36">amistà, sol per trarre alle sue gueffe,</l>
     <l n="37">questo è amico da beffe;</l>
     <l n="38">ma di Scipio e di Lelio chiar dispone.</l>
     <l n="39">E qui finisco il dir di Cicerone.</l>
    </lg>
    <lg n="4">
     <l n="40">Ancor cel mostra bene il Mantovano</l>
     <l n="41">di Niso ed Urïàl l'amistà vera,</l>
     <l n="42">che, con fede sincera,</l>
     <l n="43">usciron d'Alba per trovar Enea;</l>
     <l n="44">e 'l savio acuto buon Quintilïano</l>
     <l n="45">anche ci mostra una bella matera,</l>
     <l n="46">che, dentro a Roma altera,</l>
     <l n="47">un pover con un ricco amistà avea;</l>
     <l n="48">scadde che 'l ricco i pirrati il prendea,</l>
     <l n="49">e 'l padre non lo riscotendo, e collerici</l>
     <l n="50">il vendero a' carnefici.</l>
     <l n="51">E 'l pover partì presto e ritrovollo;</l>
     <l n="52">morì in suo scambio e da morte campollo.</l>
    </lg>
    <lg n="5">
     <l n="53">E Massimo Valerio in libro quarto</l>
     <l n="54">discrive l'amistà di Gracco in Roma.</l>
     <l n="55">e più oltre ci noma</l>
     <l n="56">di Volunnio, Lucullo e Marco Antonio,</l>
     <l n="57">Servio, Terrenzio e Decio Bruto: parto</l>
     <l n="58">da' sopradetti, e vegno a maggior soma.</l>
     <l n="59">Pittagora ci noma</l>
     <l n="60">Damone e Pizia, e qui si mette il conio,</l>
     <l n="61">ché Dïonisio, peggio ch'un demonio,</l>
     <l n="62">chiese esser terzo di sì gran tesoro.</l>
     <l n="63">D'altri assai che costoro</l>
     <l n="64">potria cantar, ma qui sia presuposto</l>
     <l n="65">che quel che ne tengh'io dir son disposto.</l>
    </lg>
    <lg n="6">
     <l n="66">Io dico che noi siàn di carne e d'ossa</l>
     <l n="67">e fragili, voltando come foglia,</l>
     <l n="68">come ne vien la voglia,</l>
     <l n="69">per voluntate e quando per disdegno;</l>
     <l n="70">e l'ira toglie alla virtù la possa,</l>
     <l n="71">e convertesi in vizio per più doglia,</l>
     <l n="72">e l'amicizia spoglia,</l>
     <l n="73">e quest'è l'odio ch'è del cielo indegno.</l>
     <l n="74">Sempre fu il mondo di viziosi pregno.</l>
     <l n="75">Guarda Dario, Allessandro in testo vecchio;</l>
     <l n="76">nel nuovo sia tuo specchio:</l>
     <l n="77">Erode con Pilato eran nimici,</l>
     <l n="78">per mandarsi Gesù si fêro amici.</l>
    </lg>
    <lg n="7">
     <l n="79">Dunque, po' ch'ella vien per elezione.</l>
     <l n="80">quant'ella più si fa ferma e costante,</l>
     <l n="81">da non esser fallante,</l>
     <l n="82">la più vera dirotti sanza dubbio.</l>
     <l n="83">Il sommo Iddio ha questa condizione:</l>
     <l n="84">che di tutti i suoi amici è ver amante,</l>
     <l n="85">in ponente e levante</l>
     <l n="86">gli scampa, in Nilo, in mare ed in Danubio;</l>
     <l n="87">alfin gli avolge al suo celeste subio,</l>
     <l n="88">dove in eterno si vive in diletto.</l>
     <l n="89">Io conchiudo in efetto</l>
     <l n="90">che l'amicizia di Dio sie perfetta,</l>
     <l n="91">né mai fallace; sì, ogn'altra setta.</l>
     <l n="92">— Io credo aver dimostro assai aperto</l>
     <l n="93">in pochi versi quel che si propone,</l>
     <l n="94">non con openïone</l>
     <l n="95">d'avere il palio (questo ti ramenti),</l>
     <l n="96">ma per esser del numer de' correnti.</l>
    </lg>
   </lg>
  </body>
 </text>
</TEI>