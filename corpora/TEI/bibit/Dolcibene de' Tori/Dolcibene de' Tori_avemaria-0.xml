<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Avemaria - 0</title>
    <author>Dolcibene de' Tori</author>
   </titleStmt>
   <extent>
    <measure unit="stanza">1</measure>
    <measure unit="line">228</measure>
   </extent>
   <publicationStmt>
    <publisher>UNED University</publisher>
    <idno>Dolcibene de' Tori_avemaria-0</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Avemaria - 0</title>
     <author>Dolcibene de' Tori</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Avemaria - 0</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ave, &lt;o&gt; grolïosa Virgo pia,</l>
     <l n="2">Madre di Cristo, Vergine Maria.</l>
     <l n="3">A te ricorro, come peccatore,</l>
     <l n="4">ché preghi il tuo Figliuol per lo suo amore</l>
     <l n="5">che non riguardi al mio gran peccato</l>
     <l n="6">ch'i' ho commesso poi ch'io fui nato.</l>
     <l n="7">Pregalo, Madre, ched e' mi perdoni:</l>
     <l n="8">divotamente il dico ginocchioni;</l>
     <l n="9">ch'i' ho peccato in mal dire e in mal fare,</l>
     <l n="10">e alla morte veggiomi appressare.</l>
     <l n="11">Or mi conforta, Madre, al mio bisogno,</l>
     <l n="12">ché l'altra notte i' feci un crudel sogno:</l>
     <l n="13">ché mi parea ch'i' fossi portato</l>
     <l n="14">al mio avello e dentro sotterrato;</l>
     <l n="15">e poscia mi destai sì pauroso</l>
     <l n="16">che stato son d'allora in qua pensoso,</l>
     <l n="17">ché io sono certo che io debbo morire.</l>
     <l n="18">Però ti prego che mi deggi udire,</l>
     <l n="19">ch'i' ho speranza che mi aiuterai,</l>
     <l n="20">sì ch'allo 'nferno non andrò giammai;</l>
     <l n="21">ché 'l Figliuolo è tanto grazïoso</l>
     <l n="22">che grazia ti farà del mio riposo;</l>
     <l n="23">ché sai ch'i' venni a vedere oltramare</l>
     <l n="24">le case dove stesti ad abitare,</l>
     <l n="25">e in più luoghi fui là in Egitto,</l>
     <l n="26">ch'a raccontarlo saria lungo iscritto.</l>
     <l n="27">Ma pur dirò in parte a tutti quanti</l>
     <l n="28">com'io cercai di molti luoghi santi.</l>
     <l n="29">Presso a Damasco fu' a diciotto miglia,</l>
     <l n="30">dove trovai una gran maraviglia:</l>
     <l n="31">Santa Maria di Sardena dipinta,</l>
     <l n="32">che geme l'olio sanza cosa infinta.</l>
     <l n="33">E andamene a quel monte presso al mare,</l>
     <l n="34">là dove Cristo il popol fé mangiare,</l>
     <l n="35">di cinque pani e due pesci saziati,</l>
     <l n="36">ch'erano istati cotanti affamati.</l>
     <l n="37">Apresso fui dov'el chiamò cotanto</l>
     <l n="38">gli apostoli nel mar con ciascun santo,</l>
     <l n="39">e su per l'acqua andò sanza bagnarsi;</l>
     <l n="40">con Pietro stette un pezzo a favellarsi.</l>
     <l n="41">Cafarnaum trovai e Nazzarette</l>
     <l n="42">e 'l monte di Tabòr, ov'egli stette.</l>
     <l n="43">E vidi dove fosti annunzïata</l>
     <l n="44">da l'angel Gabbrïello e salutata.</l>
     <l n="45">E fu' al pozzo ove Gesù a sedere</l>
     <l n="46">a la Sammaritana chiese bere.</l>
     <l n="47">Canaan Galilea è in quel cammino,</l>
     <l n="48">dove 'l miracol fé dell'acqua vino.</l>
     <l n="49">Po' me n'andai a quel castel disfatto</l>
     <l n="50">dove 'l Batista fu di pregion tratto;</l>
     <l n="51">Sebastia ha nome quel castel ch'io dico,</l>
     <l n="52">e par bene, a vedere, vecchio e antico.</l>
     <l n="53">E vidi là dov'el fu dicollato,</l>
     <l n="54">e ivi stetti e piansivi buon dato.</l>
     <l n="55">E nella valle fui di Mambrïella,</l>
     <l n="56">che già fuvvi fondata una cappella</l>
     <l n="57">dove sepolto fu Abraam e Sara,</l>
     <l n="58">che fu sua moglie e donna molto cara,</l>
     <l n="59">Isaac, Giacob, e dodici a un'otta</l>
     <l n="60">che fur riposti e messi in una grotta.</l>
     <l n="61">E ivi presso è chiamato Ebrone,</l>
     <l n="62">dove fé ldio il primo nostro padrone</l>
     <l n="63">Adamo, ed Eva, che 'n quel luogo nacque.</l>
     <l n="64">Poi di veder più oltre ancor mi piacque,</l>
     <l n="65">però che mi parca bene mill'anni</l>
     <l n="66">ch'io fossi dove stette san Giovanni.</l>
     <l n="67">Andai là dove fece penitenza,</l>
     <l n="68">ma d'esser morto v'ebbi gran temenza,</l>
     <l n="69">quando mi vidi in luogo tanto strano:</l>
     <l n="70">e con paura andai al fiume Giordano,</l>
     <l n="71">e quivi immantanente mi spogliai</l>
     <l n="72">e in quell'acqua tutto mi bagnai.</l>
     <l n="73">Po' n'andai in sul monte la mattina,</l>
     <l n="74">là dove Cristo fé la quarantina,</l>
     <l n="75">e ivi non mangiai tutto quel giorno;</l>
     <l n="76">po' feci in sulla strada mio ritorno.</l>
     <l n="77">E camminando andai a un castello:</l>
     <l n="78">Bettania ha nome, e vidivi uno avello,</l>
     <l n="79">là dove Lazzaro fu sotterrato</l>
     <l n="80">e Cristo nel cavò risucitato.</l>
     <l n="81">E fui in Belïem, là dove nacque</l>
     <l n="82">il nostro Salvador, com'a lui piacque.</l>
     <l n="83">Il luogo vidi ancora ch'i' non v'ho detto,</l>
     <l n="84">dove un giudeo prese il cataletto</l>
     <l n="85">quando portata fosti a sotterrare,</l>
     <l n="86">che le man li facesti ivi seccare.</l>
     <l n="87">La val di Giosaffà allor passai</l>
     <l n="88">e Te Deum laudamus vi cantai,</l>
     <l n="89">perch'io vi trovai tua sepoltura,</l>
     <l n="90">che mai non ebbi così gran ventura;</l>
     <l n="91">e era sotterra cinquanta scaglioni,</l>
     <l n="92">i qua' più volte iscesi ginocchioni.</l>
     <l n="93">E poi andai a veder Galilea</l>
     <l n="94">per una strada faticosa e rea.</l>
     <l n="95">E dirizzâmi a monte Uliveto,</l>
     <l n="96">e giunsi in su quel poggio sano e lieto.</l>
     <l n="97">E vidi dove Cristo amaestrava</l>
     <l n="98">gli apostoli, e 'l luogo ov'egli stava;</l>
     <l n="99">ed èvvi ancora la citerna e 'l chiostro</l>
     <l n="100">dove dettòe e fece il Paternostro.</l>
     <l n="101">E ivi più suso un poco fui menato</l>
     <l n="102">dov'elli in ciel salì risucitato.</l>
     <l n="103">Ancora vi cantai il Credo in Deo</l>
     <l n="104">pur per dispetto di ciascun giudeo;</l>
     <l n="105">ch'io m'azzuffai con uno in quel vïaggio</l>
     <l n="106">ed ebbi della zuffa gran vantaggio;</l>
     <l n="107">e perch'el dicea mal del nostro Cristo,</l>
     <l n="108">il feci Cogl'ingoffi molto tristo.</l>
     <l n="109">Un altro luogo andai anco a vedere,</l>
     <l n="110">là dove Cristo si volle dolere,</l>
     <l n="111">e indi la città si vide tutta;</l>
     <l n="112">piangendo disse: &lt;Ancora fia distrutta! &gt;.</l>
     <l n="113">E poi iscesi giù per una piaggia</l>
     <l n="114">ad altro luogo c'ha nome Beffaggia,</l>
     <l n="115">dov'el salì domenica d'ulivo</l>
     <l n="116">in sul somiero, sì com'io discrivo.</l>
     <l n="117">Stetti a Gerusalem presso a uno mese,</l>
     <l n="118">cercato ch'ebbi parte del paese.</l>
     <l n="119">In prima fui a quella chiesa santa</l>
     <l n="120">dove sant'Anna fece la tua pianta.</l>
     <l n="121">Di notte entrai a compagnia d'un frate</l>
     <l n="122">e guadagnai da trenta bastonate;</l>
     <l n="123">e frate Valentin fu mio compagno</l>
     <l n="124">ed ebbe la sua parte del guadagno;</l>
     <l n="125">e presso ch'i' non vi fu' mort'a ghiado,</l>
     <l n="126">perch'è de' Saracini il vescovado.</l>
     <l n="127">Partïmi doloroso una mattina;</l>
     <l n="128">e con gran sete venni a la Pescina,</l>
     <l n="129">dove si dice, e credol per lo fermo,</l>
     <l n="130">ch'ogn'anno vi si sana entro uno infermo.</l>
     <l n="131">Poi me n'andai al tempio Salamone,</l>
     <l n="132">dove portasti Cristo a Simïone;</l>
     <l n="133">ed ivi dentro non si puote entrare:</l>
     <l n="134">chi è cristian conviengli rinnegare.</l>
     <l n="135">E com'io il seppi, mi parti' di botto,</l>
     <l n="136">fuggendo per la strada più ch'al trotto;</l>
     <l n="137">e riposâmi poi, perch'era lasso,</l>
     <l n="138">a la casa che fu di Caïfasso.</l>
     <l n="139">Quella d'Erode è iviritta allato,</l>
     <l n="140">apresso quella d'Anna e di Pilato.</l>
     <l n="141">La casa di Simon v'era ancor presso,</l>
     <l n="142">là dove Cristo il visitava spesso.</l>
     <l n="143">E vidi là dove la Maddalena</l>
     <l n="144">li lavò i piedi, lagrimando, a cena.</l>
     <l n="145">E fui a quella grotta ove adorava</l>
     <l n="146">il tuo Figliuol, quando nascoso stava.</l>
     <l n="147">E quivi è l'orto là ov'el fu preso,</l>
     <l n="148">quando da Giuda fu cotanto offeso.</l>
     <l n="149">E vidi dove Pietro il rinnegò</l>
     <l n="150">prima tre volte che 'l gallo cantò.</l>
     <l n="151">E vidi il luogo ov'el fu giudicato</l>
     <l n="152">a morte, in sulla croce chiavellato.</l>
     <l n="153">Po' me n'andai a monte Calvaro,</l>
     <l n="154">dove i Giudei il tuo Figliuol menaro.</l>
     <l n="155">E vidi là dove tu lo scontrasti,</l>
     <l n="156">E co·la croce in collo l'abbracciasti,</l>
     <l n="157">dicendo: “Omè, ch'i' non ti posso atare,</l>
     <l n="158">ch'i' son cacciata, e ciascun mi vuol dare!</l>
     <l n="159">E veggio ancora che ci son di quelli</l>
     <l n="160">che t'han pelata la barba e' capelli;</l>
     <l n="161">e veggio le tue carni insanguinate,</l>
     <l n="162">livide e guaste e tutte maculate.</l>
     <l n="163">Quando ti vidi porre in su la croce,</l>
     <l n="164">i' piansi con istrida ad alta boce;</l>
     <l n="165">e molti mi diceano in sulla piazza:</l>
     <l n="166">'Tìrati indietro: e' par che tu sia pazza!'.</l>
     <l n="167">Quando udi' chiavar le dolci mani</l>
     <l n="168">da que' Giudei e dispietati cani,</l>
     <l n="169">allora caddi in terra tramortita</l>
     <l n="170">e parvemi passar di questa vita;</l>
     <l n="171">e così stetti ben presso a tre ore,</l>
     <l n="172">che non mi risenti' per lo dolore.</l>
     <l n="173">E com'io fu' sollevata a sedere,</l>
     <l n="174">io udi' che tu chiedesti bere.</l>
     <l n="175">Allora in piè con furor mi levai,</l>
     <l n="176">e' panni e 'l volto tutto mi stracciai.</l>
     <l n="177">Quando vidi la canna co·la spugna,</l>
     <l n="178">diêmi nel volto forte colle pugna.</l>
     <l n="179">Un chiovo ne' tuoi piei era confitto;</l>
     <l n="180">già non potevi più, sì eri afflitto.</l>
     <l n="181">Allora dissi: ‘Dolce Figliuol mio,</l>
     <l n="182">in tuo scambio costassù foss'io!’.</l>
     <l n="183">Alquanto allora gli tuoi occhi alzasti</l>
     <l n="184">e a Giovanni mi raccomandasti.</l>
     <l n="185">E quando udi' che tu dicesti: ‘Madre,</l>
     <l n="186">i' son presso che morto e vonne al Padre’,</l>
     <l n="187">allora dissi: ‘Io son la tua Maria:</l>
     <l n="188">non mi lasciar tra questa gente ria</l>
     <l n="189">e menami con teco al Creatore,</l>
     <l n="190">ch'io non rimagna qui con tal dolore’.</l>
     <l n="191">Allora il viso al petto ebbe chinato,</l>
     <l n="192">ond'io cognobbi che n'era ito il fiato.</l>
     <l n="193">Pensate s'io ebbi gran dolore,</l>
     <l n="194">vedendo morto così il mio amore.</l>
     <l n="195">E quivi stetti presso ch'alla sera,</l>
     <l n="196">ch'i' vidi la sua faccia tutta nera,</l>
     <l n="197">aspettando che fosse ischïavato;</l>
     <l n="198">venne Longino e diègli nel costato.</l>
     <l n="199">Poi lo ricorsi morto nelle braccia,</l>
     <l n="200">baciando con gran pianto la sua faccia;</l>
     <l n="201">la bocca puosi al fianco, a la ferita,</l>
     <l n="202">fioca piangendo, ch'appena er'udita.</l>
     <l n="203">E tanto il duol cresceva e raddoppiava</l>
     <l n="204">che quasi il cuore in corpo mi scoppiava;</l>
     <l n="205">e non poteva più, tant'era stanca:</l>
     <l n="206">la vita m'era quasi tutta manca.</l>
     <l n="207">Io abbracciava quell'altre Marie,</l>
     <l n="208">dicendo lor: ‘Dolci sirocchie mie,</l>
     <l n="209">con quanta pena l'avea allevato!</l>
     <l n="210">Or l'hanno morto a torto e crucïato!</l>
     <l n="211">E donna mi credeva esser maggiore</l>
     <l n="212">che fosse al mondo, e truovomi minore;</l>
     <l n="213">e oggi sono la più isconsolata</l>
     <l n="214">che fusse mai in questo mondo nata’.</l>
     <l n="215">E quando il vidi metter ne lo avello,</l>
     <l n="216">presilo stretto e volli star con ello.</l>
     <l n="217">Gioseppo e Niccodemo mi pigliava,</l>
     <l n="218">e ciaschedun con meco lagrimava;</l>
     <l n="219">e delle braccia a forza mel cavaro</l>
     <l n="220">ed a monte Sïon me ne menaro;</l>
     <l n="221">ed ivi entrai in casa di Giovanni,</l>
     <l n="222">col quale stetti poscia tredici anni.</l>
     <l n="223">Però perdona a questo peccatore,</l>
     <l n="224">dacché vuole esser nostro servidore,</l>
     <l n="225">lo quale è chiamato messer Dolcibene,</l>
     <l n="226">si ch'allo inferno rio non abbi pene,</l>
     <l n="227">però che m'ha promesso e m'ha giurato</l>
     <l n="228">ch'egli è pentuto d'ogni suo peccato”.</l>
    </lg>
   </lg>
  </body>
 </text>
</TEI>