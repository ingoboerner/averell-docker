<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 90 </title>
    <author>Cino da Pistoia</author>
   </titleStmt>
   <extent>
    <measure unit="stanza">15</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Cino da Pistoia_poesie-90</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 90 </title>
     <author>Cino da Pistoia</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 90 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">S'io ismagato sono ed infralito</l>
     <l n="2">non ve ne fate, genti, maraviglia;</l>
     <l n="3">ma miracol vi sembri solamente</l>
    </lg>
    <lg n="2">
     <l n="4">com'io non son già de la mente uscito:</l>
     <l n="5">in tal maniera la morte mi piglia</l>
     <l n="6">ed assalisce subitanamente,</l>
    </lg>
    <lg n="3">
     <l n="7">che l'alma non consente</l>
     <l n="8">per nulla guisa di voler morire;</l>
     <l n="9">ma 'l corpo mio per pena disentire</l>
     <l n="10">la chiede quanto può senza dimora.</l>
     <l n="11">Di ciò, lasso, ad ogn'ora</l>
     <l n="12">crescere sento fra me stesso guerra,</l>
     <l n="13">però che non diserra</l>
     <l n="14">la Morte di voler ch'i' testé mora.</l>
     <l n="15">Così m'avien per non veder l'augella</l>
     <l n="16">di cui non ebbi, gran tempo è, novella.</l>
    </lg>
    <lg n="4">
     <l n="17">Quando l'anima mia e 'l corpo e 'l core</l>
     <l n="18">guerreggiano insieme per la morte,</l>
     <l n="19">che qual l'adasta e qual pur la disia,</l>
    </lg>
    <lg n="5">
     <l n="20">sovra me sento venire un tremore,</l>
     <l n="21">che per le membra distende sì forte</l>
     <l n="22">ch'io non saccio in qual parte mi sia;</l>
    </lg>
    <lg n="6">
     <l n="23">ma allor la donna mia</l>
     <l n="24">per mia salute ricorro a vedere,</l>
     <l n="25">la cui ombra giuliva fa sparere</l>
     <l n="26">ogni fantasma che addosso mi greva;</l>
     <l n="27">d'ogni gravor m'alleva</l>
     <l n="28">lo suo gentile aspetto vertudioso,</l>
     <l n="29">che mi fa star gioioso;</l>
     <l n="30">però, membrando ciò, testé m'aggreva</l>
     <l n="31">ch'aver non posso tuttor tal conforto;</l>
     <l n="32">dunque sarebbe me' ch'io fosse morto.</l>
    </lg>
    <lg n="7">
     <l n="33">Di morir tengo, col corpo mio, parte;</l>
     <l n="34">ché non avrei se non minor tormento,</l>
     <l n="35">ch'i' aggia stando sanza veder lei.</l>
    </lg>
    <lg n="8">
     <l n="36">Deh, travagliar mi potess'io per arte</l>
     <l n="37">e gire a lei per contar ciò ch'io sento</l>
     <l n="38">o per vederla, ch'altro non vorrei!</l>
    </lg>
    <lg n="9">
     <l n="39">Piangendo le direi:</l>
     <l n="40">«Donna, venuto son per veder voi;</l>
     <l n="41">ch'altro che pena non senti', da poi</l>
     <l n="42">ch'io non vidi la vostra alma figura.</l>
     <l n="43">Menato m'ha ventura</l>
     <l n="44">a veder voi cui mia vita richiede:</l>
     <l n="45">certo, in me si vede</l>
     <l n="46">pietà visibil, se porrete cura</l>
     <l n="47">ciò che vi mostra 'l mio smagato viso,</l>
     <l n="48">che mostra fuor come Amor m'ha conquiso».</l>
    </lg>
    <lg n="10">
     <l n="49">Quando io penso a mia leggera vita</l>
     <l n="50">che per veder madonna si mantene,</l>
     <l n="51">cagione él dà per che io sto gravoso;</l>
    </lg>
    <lg n="11">
     <l n="52">lo gaio tempo di presente invita</l>
     <l n="53">per la fresca verzura a gioia e bene</l>
     <l n="54">chi si sente aver core disioso;</l>
    </lg>
    <lg n="12">
     <l n="55">ciascheduno amoroso</l>
     <l n="56">va per veder quella donna che ama:</l>
     <l n="57">e ciò vedendo, l'alma mia s'inflama</l>
     <l n="58">tanto ch'ella non puote star in pace;</l>
     <l n="59">col cor lamento face,</l>
     <l n="60">e dice: «Lassa! che sarà di meve?».</l>
     <l n="61">Lo core dice: «Fie tua vita greve,</l>
     <l n="62">secondamente ch'al nostro amor piace».</l>
     <l n="63">Volesse Dio ch'avante ch'io morisse,</l>
     <l n="64">la vedess'io, che consolato gisse!</l>
    </lg>
    <lg n="13">
     <l n="65">Da parte di Pietà, prego ciascuno</l>
     <l n="66">che la mia pena e 'l mio tormento aude,</l>
     <l n="67">che preghi Dio che mi faccia finire;</l>
    </lg>
    <lg n="14">
     <l n="68">ché di morir ne lo stato ov'io sono,</l>
     <l n="69">mi conterei in gran pregio ed in laude,</l>
     <l n="70">poi ch'io morrei sol per Amor servire.</l>
    </lg>
    <lg n="15">
     <l n="71">Di me poria dire</l>
     <l n="72">ch'io fui d'Amor fin da giovane etate;</l>
     <l n="73">e stando sol nella sua potestate,</l>
     <l n="74">per non veder mia donna morto fosse:</l>
     <l n="75">e come Amor m'addosse</l>
     <l n="76">direi a quei che sono innamorati,</l>
     <l n="77">d'esta vita passati,</l>
     <l n="78">laudando 'l gran piacer ch'amor mi mosse,</l>
     <l n="79">e credereimi solamente fare</l>
     <l n="80">ogn'anima di ciò maravigliare.</l>
    </lg>
   </lg>
  </body>
 </text>
</TEI>