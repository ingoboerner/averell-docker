<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 73 </title>
    <author>Cino da Pistoia</author>
   </titleStmt>
   <extent>
    <measure unit="stanza">15</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Cino da Pistoia_poesie-73</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 73 </title>
     <author>Cino da Pistoia</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 73 </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io non posso celar lo mio dolore,</l>
     <l n="2">poi ch'esser mi conven di for dolente,</l>
     <l n="3">com'è l'anima mia dentr'al suo loco;</l>
    </lg>
    <lg n="2">
     <l n="4">ché quando Amor mi si mise nel core,</l>
     <l n="5">e' mi si puose davanti a la mente</l>
     <l n="6">con que' pensier' che poi vi dormîr poco,</l>
    </lg>
    <lg n="3">
     <l n="7">ma sovente mi rinforza lo foco,</l>
     <l n="8">parlando del dolor, del qual son nati,</l>
     <l n="9">con quelli sconsolati</l>
     <l n="10">sospiri, che, per lor grand'abbondanza,</l>
     <l n="11">vincon la mia possanza</l>
     <l n="12">vegnendo con tremor tosto di fore,</l>
     <l n="13">quando mi fa membrar madonna Amore.</l>
    </lg>
    <lg n="4">
     <l n="14">Lo imaginar dolente che m'ancide,</l>
     <l n="15">davanti mi dipinge ogni martiro</l>
     <l n="16">ch'i' debbo, infin ch'avrò vita, soffrire;</l>
    </lg>
    <lg n="5">
     <l n="17">la mia natura combatte e divide</l>
     <l n="18">Morte ch'i' veggio là ovunqu'eo mi giro,</l>
     <l n="19">che seco se ne vuol l'anima gire;</l>
    </lg>
    <lg n="6">
     <l n="20">ch'Amor, ch'a lato le venne a ferire</l>
     <l n="21">in tal guisa il meo cor, che si morìo,</l>
     <l n="22">non le lassò disio</l>
     <l n="23">ch'aggia virtù di consolarla mai,</l>
     <l n="24">ch'allor ch'io risguardai</l>
     <l n="25">la donna mia che Pietate uccise,</l>
     <l n="26">Morte da poi negli occhi mi si mise.</l>
    </lg>
    <lg n="7">
     <l n="27">Per l'accidente che vince natura</l>
     <l n="28">ne la guerra d'Amor, trovo sconfitta</l>
     <l n="29">la mia virtù che non ha alcun sostegno.</l>
    </lg>
    <lg n="8">
     <l n="30">Novi color' per la mia faccia oscura,</l>
     <l n="31">fòra per li occhi miei lagrime gitta;</l>
     <l n="32">allor credo passar ne l'altro regno.</l>
    </lg>
    <lg n="9">
     <l n="33">Lasso! vedendo ciò, spesso divegno,</l>
     <l n="34">per simiglianza, in figura d'uom morto,</l>
     <l n="35">piangendo quel conforto</l>
     <l n="36">ch'i' trovo ne la morte solamente;</l>
     <l n="37">ch'ancor naturalmente</l>
     <l n="38">per la ragion mi dolesse 'l morire,</l>
     <l n="39">parriami 'n quel dolor gioia sentire.</l>
    </lg>
    <lg n="10">
     <l n="40">Quando la mente talor si rifida,</l>
     <l n="41">entra madonna ne li pensier' miei,</l>
     <l n="42">che mantenente sospiri si fanno;</l>
    </lg>
    <lg n="11">
     <l n="43">svegliasi Amor co la voce che grida:</l>
     <l n="44">«Fuggite, spiritelli, ecco colei</l>
     <l n="45">per cui martiri le vostre membra hanno».</l>
    </lg>
    <lg n="12">
     <l n="46">Com'io rimango, quando se ne vanno!</l>
     <l n="47">Chi udisse un di que' che campan, pui,</l>
     <l n="48">contare per colui</l>
     <l n="49">che riman morto senza compagnia,</l>
     <l n="50">certo già non saria</l>
     <l n="51">tanto crudel, che non piangesse allora,</l>
     <l n="52">in quanto sono umana criatura.</l>
    </lg>
    <lg n="13">
     <l n="53">Canzone, i' t'ho di lagrime assemprata,</l>
     <l n="54">e scritta ne la trist'anima mia,</l>
     <l n="55">che seco ne la morte te n'andrai;</l>
    </lg>
    <lg n="14">
     <l n="56">e qui starai da gente scompagnata,</l>
     <l n="57">e fuggirai dove sollazzo sia,</l>
     <l n="58">secondo le parole che tu hai.</l>
    </lg>
    <lg n="15">
     <l n="59">Se gentil cor ti legge, il pregherai</l>
     <l n="60">ch'a quella donna, per lo cui valore</l>
     <l n="61">m'ha sì disfatto Amore,</l>
     <l n="62">ti meni con fidanza che t'intenda</l>
     <l n="63">e che 'l dir non l'offenda.</l>
     <l n="64">Tu vedrai, solo al nome ch'a lei spiace,</l>
     <l n="65">quel che de l'altra mia persona face.</l>
    </lg>
   </lg>
  </body>
 </text>
</TEI>