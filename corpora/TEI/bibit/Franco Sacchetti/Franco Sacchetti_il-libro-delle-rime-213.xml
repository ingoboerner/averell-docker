<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 213</title>
    <author>Franco Sacchetti</author>
   </titleStmt>
   <extent>
    <measure unit="stanza">5</measure>
    <measure unit="line">69</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-213</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 213</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 213</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Cari signor, collegi e consolari,</l>
     <l n="2">che tra gl'incendi, romori e ruine</l>
     <l n="3">la republica aveste nelle braccia;</l>
     <l n="4">mirate i giorni preteriti amari,</l>
     <l n="5">che furon tutti essempli e discipline</l>
     <l n="6">di Que' che vuol ch'ognuno in pace giaccia.</l>
     <l n="7">Certo, mirando nella vostra faccia,</l>
     <l n="8">veggio risurta la Prudenza degna,</l>
     <l n="9">che con saggio consiglio altrui governa.</l>
     <l n="10">Non è chi 'l ver discerna</l>
     <l n="11">nel loco dove questa virtù manca.</l>
     <l n="12">Gittata la trovaste da man manca;</l>
     <l n="13">or con voi siede e regna.</l>
     <l n="14">Seguitela, per Dio, ché vostra pace</l>
     <l n="15">con seco porta, ed ogni ben verace.</l>
    </lg>
    <lg n="2">
     <l n="16">	Rimessa avete la Giustizia santa</l>
     <l n="17">ne la sua seggia, che vi dà ragione</l>
     <l n="18">e verità contra le false guance.</l>
     <l n="19">Questa giacea lebbrosa tutta quanta,</l>
     <l n="20">povera, nuda, cieca ed in prigione,</l>
     <l n="21">la spada rotta, e 'n terra le bilance.</l>
     <l n="22">Spezzate son da voi le inique lance,</l>
     <l n="23">che potevan offender gli inocenti,</l>
     <l n="24">e spento ogni veleno, e svelta l'erba</l>
     <l n="25">di condizion superba,</l>
     <l n="26">e de la vile diradicato il seme.</l>
     <l n="27">Del vostro stato omai alcun non teme,</l>
     <l n="28">perché mezzane genti</l>
     <l n="29">reggon, ed ogni mezzo sempre essalta;</l>
     <l n="30">dal mezzo quasi mai non vien difalta.</l>
    </lg>
    <lg n="3">
     <l n="31">	La Temperanza, che fa l'uom morale</l>
     <l n="32">e dà il modo al viver con costume,</l>
     <l n="33">nelle porcine stalle era condotta;</l>
     <l n="34">questa ne l'ultima ora era, mortale,</l>
     <l n="35">e voi con chiaro e valoroso lume</l>
     <l n="36">l'avete tratta di sì trista grotta,</l>
     <l n="37">specchiando in lei la vostra mente dotta,</l>
     <l n="38">onde soverchia turbazione o ira</l>
     <l n="39">o sfrenato apetito non v'accende.</l>
     <l n="40">Per questa si diffende</l>
     <l n="41">l'alma, il corpo ed ogni ben terreno:</l>
     <l n="42">dove non regna, ogni signor vien meno.</l>
     <l n="43">Ben giunse a questa mira</l>
     <l n="44">Sardanapalo e Roboam e molti,</l>
     <l n="45">ch'a seguir le lor voglie furon stolti.</l>
    </lg>
    <lg n="4">
     <l n="46">	La costante virtù somma, Fortezza,</l>
     <l n="47">ch'avea perdute tutte le sue membra,</l>
     <l n="48">sanata avete, e messa nel suo loco.</l>
     <l n="49">Sanza costei non può esser fermezza;</l>
     <l n="50">sanza costei riposo non s'assembra;</l>
     <l n="51">sanza costei ciascun rettor può poco.</l>
     <l n="52">S'io dico il vero, il sa chi vide il gioco</l>
     <l n="53">già de' maggiori e de' minor, da poi</l>
     <l n="54">che si e no, fa e disfà in un punto</l>
     <l n="55">seguivan sanza punto.</l>
     <l n="56">Se que' che regge non s'attiene a questa,</l>
     <l n="57">qual è maggiore a' popoli tempesta?</l>
     <l n="58">Dunque, s'io penso a voi,</l>
     <l n="59">terra inferma e stato sanza legge</l>
     <l n="60">per voi con forma si mantiene e regge.</l>
    </lg>
    <lg n="5">
     <l n="61">	Canzon, a' mie' signor ti rapresenta,</l>
     <l n="62">e con lor ti ralegra, come quelli</l>
     <l n="63">che drieto a ria fortuna han dolce tempo.</l>
     <l n="64">Umilemente a ciaschedun ramenta</l>
     <l n="65">che tutti i buoni faccian lor fratelli,</l>
     <l n="66">e faccia ben chi può, quand'egli ha 'l tempo.</l>
     <l n="67">Pruova ne fa il tempo,</l>
     <l n="68">ché tal d'offender ebbe il laccio teso,</l>
     <l n="69">che poi da quello è giustamente preso.</l>
    </lg>
   </lg>
  </body>
 </text>
</TEI>