<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 169</title>
    <author>Franco Sacchetti</author>
   </titleStmt>
   <extent>
    <measure unit="stanza">8</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-169</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 169</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 169</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Fugga, chi sa, dove non regni morte,</l>
     <l n="2">e non si fugga chi aspetta soccorso,</l>
     <l n="3">po' che la morte sì 'l mondo spaventa.</l>
     <l n="4">O turba umana, è nova questa sorte?</l>
     <l n="5">Non fu trafitto Adamo da tal morso?</l>
     <l n="6">E ciaschedun convien che così senta.</l>
     <l n="7">Sapriemi dir chi più qui s'argomenta,</l>
     <l n="8">se mai nessun poté fuggir da questa?</l>
     <l n="9">Fuggì mortal tempesta</l>
     <l n="10">Abràm, Isàch, Iacòb e Moisè,</l>
     <l n="11">Aaron e Iosèph e Iosuè,</l>
     <l n="12">Maccabeo, Sangàr e Gedeone,</l>
     <l n="13">Davìd e Salamone,</l>
     <l n="14">Isaia, Ezechielle,</l>
     <l n="15">Ieremia, Eliseo e Danielle?</l>
     <l n="16">E qual già mai fu ne la vecchia legge,</l>
     <l n="17">che non venisse a tal condizione?</l>
     <l n="18">Nessun vivo si legge,</l>
     <l n="19">se già non fosse Enoch con Elia,</l>
     <l n="20">che son là dove a Dio s'offese in pria.</l>
    </lg>
    <lg n="2">
     <l n="21">	La sapienza di que' Greci sette</l>
     <l n="22">mostrò lor tanto che tenesson vita?</l>
     <l n="23">O 'l filosofo grande sì perfetto,</l>
     <l n="24">o chi 'l seguì, o più diverse sette,</l>
     <l n="25">Pittagorici, Stoici, o l'infinita</l>
     <l n="26">d'Ercole forza venne a tale stretto?</l>
     <l n="27">Ebbe Dedalo in arte qui effetto?</l>
     <l n="28">Difesesi Avicenna o Ipocràte,</l>
     <l n="29">grandezza o potestate</l>
     <l n="30">ch'avesse Nino o Alessandro o Xerse?</l>
     <l n="31">La ricchezza di Dario e le diverse</l>
     <l n="32">voglie de l'oro ch'ebbe Crasso e Mida,</l>
     <l n="33">e chi più ebbe fida</l>
     <l n="34">ne le divizie voglia,</l>
     <l n="35">poté ricomperarsi da tal doglia?</l>
     <l n="36">Campò il suono Anfione o Orfeo?</l>
     <l n="37">Campò Virgilio o Tulio queste strida</l>
     <l n="38">Alfonso o Tolomeo?</l>
     <l n="39">O ciò che fe' Annibàl e l'Affricano</l>
     <l n="40">o Cesar o Pompeo o Ottaviano?</l>
    </lg>
    <lg n="3">
     <l n="41">	Non venne a morte l'alto Re superno</l>
     <l n="42">che è somma vita? E noi tutti mortali</l>
     <l n="43">cerchiam pur vita ov'ogni vita more!</l>
     <l n="44">La Madre e' suo' scolar, s'io ben discerno,</l>
     <l n="45">vergini ed eremiti tanti e tali,</l>
     <l n="46">e qual più mai a Lui fu servidore,</l>
     <l n="47">tutti moriamo, e nessun stia in errore!</l>
     <l n="48">Fede ne fa il passato e 'l presente,</l>
     <l n="49">e chi vede e chi sente</l>
     <l n="50">e chi ricorda molti che già furo,</l>
     <l n="51">e chi pensa al partito che è sì duro</l>
     <l n="52">ch'appena alcun è che viva cent'anni.</l>
     <l n="53">O miseri inganni,</l>
     <l n="54">che monta mille giorni</l>
     <l n="55">penar d'andare ove non è chi torni,</l>
     <l n="56">e sempre far più trista e grieve salma,</l>
     <l n="57">fuggendo pur li corporali affanni,</l>
     <l n="58">e sia che vuol de l'alma?</l>
     <l n="59">Ché per lo corpo vile ognun s'ingegna,</l>
     <l n="60">ma rimedio nessun per l'alma degna.</l>
    </lg>
    <lg n="4">
     <l n="61">	Ognor ci aspetta questa in ogni loco,</l>
     <l n="62">e, non sappiendo quando, come o dove,</l>
     <l n="63">in ogni loco vuolsi aspettar lei;</l>
     <l n="64">no' ce n'andiamo, e non a poco a poco,</l>
     <l n="65">ma come 'l polso batte, così move</l>
     <l n="66">nostra natura, e corre a tal omei.</l>
     <l n="67">Lasso, che son più che de' sette sei,</l>
     <l n="68">che fanno de la vita tanta stima!</l>
     <l n="69">E non pensan la prima</l>
     <l n="70">sepoltura materna che conduce,</l>
     <l n="71">e l'altra, dove il fin tosto riduce,</l>
     <l n="72">e quanto è dolce qui il nostro canto;</l>
     <l n="73">che con dolore e pianto</l>
     <l n="74">comincia l'uom che nasce,</l>
     <l n="75">e come segue infin che più non pasce.</l>
     <l n="76">Vana speranza, dove se' involta,</l>
     <l n="77">ché ogni cosa qui, che ami tanto,</l>
     <l n="78">convien che ti sia tolta,</l>
     <l n="79">e, dispogliata dal corporeo velo,</l>
     <l n="80">guai a l'alma che ha perduto il cielo!</l>
    </lg>
    <lg n="5">
     <l n="81">	Dunque, che monta tanto affanno darsi</l>
     <l n="82">d'andar per piano e per monte e per valle,</l>
     <l n="83">cercando terra di più sana riva?</l>
     <l n="84">È loco alcuno ove uom deggia fidarsi,</l>
     <l n="85">o che schermir sì sappia in questo calle,</l>
     <l n="86">che non s'apressi a chi la vita priva?</l>
     <l n="87">Truovisi chi più sano che altro viva,</l>
     <l n="88">che 'l corpo suo non abbia qualche morbo;</l>
     <l n="89">ma dove è ciascun orbo,</l>
     <l n="90">chi può sanar la mente, e non la sana.</l>
     <l n="91">Natura inrazionale e non umana,</l>
     <l n="92">che sì dal nostro Padre ci diparte!</l>
     <l n="93">Più ingegno e più arte</l>
     <l n="94">si trova a la formica,</l>
     <l n="95">con più giustizia l'ape si notrica,</l>
     <l n="96">e più che noi costante è la finice.</l>
     <l n="97">Qual come tortorella è casto in parte?</l>
     <l n="98">O secolo infilice,</l>
     <l n="99">virtù non è dove dée stare virtute,</l>
     <l n="100">e virtù segue chi non ha salute!</l>
    </lg>
    <lg n="6">
     <l n="101">	E questo viver più falso che vero</l>
     <l n="102">per conservare, si prova d'ogn'erba,</l>
     <l n="103">ugnendo vene e polsi con le corde.</l>
     <l n="104">L'un dice: - E' non si vuol alcun pensero -,</l>
     <l n="105">che nol può far chi 'l suo peccato serba,</l>
     <l n="106">per lo 'nteletto che pur si rimorde.</l>
     <l n="107">Chi dice sano il gioco, ove si morde</l>
     <l n="108">il corpo contro a Dio, e l'alma tutta,</l>
     <l n="109">chiamando vita asciutta</l>
     <l n="110">usare il vino e far conviti apresso.</l>
     <l n="111">O quanti mali nascon spesso spesso,</l>
     <l n="112">che 'l forte e 'l sano ne perde il vigore</l>
     <l n="113">e 'l giovene il valore,</l>
     <l n="114">dico, pur de la gola:</l>
     <l n="115">ché tanto ha di possa questa sola,</l>
     <l n="116">che chi la segue in molti vizi corre:</l>
     <l n="117">con tanto cieco e bestial calore</l>
     <l n="118">il ventre si soccorre,</l>
     <l n="119">come dovesse caminar satollo,</l>
     <l n="120">per non morir cercando mortal crollo.</l>
    </lg>
    <lg n="7">
     <l n="121">	Chi vuol sapere onde tal caso vene,</l>
     <l n="122">e cerca Iupitèr, Marte e Saturno,</l>
     <l n="123">guardando il cielo con gli altri pianeti;</l>
     <l n="124">chi dice mal, chi si conforta bene;</l>
     <l n="125">chi dice che combatte Enea e Turno,</l>
     <l n="126">chi ritruova le stelle in alfabeti;</l>
     <l n="127">chi dice l'aere aver fatto reti</l>
     <l n="128">di coruzion, dove chi sta, non campa;</l>
     <l n="129">chi dice che s'avampa</l>
     <l n="130">la terra d'un calor che questo infonde.</l>
     <l n="131">Colu' che 'l suo iudizio non nasconde,</l>
     <l n="132">mi fa pensar che ciò da noi procede,</l>
     <l n="133">o per mancar di fede,</l>
     <l n="134">o per corpo, che è stracco</l>
     <l n="135">di tal soperchio, che si guasta 'l sacco:</l>
     <l n="136">l'uno a Dio, l'altro a natura offende,</l>
     <l n="137">sì che no' stessi facciàn di noi prede.</l>
     <l n="138">Misero chi riprende</l>
     <l n="139">o cielo o aere o stella o acqua o terra,</l>
     <l n="140">quando da lui germoglia la sua guerra!</l>
    </lg>
    <lg n="8">
     <l n="141">	I' so, canzon, che tu serai contesa,</l>
     <l n="142">non da chi viver sa, ma da chi brama</l>
     <l n="143">di viver sempre in vita tanto amara;</l>
     <l n="144">lascia pur dire, segui la tua impresa,</l>
     <l n="145">e 'nfine il detto di Seneca chiama:</l>
     <l n="146">come dovessi viver sempre, appara,</l>
     <l n="147">e vivi come ognor deggi morire:</l>
     <l n="148">chi questo fa, non può già mai fallire.</l>
    </lg>
   </lg>
  </body>
 </text>
</TEI>