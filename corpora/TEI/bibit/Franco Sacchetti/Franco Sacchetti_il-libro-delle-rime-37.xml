<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 37</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-37</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 37</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 37</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Con sì alto valor questa regina,</l>
     <l n="2">la quale al cor mi desti, dona foco,</l>
     <l n="3">Amor, che sovra te mostra regina.</l>
     <l n="4">Or guarda s'ella è ben donna e regina,</l>
     <l n="5">che 'l mar trapassa e' monti ed ogni lito,</l>
     <l n="6">sol per veder se più ch'altra è regina!</l>
     <l n="7">E quanto è più di lungi, più regina</l>
     <l n="8">mio cor la sente, e con maggior pena</l>
     <l n="9">rafrena dentro la misera pena,</l>
     <l n="10">mentre che pensa a si alta regina,</l>
     <l n="11">che sempre va per ogni via acerba,</l>
     <l n="12">per far mia luce in lei veder acerba.</l>
    </lg>
    <lg n="2">
     <l n="13">	Deh, qual natura al mondo è sì acerba,</l>
     <l n="14">che, s'alcun cor la vuol per sua regina,</l>
     <l n="15">che da quel non levasse mente acerba?</l>
     <l n="16">E qual è d'animal sì possa acerba,</l>
     <l n="17">o di serpente, o qual più getti foco,</l>
     <l n="18">ch'al simil suo dimostri vista acerba?</l>
     <l n="19">Ha' tu, Amor, ciascuna voglia acerba</l>
     <l n="20">messa più in donna, e 'n amoroso lito,</l>
     <l n="21">che 'n altra fèra sia fra terra o lito?</l>
     <l n="22">Per ubidirti dunque non fu acerba</l>
     <l n="23">la vita mia, ché più disio che pena</l>
     <l n="24">la mosse in prima: ed or gli dài tal pena.</l>
    </lg>
    <lg n="3">
     <l n="25">	Ma poi ch'io son per portar fede in pena</l>
     <l n="26">a questa, ch'è vèr me cotanto acerba,</l>
     <l n="27">almen sentissi, oimmè, sol una pena!</l>
     <l n="28">Ché tanto ha stato nel donarmi pena</l>
     <l n="29">e d'esser con martìr crudel regina,</l>
     <l n="30">ch'ognor mi cresce nova e maggior pena:</l>
     <l n="31">sì ch'io vo drieto a la mia grave pena,</l>
     <l n="32">ed ella fugge per darmi più foco,</l>
     <l n="33">nel qual più vivo quanto è maggior foco</l>
     <l n="34">che par che mi notrichi con sua pena;</l>
     <l n="35">dov'io non veggio di riposo lito,</l>
     <l n="36">tanto son lunge d'ogni freddo lito.</l>
    </lg>
    <lg n="4">
     <l n="37">	Lasso, ch'ella mi batte più che lito</l>
     <l n="38">o scoglio o nave batta, ove dà pena,</l>
     <l n="39">la ventosa onda mossa d'altro lito.</l>
     <l n="40">Deh, che serìa di me, s'i' fosse a lito</l>
     <l n="41">e 'ncontro stesse a l'onda sì acerba?</l>
     <l n="42">Credo non mi saria penoso lito,</l>
     <l n="43">però che 'l mio è sì amaro lito</l>
     <l n="44">verso la mente di dolor regina,</l>
     <l n="45">ch'a sentir quello non serìa regina</l>
     <l n="46">la vita, ch'è percossa a maggior lito:</l>
     <l n="47">ché vinceria ogn'acqua con suo foco,</l>
     <l n="48">perché forza non val contro a tal foco.</l>
    </lg>
    <lg n="5">
     <l n="49">	Adunque, se mia pena esce di foco</l>
     <l n="50">ed al suo mal non truova altro lito,</l>
     <l n="51">conviemmi star languendo in cotal foco</l>
     <l n="52">tanto chi' mora nel penoso foco.</l>
     <l n="53">Forse per questa mia misera pena</l>
     <l n="54">nell'altra vita non sentirò foco;</l>
     <l n="55">ma, lasso, pur se là starò in foco</l>
     <l n="56">per adorar cotanto donna acerba,</l>
     <l n="57">per lei serà mia doglia sempre acerba.</l>
     <l n="58">Almen po' mi vedess'ella a tal foco,</l>
     <l n="59">ed io vedesse lei come regina,</l>
     <l n="60">se di me fosse alor umil regina.</l>
    </lg>
    <lg n="6">
     <l n="61">	Canzon dogliosa mia, a tal regina</l>
     <l n="62">con senno va, perch'ella è troppo acerba;</l>
     <l n="63">e non temer di me, ché crescer pena</l>
     <l n="64">più non mi puote, tanto ho grave pena;</l>
     <l n="65">solo gli dì che, se qui m'arde in foco,</l>
     <l n="66">che crudeltà non va in superno lito.</l>
    </lg>
   </lg>
  </body>
 </text>
</TEI>