<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 197</title>
    <author>Franco Sacchetti</author>
   </titleStmt>
   <extent>
    <measure unit="stanza">13</measure>
    <measure unit="line">156</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-197</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 197</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 197</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Hercole già di Libia ancor risplende:</l>
     <l n="2">in greco suona uom glorioso e forte,</l>
     <l n="3">perché fatiche dodici sostenne.</l>
     <l n="4">Hercole novo è or chi ben comprende,</l>
     <l n="5">quest'alta Donna con potenze accorte,</l>
     <l n="6">che libertà nel gran vessillo invenne.</l>
     <l n="7">Fiorenza mia, raguarda se t'avenne</l>
     <l n="8">che, come quelli domò li centauri,</l>
     <l n="9">li quali a tutta Grecia davan danno,</l>
     <l n="10">così con grande affanno</l>
     <l n="11">tu hai domato signorelli e conti,</l>
     <l n="12">ch'a guastar tuo' tereni sempre eran pronti.</l>
    </lg>
    <lg n="2">
     <l n="13">	Hercole vinse la seconda volta</l>
     <l n="14">il gran leon, quando si fece vesta</l>
     <l n="15">della sua pelle, come ancor si pigne.</l>
     <l n="16">Fiorenza bella, la possa raccolta</l>
     <l n="17">vincesti del leon con alta testa,</l>
     <l n="18">che San Miniato porta per insigne;</l>
     <l n="19">la pelle ti coperse, e non si figne</l>
     <l n="20">che 'l festi fiorentin, ch'era tedesco,</l>
     <l n="21">recando il suo poder dentro al tuo cerchio;</l>
     <l n="22">onde per tal soverchio</l>
     <l n="23">di furioso è fatto mansueto</l>
     <l n="24">ed al tuo segno sta umile e cheto.</l>
    </lg>
    <lg n="3">
     <l n="25">	Hercol l'Arpie cacciò da la mensa,</l>
     <l n="26">che la bruttavan, dov'era Fineo;</l>
     <l n="27">e queste avean grandissimi artigli.</l>
     <l n="28">Fiorenza degna, chi cacciasti or pensa</l>
     <l n="29">e qual già mai maggior fatto feo,</l>
     <l n="30">che quando i lupi facesti conigli,</l>
     <l n="31">non riguardando che fosson tuo' figli;</l>
     <l n="32">ma per guidare il peso e la bilancia,</l>
     <l n="33">a chi volea mal far togliesti forza,</l>
     <l n="34">sì che niun s'afforza,</l>
     <l n="35">che possa dimostrare iniqua voglia,</l>
     <l n="36">né con rapina l'altrui ben si toglia.</l>
    </lg>
    <lg n="4">
     <l n="37">	Hercole ancora li pomi dell'oro</l>
     <l n="38">rapì, ch'eran guardati da quel drago</l>
     <l n="39">che non dormia già mai, come si scrive.</l>
     <l n="40">Fiorenza attenta, e qual maggior lavoro</l>
     <l n="41">che quel serpente, ch'era tanto vago</l>
     <l n="42">di nimicarti da tutte tue rive,</l>
     <l n="43">fatto te l'hai amico, e le sue dive</l>
     <l n="44">gioie dell'oro nel tuo ben converti,</l>
     <l n="45">sciogliendo uno, legando un altro nodo</l>
     <l n="46">con sì ardito modo,</l>
     <l n="47">che triema ciaschedun che è su la terra,</l>
     <l n="48">paura avendo di muoverti guerra?</l>
    </lg>
    <lg n="5">
     <l n="49">	Hercole trasse quel can dello 'nferno,</l>
     <l n="50">Cerbero nominato, lui domando,</l>
     <l n="51">e questa fu la quinta sua fatica.</l>
     <l n="52">Fiorenza accorta, se il ver discerno,</l>
     <l n="53">quel tiranno pisan domasti quando</l>
     <l n="54">di signoria il levasti a te nimica;</l>
     <l n="55">sì che, da poi che non t'era amica</l>
     <l n="56">la forza sua, ma come can rabbioso</l>
     <l n="57">veggendo divorar ciascun humano,</l>
     <l n="58">col tuo poder sovrano</l>
     <l n="59">di grande altezza il conducesti in loco</l>
     <l n="60">che può ben abbaiar, ma morder poco.</l>
    </lg>
    <lg n="6">
     <l n="61">	Hercole il re crudel di Trazia prese,</l>
     <l n="62">che uccidea chi pel suo passava,</l>
     <l n="63">pascendone cavalli di tal carne.</l>
     <l n="64">Fiorenza forte, simili offese</l>
     <l n="65">quella famiglia alpina a molti dava,</l>
     <l n="66">volendo d'altrui morte cibo farne;</l>
     <l n="67">la lor superbia ben può dimostrarne</l>
     <l n="68">ch'ancor le corna portan nello scudo;</l>
     <l n="69">ma perché sempre vivean di ratto,</l>
     <l n="70">tu hai ciascun disfatto,</l>
     <l n="71">faccendo lor provar quel che in altrui</l>
     <l n="72">usavan essi, non guardando a cui.</l>
    </lg>
    <lg n="7">
     <l n="73">	Hercole arse il feroce serpente,</l>
     <l n="74">che, per natura avendo teste molte,</l>
     <l n="75">ne rimettea tre, tagliandon'una;</l>
     <l n="76">chi combattea con esso, era perdente;</l>
     <l n="77">ma con fuoco e con stipe assai ricolte</l>
     <l n="78">fu morto, sanza aver potenza alcuna.</l>
     <l n="79">Fiorenza vaga, quante volte ad una</l>
     <l n="80">l'anglico serpentel s'è mosso ad arme</l>
     <l n="81">con molte teste, radoppiando sempre,</l>
     <l n="82">e tu, con dolci tempre,</l>
     <l n="83">sanza alcun foco, a te l'hai sì rivolto,</l>
     <l n="84">che sotto il tuo vessillo s'è raccolto.</l>
    </lg>
    <lg n="8">
     <l n="85">	Hercole per la bella Deianira</l>
     <l n="86">con Atteleo combatté vincendo,</l>
     <l n="87">e questi allora in toro si converse,</l>
     <l n="88">onde 'l cacciò in terra con tanta ira</l>
     <l n="89">che, tratto de la testa un corno avendo,</l>
     <l n="90">sì come morto ogni sua forza perse.</l>
     <l n="91">Fiorenza adorna, con guerre diverse</l>
     <l n="92">pel tuo onore mettendoti a prova,</l>
     <l n="93">a quella volpe c'ha 'l porto a Livorno,</l>
     <l n="94">cavasti il destro corno,</l>
     <l n="95">ch'anticamente fu chiamato Aringa,</l>
     <l n="96">ma oggi ingrato popol par che 'l cinga.</l>
    </lg>
    <lg n="9">
     <l n="97">	Hercole strinse Anteo il gigante</l>
     <l n="98">(ché sulla terra non potea disfarlo),</l>
     <l n="99">tanto sul petto, che l'uccise in alto.</l>
     <l n="100">Fiorenza cara, tu avesti avante</l>
     <l n="101">quel che sopra i viventi è detto Carlo;</l>
     <l n="102">e col gran titol del terresto smalto</l>
     <l n="103">credette fare in te velloce salto;</l>
     <l n="104">ma tu sul petto della tua prudenza</l>
     <l n="105">sì ogni forma con virtù movesti,</l>
     <l n="106">che 'l suo voler vincesti,</l>
     <l n="107">e fama degna ancora ne risona,</l>
     <l n="108">usando il tuo valore con tal corona.</l>
    </lg>
    <lg n="10">
     <l n="109">	Hercole uccise Cacco, il gran ladrone,</l>
     <l n="110">ne la spilonca di Monte Aventino,</l>
     <l n="111">perché rubava più ch'altro crudele,</l>
     <l n="112">là dove teste e braccia di persone</l>
     <l n="113">ed altri membri per mortal distino</l>
     <l n="114">appicati tenea con duro fele.</l>
     <l n="115">Firenza altèra, vento a simil vele</l>
     <l n="116">ne la spilonca di monte Carello</l>
     <l n="117">t'avenne, quando al conte desti morte:</l>
     <l n="118">per ruberie scorte</l>
     <l n="119">ed uccision che verso altrui facea,</l>
     <l n="120">disfesti lui e quel ch'esso tenea.</l>
    </lg>
    <lg n="11">
     <l n="121">	Hercole morte al mirabil porco</l>
     <l n="122">di Calidonia diè, che con fierezza</l>
     <l n="123">guastava atorno atorno quel paese;</l>
     <l n="124">e perché da istoria non mi torco,</l>
     <l n="125">quella provincia per la sua empiezza</l>
     <l n="126">s'abandonò, fuggendo tal contese.</l>
     <l n="127">Fiorenza giusta, il porco monacese,</l>
     <l n="128">che con le fiere sanne entrò in Perugia,</l>
     <l n="129">divorando ciascuno a più non posso</l>
     <l n="130">sì che per lui fu mosso</l>
     <l n="131">a fuggir chi da ritta e chi da manca,</l>
     <l n="132">vincesti sì, che la città fu franca.</l>
    </lg>
    <lg n="12">
     <l n="133">	Hercole infine mise le sue spalle</l>
     <l n="134">per Attalante a sostenere il cielo,</l>
     <l n="135">che non potendo più, gli diede posa.</l>
     <l n="136">Fiorenza santa, essendo in questa valle</l>
     <l n="137">il gran pastor con gli altri del suo telo</l>
     <l n="138">per sostenere la fé sovr'ogni cosa,</l>
     <l n="139">tanto ne' vizii lor vita noiosa</l>
     <l n="140">s'è ritrovata, che gli omeri guasti</l>
     <l n="141">dagli ben temporali non han podere;</l>
     <l n="142">e tu col tuo savere</l>
     <l n="143">sottentri a lor levando il male acquisto,</l>
     <l n="144">a ciò che seguan la vita di Cristo.</l>
    </lg>
    <lg n="13">
     <l n="145">	Hercole novo, libertà gioconda,</l>
     <l n="146">figlia di Roma e sovr'ogn'altra donna,</l>
     <l n="147">dunque ben puoi più ch'altra viver lieta:</l>
     <l n="148">tu se' tal, ch'ogni ben in te abonda;</l>
     <l n="149">tu di fortezza se' oggi colonna;</l>
     <l n="150">per te ciascuno di mal far si vieta;</l>
     <l n="151">tu vuogli ch'ogni turba sia quieta;</l>
     <l n="152">gli popoli ritrai da le branche</l>
     <l n="153">di Faraone, e dài lor dritta via.</l>
     <l n="154">Però fa che tu sia</l>
     <l n="155">unita dentro, ed ogni bene intero</l>
     <l n="156">ti veggio, e questo sa chi vede il vero.</l>
    </lg>
   </lg>
  </body>
 </text>
</TEI>