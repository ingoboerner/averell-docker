<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 27</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 27</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Lasso, ch'a morte pur mi mena il tempo,</l>
     <l n="2">e giovenezza con amor trapasso,</l>
     <l n="3">donna, e da te vèr me pietà non sento.</l>
     <l n="4">I' cominciai tuo servo sì per tempo,</l>
     <l n="5">che per null'altra avea ma' mosso passo,</l>
     <l n="6">quando nel cor m'entrasti a dar tormento;</l>
     <l n="7">e di tal doglia ancora non mi pento,</l>
     <l n="8">pensando quanto Amor m'ha fatto altèro</l>
     <l n="9">per farmi servo alla tua signoria;</l>
     <l n="10">e 'n ciò aver tal pena non poria,</l>
     <l n="11">che 'n tal pensier da me po' non si snodi.</l>
     <l n="12">Ma quel per ch'io mi movo, e che mi strugge,</l>
     <l n="13">è che dagli occhi mie' tua biltà fugge.</l>
    </lg>
    <lg n="2">
     <l n="14">	Lasso, ch'Amor vèr te pur mi conduce,</l>
     <l n="15">timido sì ch'a me di me n'incresce,</l>
     <l n="16">sì mi vien meno il core a cotal punto.</l>
     <l n="17">E come il tuo bel viso a me riluce,</l>
     <l n="18">con lo splendore in te crudeltà cresce,</l>
     <l n="19">fuggendo per lasciarmi sì compunto,</l>
     <l n="20">che fai di me un spiritel defunto,</l>
     <l n="21">rimaso sì che 'n sé forza non trova,</l>
     <l n="22">com'uom che 'n sé non sente caldo sangue.</l>
     <l n="23">Così per te di sé mia mente langue,</l>
     <l n="24">ché tu pur fèra a lei umil, ti mostri</l>
     <l n="25">tanto che qui morebbe disperata,</l>
     <l n="26">se non che pensa alla vita beata.</l>
    </lg>
    <lg n="3">
     <l n="27">	Lasso, che ciascun va per un sentero</l>
     <l n="28">a mortal fin, perdendo sua bellezza;</l>
     <l n="29">po' ch'è perduta, donna chi la mira,</l>
     <l n="30">se non alcun, che vide il viso altèro</l>
     <l n="31">adorno, adrieto, nella giovenezza?</l>
     <l n="32">Ed a vederlo, maraviglia il tira.</l>
     <l n="33">Deh, qual è maggior don che 'l cielo spira,</l>
     <l n="34">se non far donna tanto in grazia degna,</l>
     <l n="35">che sia regina degli umani cori?</l>
     <l n="36">Non sono al mondo sì grandi segnori,</l>
     <l n="37">che reggan altrui core, ma genti molte;</l>
     <l n="38">adunque pensa al tempo, po' che l'hai,</l>
     <l n="39">e forse te a me più mostrerai.</l>
    </lg>
    <lg n="4">
     <l n="40">	Lasso, non è ben folle chi nasconde</l>
     <l n="41">la sua gradita vista a l'altrui luce,</l>
     <l n="42">se fama acquista quando mostra quella?</l>
     <l n="43">Però che la sua vita allora infonde,</l>
     <l n="44">ch'altro non è se non quel che riluce,</l>
     <l n="45">dietro alla morte, nell'altrui favella.</l>
     <l n="46">Della regina greca esser sì bella</l>
     <l n="47">dicesi per nasconder il suo volto,</l>
     <l n="48">o di qual fu giammai più vaga donna?</l>
     <l n="49">Lucrezia e Pulissena esser colonna</l>
     <l n="50">d'ogni onestà la fama ancor le conta,</l>
     <l n="51">non già per lor nasconder né per sdegno,</l>
     <l n="52">ma per mostrar onesto e vago segno.</l>
    </lg>
    <lg n="5">
     <l n="53">	Lasso, ch'io non mi sento in tanto grado,</l>
     <l n="54">che da morte o da te fuggire i' possa,</l>
     <l n="55">se già l'un d'esti due l'altro non caccia;</l>
     <l n="56">morte fuggir non posso, mal mio grado,</l>
     <l n="57">e tu, fuggendo me, prendi mia possa</l>
     <l n="58">e da'la a morte, che spesso l'abraccia.</l>
     <l n="59">Adunque, donna, vedi quel che 'mpaccia</l>
     <l n="60">il viver, che per te sempre a me piacque,</l>
     <l n="61">quando dagli occhi il bel viso abandoni:</l>
     <l n="62">piccioli a te domando, a me gran doni,</l>
     <l n="63">pur ch'io non senta per merito pena,</l>
     <l n="64">perché non può aver maggior dolore</l>
     <l n="65">chi serve, che servir crudel signore.</l>
    </lg>
    <lg n="6">
     <l n="66">	Lasso, canzon, ch'appena so com'io</l>
     <l n="67">mandar ti possa, sì che sie udita</l>
     <l n="68">da questa, e che tu torni con salute.</l>
     <l n="69">Se senti o vedi in te tanta vertute,</l>
     <l n="70">che facci sì ch'ella ascoltar ti voglia,</l>
     <l n="71">torna a levar dalla mia mente doglia,</l>
     <l n="72">e pàrtiti da lei con atto pio.</l>
    </lg>
   </lg>
  </body>
 </text>
</TEI>