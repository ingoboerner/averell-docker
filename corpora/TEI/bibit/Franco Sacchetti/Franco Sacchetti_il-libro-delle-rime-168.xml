<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 168</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-168</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 168</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 168</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Fiorenza mia, poi che disfatt'hai</l>
     <l n="2">le cerbiatte corna</l>
     <l n="3">della superba e crudel famiglia,</l>
     <l n="4">festa déi far più che facessi mai,</l>
     <l n="5">perché se' fatta adorna</l>
     <l n="6">dove più mai non ficcasti l'artiglia:</l>
     <l n="7">sempre da lungi v'eri mille miglia;</l>
     <l n="8">ed ora il Re superno</l>
     <l n="9">col suo aiuto etterno</l>
     <l n="10">ha donna sopra loro te essaltato</l>
     <l n="11">in piccioletto tempo,</l>
     <l n="12">punendo loro del passato tempo.</l>
    </lg>
    <lg n="2">
     <l n="13">	Festa dée far chi vive in questo tempo,</l>
     <l n="14">che per lo mondo vassi,</l>
     <l n="15">ché vede quel che mai non vide alcuno;</l>
     <l n="16">però che molti fur, tardi o per tempo,</l>
     <l n="17">rubati in questi passi,</l>
     <l n="18">ed ancor morti antichi di ciascuno;</l>
     <l n="19">che non si taglia bosco, selva o pruno,</l>
     <l n="20">che non v'abbia cataste</l>
     <l n="21">di teschi e membra guaste.</l>
     <l n="22">Ed ora è surta la giusta vendetta</l>
     <l n="23">tra lor spilonche e monti,</l>
     <l n="24">con uccision cacciandogli de' monti.</l>
    </lg>
    <lg n="3">
     <l n="25">	Festa dée far insin di là da' monti,</l>
     <l n="26">da lo Quarner di Pola,</l>
     <l n="27">confin d'Italia, al Faro di Messina;</l>
     <l n="28">ancor più là gli Ungheri e Schiavi monti,</l>
     <l n="29">ed Alamagna sola</l>
     <l n="30">più ch'altri dée goder la lor ruina,</l>
     <l n="31">perché gli suo' romei sentian rapina,</l>
     <l n="32">da questi essendo spersi</l>
     <l n="33">con tormenti diversi;</l>
     <l n="34">così Inghilesi, Fiaminghi e Franceschi,</l>
     <l n="35">e qual è sulla terra,</l>
     <l n="36">ch'andava spesso d'una in altra terra.</l>
    </lg>
    <lg n="4">
     <l n="37">	Meglio è che vinto aver la Santa Terra</l>
     <l n="38">aver vinti costoro,</l>
     <l n="39">tra cui viandanti convenian passare;</l>
     <l n="40">però che lupi in guato mai a terra</l>
     <l n="41">non feron tal dimoro,</l>
     <l n="42">veggendo pecorelle insieme andare,</l>
     <l n="43">come facean per ciascun rubare,</l>
     <l n="44">non riguardando frate</l>
     <l n="45">né prete né abate</l>
     <l n="46">né pelegrin né alcun mercatante,</l>
     <l n="47">dispettando il leone,</l>
     <l n="48">che gli ha sommersi, e non nel mar Leone.</l>
    </lg>
    <lg n="5">
     <l n="49">	Credettonsi tener Castel Leone,</l>
     <l n="50">di furto avendol preso,</l>
     <l n="51">tant'era su montata lor superba;</l>
     <l n="52">ma e' fur presi da maggior leone,</l>
     <l n="53">che ha disfatto e teso</l>
     <l n="54">ogni castel ch'avean su la verd'erba.</l>
     <l n="55">Nulla del lor per lor più non si serba;</l>
     <l n="56">posson volar sanz'ali;</l>
     <l n="57">tant'han saltati pali,</l>
     <l n="58">che dentro da lor core un se n'è fitto,</l>
     <l n="59">acciò che sentan morte,</l>
     <l n="60">perché vivuti son de l'altrui morte.</l>
    </lg>
    <lg n="6">
     <l n="61">	Canzon, tu puo' mostrar che per la morte</l>
     <l n="62">che feron molti attorno,</l>
     <l n="63">inimicando già la città franca,</l>
     <l n="64">questa stirpe, diversa più che morte,</l>
     <l n="65">non fece mai ritorno</l>
     <l n="66">né prese essemplo se non da man manca;</l>
     <l n="67">ma tosto spaccia a cui il senno manca,</l>
     <l n="68">e 'l penter drieto al male</l>
     <l n="69">nel mondo poco vale,</l>
     <l n="70">ché, dopo al danno, chi vuol, non ha patto,</l>
     <l n="71">e follemente s'erra</l>
     <l n="72">chi ha perduto i buoi e l'uscio serra.</l>
    </lg>
   </lg>
  </body>
 </text>
</TEI>