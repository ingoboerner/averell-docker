<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 244</title>
    <author>Franco Sacchetti</author>
   </titleStmt>
   <extent>
    <measure unit="stanza">69</measure>
    <measure unit="line">205</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-244</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 244</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 244</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Lasso, Fiorenza mia, ch'io mi ritrovo</l>
     <l n="2">poco più su che 'l cinquantesimo anno</l>
     <l n="3">esser vissuto, ed in me stesso provo.</l>
    </lg>
    <lg n="2">
     <l n="4">	Mirando indietro al tuo passato scanno</l>
     <l n="5">e' cittadini che governavan quello,</l>
     <l n="6">dolor m'assale, e non sanza gran danno.</l>
    </lg>
    <lg n="3">
     <l n="7">	I' vidi già nel tuo onorato ostello</l>
     <l n="8">tanti padri conscripti e senatori,</l>
     <l n="9">ornando con virtù l'antico vello,</l>
    </lg>
    <lg n="4">
     <l n="10">	ch'avrien curato ciaschedun malori</l>
     <l n="11">che potesson venire, e da qual parte.</l>
     <l n="12">Or veggio i giovinetti esser maggiori,</l>
    </lg>
    <lg n="5">
     <l n="13">	e altri, che con nuovo ingegno ed arte</l>
     <l n="14">mostran esser tuo' figli, e tanto sono</l>
     <l n="15">quanto fu Salamon figlio di Marte.</l>
    </lg>
    <lg n="6">
     <l n="16">	Tu hai di possedere da Dio gran dono;</l>
     <l n="17">così fos' tu, com'è 'l poder, prudente,</l>
     <l n="18">con quelli ancor a cui io vo' dar suono!</l>
    </lg>
    <lg n="7">
     <l n="19">	Per mostrar ora a l'ignorante gente,</l>
     <l n="20">dirò con fede ed intelletto puro</l>
     <l n="21">chi era Oltrarno, e più non è presente.</l>
    </lg>
    <lg n="8">
     <l n="22">	Ridolfo, Bindo, Vieri e Simon furo,</l>
     <l n="23">Jacopo Bardi, Alessandro ed Andrea,</l>
     <l n="24">militi, ed altri assai, che 'l dir m'è scuro.</l>
    </lg>
    <lg n="9">
     <l n="25">	Da Vernia in giostre e 'n arme risplendea</l>
     <l n="26">di messer Piero quella bella gesta,</l>
     <l n="27">che paladino ciaschedun parea.</l>
    </lg>
    <lg n="10">
     <l n="28">	Era da Rubaconte su la testa</l>
     <l n="29">Luìs de' Mozzi e Sandro da Quarata;</l>
     <l n="30">da l'altro vidi con dorata vesta</l>
    </lg>
    <lg n="11">
     <l n="31">	Pin, Barna, Betto e Nofri, e 'n tal brigata</l>
     <l n="32">Stoldo Boneca Rossi, e Barbadoro,</l>
     <l n="33">che mal finì sol per la gente ingrata.</l>
    </lg>
    <lg n="12">
     <l n="34">	Filippo Machiavello è vicin loro,</l>
     <l n="35">Tomas di Mone e Piero Canigiano,</l>
     <l n="36">e 'l Corsin, che lasciò la vesta d'oro;</l>
    </lg>
    <lg n="13">
     <l n="37">	Niccol Ridolfi e Lapo Gavacciano,</l>
     <l n="38">Sandro e Bartol di Cenni Bigliotti,</l>
     <l n="39">Giorgio Baroni, e non molto lontano</l>
    </lg>
    <lg n="14">
     <l n="40">	messer Donato, tra iudici dotti,</l>
     <l n="41">Velluti; e de' Frescobaldi certo</l>
     <l n="42">cavalier quattro vidi a' lor ridotti:</l>
    </lg>
    <lg n="15">
     <l n="43">	Agnol, Albano, Castellano e Berto;</l>
     <l n="44">e de' Rinucci il giudice Alesso,</l>
     <l n="45">maestro Pavol, arismetra esperto;</l>
    </lg>
    <lg n="16">
     <l n="46">	messer Paulo Vettori, Filippo apresso;</l>
     <l n="47">e 'l cavalier Giovanni Lanfredini,</l>
     <l n="48">Vanni Manetti; e più là da esso</l>
    </lg>
    <lg n="17">
     <l n="49">	vi stava ancora Niccolò Soderini.</l>
     <l n="50">Or passo in Santa Croce: tra' sovrani</l>
     <l n="51">messer Filippo e Guelfo Gherardini,</l>
    </lg>
    <lg n="18">
     <l n="52">	Giovanni Arnolfi e Michel Castellani,</l>
     <l n="53">quel de' Giamori, e li due cavalieri</l>
     <l n="54">Bivigliano e Salvestro Bivigliani;</l>
    </lg>
    <lg n="19">
     <l n="55">	Giannozzo, Uberto ed Amerigo Chieri</l>
     <l n="56">gli vidi, e Scolaio e Maghinardo</l>
     <l n="57">de' Cavalcanti, militi sinceri.</l>
    </lg>
    <lg n="20">
     <l n="58">	Negli Antelesi, s'i' ho ben riguardo,</l>
     <l n="59">nove ne vidi sì degne persone,</l>
     <l n="60">ch'avrien governato ogni stendardo:</l>
    </lg>
    <lg n="21">
     <l n="61">	il vescovo e 'l piovano e Simone,</l>
     <l n="62">Taddeo, Andrea, Zanobi e Giovanni</l>
     <l n="63">ed Alessandro col dolce sermone,</l>
    </lg>
    <lg n="22">
     <l n="64">	decretalista, e colui ch'è poch'anni,</l>
     <l n="65">messer Filippo, l'ultimo morio.</l>
     <l n="66">Deh, guarda bene se ricevuto ha' danni.</l>
    </lg>
    <lg n="23">
     <l n="67">	Messer Simone e Berto non oblio,</l>
     <l n="68">Peruzzi, e 'l padre, e messer Nicolaio</l>
     <l n="69">Alberti; e di loro ancor vid'io</l>
    </lg>
    <lg n="24">
     <l n="70">	Agnol, Giovanni e Iacopo con vaio,</l>
     <l n="71">e Benedetto, che con buon riguardo</l>
     <l n="72">al Sepolcro condusse il mortal guaio;</l>
    </lg>
    <lg n="25">
     <l n="73">	Lapo in decreto già mai non fu tardo</l>
     <l n="74">di far e di disfare con nuove leggi;</l>
     <l n="75">e Iacopo Gentili di Gherardo,</l>
    </lg>
    <lg n="26">
     <l n="76">	Filipozzo Soldani; e (vo' che leggi)</l>
     <l n="77">quel ch'ebbe sì citadinesca mostra,</l>
     <l n="78">Filippo Magalotti, ne' suo' seggi,</l>
    </lg>
    <lg n="27">
     <l n="79">	e Giovanni, che fu ne le tue chiostra</l>
     <l n="80">degli Otto; e de' Mancini il Feragatta,</l>
     <l n="81">che gastigava i folli sanza inchiostra;</l>
    </lg>
    <lg n="28">
     <l n="82">	e quel che medicina avria rifatta,</l>
     <l n="83">mastro Tomaso; e 'l Raffacano ardito,</l>
     <l n="84">e 'l Rinuccino; e Francesco, che sì adatta</l>
    </lg>
    <lg n="29">
     <l n="85">	avea la legge per ogni partito,</l>
     <l n="86">de' Salviati, ed Andrea, suo figlio;</l>
     <l n="87">Paulo Covoni e Bettin erudito,</l>
    </lg>
    <lg n="30">
     <l n="88">	cavalier saggio; e molti altri che 'l Giglio</l>
     <l n="89">atorniavan sì con lor savere,</l>
     <l n="90">che raro gli mancava buon consiglio.</l>
    </lg>
    <lg n="31">
     <l n="91">	Santa Maria Novella fa vedere</l>
     <l n="92">de' Bondelmonti Andrea cavaleresco,</l>
     <l n="93">sceso di venti cavalerie vere;</l>
    </lg>
    <lg n="32">
     <l n="94">	de' suoi, Lorenzo, Uguccione e Francesco;</l>
     <l n="95">e Niccola Acciaiuoli e sì Lorenzo,</l>
     <l n="96">militi degni in stato signoresco,</l>
    </lg>
    <lg n="33">
     <l n="97">	con Agnolino, e (non farò silenzo),</l>
     <l n="98">Iacopo di Donato, lor consorto;</l>
     <l n="99">e 'l saggio cavalier sanza aparenzo</l>
    </lg>
    <lg n="34">
     <l n="100">	Arnaldo, e messer Bindo, ciascun orto</l>
     <l n="101">degli Altoviti; e messer Bindaccio</l>
     <l n="102">da' Ricasoli, e 'l Roba, dotto e scorto;</l>
    </lg>
    <lg n="35">
     <l n="103">	messer Antonio e 'l padre suo Albertaccio,</l>
     <l n="104">cavalier, e Tomaso Dietaiuti,</l>
     <l n="105">Iacopo di Francesco; e (non alaccio</l>
    </lg>
    <lg n="36">
     <l n="106">	il mio dir per gli casi intervenuti)</l>
     <l n="107">Ugo e messer Giorgio in quelli sprazzi</l>
     <l n="108">c'han fatto tristi i maggior conosciuti;</l>
    </lg>
    <lg n="37">
     <l n="109">	Gianozzo e Luigi Gianfigliazzi,</l>
     <l n="110">eloquente legista; ed Arrigo</l>
     <l n="111">de' Spini; e Bernardo, in que' scontrazzi,</l>
    </lg>
    <lg n="38">
     <l n="112">	Ardinghelli; e se più oltre investigo,</l>
     <l n="113">Niccolò ed Ugolino Oricellai.</l>
     <l n="114">Ne' Tornaquinci tre cavalier digo:</l>
    </lg>
    <lg n="39">
     <l n="115">	Testa e Biagio e Dego già mirai,</l>
     <l n="116">e Niccolò di Ghino; e de' Bordoni</l>
     <l n="117">messer Gherardo; ed oltre raguardai</l>
    </lg>
    <lg n="40">
     <l n="118">	Luìs di Lippo e Andrea Mangioni,</l>
     <l n="119">Torino e 'l figlio suo, messer Baldese,</l>
     <l n="120">ch'orevol visse in apparenze e doni.</l>
    </lg>
    <lg n="41">
     <l n="121">	Francesco e Lionardo fer palese</l>
     <l n="122">infra gli Strozzi esser cavalier degni;</l>
     <l n="123">Palla e Marco e Carlo ancor s'intese;</l>
    </lg>
    <lg n="42">
     <l n="124">	il buon Spinello, che con tutti ingegni</l>
     <l n="125">conservava il tuo con tanta fede,</l>
     <l n="126">lasciò l'aurario forse a molti indegni;</l>
    </lg>
    <lg n="43">
     <l n="127">	messer Niccola Lapi, che si crede</l>
     <l n="128">che a la vera ragione si dirizzava,</l>
     <l n="129">come ch'ancor per fama oggi si vede.</l>
    </lg>
    <lg n="44">
     <l n="130">	Ora dirò chi a San Giovanni stava:</l>
     <l n="131">Ciampi e Bindo e Rosso de la Tosa,</l>
     <l n="132">ciaschedun cavalier che t'onorava.</l>
    </lg>
    <lg n="45">
     <l n="133">	La fama di Giovanni, non sta ascosa,</l>
     <l n="134">di messer Alamanno, e quel di Conte,</l>
     <l n="135">e l'altro, in cui la banda non fu ascosa,</l>
    </lg>
    <lg n="46">
     <l n="136">	de' Medici; e quell'altro ivi da fronte,</l>
     <l n="137">messer Francesco Brunelleschi, saggio</l>
     <l n="138">e con le virtù d'arme ardite e pronte.</l>
    </lg>
    <lg n="47">
     <l n="139">	Vidi degli Adimari in quel lignaggio</l>
     <l n="140">Francesco, Antonio e Talano e Donato,</l>
     <l n="141">militi, ed altri di gentil coraggio;</l>
    </lg>
    <lg n="48">
     <l n="142">	e messer Manno, cavalier pregiato,</l>
     <l n="143">con Tassin de' Donati e Guiglielmino,</l>
     <l n="144">uomeni d'arme, ciascun nominato;</l>
    </lg>
    <lg n="49">
     <l n="145">	messer Rosso de' Ricci, e 'l cittadino</l>
     <l n="146">Uguccion (degno la sua gloria il chiama);</l>
     <l n="147">Geri de' Pazzi ancor, cavalier fino,</l>
    </lg>
    <lg n="50">
     <l n="148">	Miglior Guadagni; Antonio in chiara fama</l>
     <l n="149">degli Albizzi e di Filippo Piero;</l>
     <l n="150">Taldo Valori, mercante in sotil trama;</l>
    </lg>
    <lg n="51">
     <l n="151">	e quel che fu rettorico sincero,</l>
     <l n="152">messer Francesco Bruni; e un che 'n arme,</l>
     <l n="153">Bisdonimi Giovanni, fu sì fèro.</l>
    </lg>
    <lg n="52">
     <l n="154">	Due cari cittadini furon, parme,</l>
     <l n="155">messer Tomaso ed Andrea di Neri,</l>
     <l n="156">Matteo di Gueriante in altro carme,</l>
    </lg>
    <lg n="53">
     <l n="157">	pulito in giostra, ed in quel, buon guerieri</l>
     <l n="158">messer Biasgio Guascon; messer Matteo</l>
     <l n="159">di Federigo Soldi e Ghin di Veri;</l>
    </lg>
    <lg n="54">
     <l n="160">	Matteo Villani e Giovanni, che feo</l>
     <l n="161">la cronica di tutto l'universo;</l>
     <l n="162">e altri molti, a cui manca il dir meo,</l>
    </lg>
    <lg n="55">
     <l n="163">	sanza que' ch'eran per ciaschedun verso,</l>
     <l n="164">chi qua, chi là ne' stran paesi sparti,</l>
     <l n="165">virtù usando a ritto ed a traverse</l>
    </lg>
    <lg n="56">
     <l n="166">	con signor e marchesi in molte parti,</l>
     <l n="167">con conti e duchi e con possenti regi,</l>
     <l n="168">lor governando con ingegno ed arti.</l>
    </lg>
    <lg n="57">
     <l n="169">	E ben che fosson fuor de' mondan fregi,</l>
     <l n="170">quando ritornerà Pietro e Francesco</l>
     <l n="171">teologhi, e' poeti con gran pregi,</l>
    </lg>
    <lg n="58">
     <l n="172">	Petrarca e 'l Bocaccio, e quel ch'a desco</l>
     <l n="173">lesse il tuo Dante, Antonin, che aperti</l>
     <l n="174">avea i passi al fonte poetesco?</l>
    </lg>
    <lg n="59">
     <l n="175">	Così è mancato Fazio degli Uberti,</l>
     <l n="176">e simili con gentile inteletto,</l>
     <l n="177">che fama di virtù gli ha ben coverti.</l>
    </lg>
    <lg n="60">
     <l n="178">	Chi avesse avuto in musica diletto</l>
     <l n="179">Lorenzo ritrovava e Gherardello,</l>
     <l n="180">mastri di quella sanza alcun difetto.</l>
    </lg>
    <lg n="61">
     <l n="181">	A ritrovar di vene ogni ruscello</l>
     <l n="182">sopra la terra non era suo pari,</l>
     <l n="183">e quel fu solo, e Bonaver fu quello.</l>
    </lg>
    <lg n="62">
     <l n="184">	Da quanto fu messer Ciupo Scolari,</l>
     <l n="185">si vede ov'è sepolto, ch'a la morte</l>
     <l n="186">ebbe ventotto insegne militari.</l>
    </lg>
    <lg n="63">
     <l n="187">	Messer Bernardo ben seguia tal sorte,</l>
     <l n="188">suo figlio, e ben guidava sua bandera,</l>
     <l n="189">se non che troppo tosto il volle morte.</l>
    </lg>
    <lg n="64">
     <l n="190">	Iacopo e gli altri di que' di Buera</l>
     <l n="191">e 'l saggio Ariguccio Pegolotti,</l>
     <l n="192">che mantenevan sì la scala intera,</l>
    </lg>
    <lg n="65">
     <l n="193">	quando mancaron, gli scaglion fur rotti.</l>
     <l n="194">Così par divenuto in ogni loco</l>
     <l n="195">dove fur già i tuo' Fiorentin dotti.</l>
    </lg>
    <lg n="66">
     <l n="196">	Volesse Dio che 'l virtuoso foco,</l>
     <l n="197">che le tre e le quattro donne accende,</l>
     <l n="198">non fosse spento per un tristo gioco</l>
    </lg>
    <lg n="67">
     <l n="199">	dove superbia ed avarizia attende,</l>
     <l n="200">e quella terza, che sempre sta trista,</l>
     <l n="201">infin che nessun bene altrui comprende;</l>
    </lg>
    <lg n="68">
     <l n="202">	ché forse ancor sotto Marte e 'l Batista</l>
     <l n="203">risurgerebbe il ben, ch'al tutto manca;</l>
     <l n="204">ma tardi il credo al fatto ed a la vista,</l>
    </lg>
    <lg n="69">
     <l n="205">	perché ciascun del ben far tosto stanca.</l>
    </lg>
   </lg>
  </body>
 </text>
</TEI>