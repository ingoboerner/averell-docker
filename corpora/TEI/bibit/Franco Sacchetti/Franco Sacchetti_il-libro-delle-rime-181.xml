<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 181</title>
    <author>Franco Sacchetti</author>
   </titleStmt>
   <extent>
    <measure unit="stanza">9</measure>
    <measure unit="line">125</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-181</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 181</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 181</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Or è mancata ogni poesia</l>
     <l n="2">e vòte son le case di Parnaso,</l>
     <l n="3">po' che morte n'ha tolto ogni valore.</l>
     <l n="4">S'io piango o grido, che miracol fia,</l>
     <l n="5">pensando che un sol c'era rimaso,</l>
     <l n="6">Giovan Boccacci, or è di vita fore?</l>
     <l n="7">Casgion del mio dolore</l>
     <l n="8">non è perché sia morto,</l>
     <l n="9">ch'io mi dorrei a torto,</l>
     <l n="10">perché chi nasce a questo passo giugne;</l>
     <l n="11">ma quel duol che mi pugne</l>
     <l n="12">è che niun rimane né alcun vène,</l>
     <l n="13">che dia segno di spene,</l>
     <l n="14">a confortare chi salute aspetti,</l>
     <l n="15">perché 'n virtù non è chi si diletti.</l>
    </lg>
    <lg n="2">
     <l n="16">	Lasso, ché morte in picciol tempo ha tolto</l>
     <l n="17">a te, Fiorenza, ciascun caro e degno.</l>
     <l n="18">Principio fo da Pietro e da Francesco,</l>
     <l n="19">che in sacra scrittura vidon molto:</l>
     <l n="20">vergogna a tali che portan lor segno,</l>
     <l n="21">ch'apena intendon latin da tedesco.</l>
     <l n="22">E perché qui m'intresco,</l>
     <l n="23">Tommaso, in questo fiotto,</l>
     <l n="24">filosofo alto e dotto,</l>
     <l n="25">medico non fu pari a lui vivente;</l>
     <l n="26">Luigi, eloquente</l>
     <l n="27">retorico con vago e dolce stile,</l>
     <l n="28">e 'l legista civile</l>
     <l n="29">Corsin Tommaso, e Nicola sincero,</l>
     <l n="30">che fu sì vago di consiglio vero;</l>
    </lg>
    <lg n="3">
     <l n="31">	Paulo arismetra e astrologo solo,</l>
     <l n="32">che di veder già mai non fu satollo</l>
     <l n="33">come le stelle e li pianeti vanno,</l>
     <l n="34">ci venne men per gire al sommo polo;</l>
     <l n="35">e que' che Marte seguir ed Apollo,</l>
     <l n="36">Niccola, Alberto e Francesco e Manno;</l>
     <l n="37">e, come tutti sanno,</l>
     <l n="38">tre poeti di nome,</l>
     <l n="39">che se m'è detto: - Come? -,</l>
     <l n="40">Zanobi e 'l Petracca, in quel tesauro</l>
     <l n="41">ch'ebbon col verde lauro;</l>
     <l n="42">l'ultimo e 'l terzo è quel che sopra scrivo.</l>
     <l n="43">E ciaschedun fu vivo</l>
     <l n="44">insieme, e tutti gli vidi a un tempo;</l>
     <l n="45">or non si vede alcun tardi o per tempo!</l>
    </lg>
    <lg n="4">
     <l n="46">	Dunque, s'i' piango, fo come colui</l>
     <l n="47">che perdendo, si duol, l'ultima posta,</l>
     <l n="48">perché manca speranza al suo soccorso.</l>
     <l n="49">Sarà virtù già ma' più in altrui?</l>
     <l n="50">O starà quanto medicina ascosta,</l>
     <l n="51">quand'anni cinquecento perdé il corso?</l>
     <l n="52">Qual mente o qual ricorso</l>
     <l n="53">aspetto, po', che trovi</l>
     <l n="54">questa, e che la rinovi,</l>
     <l n="55">sì come rinovò quella Ipocràte?</l>
     <l n="56">Chi fia in quella etate,</l>
     <l n="57">forse vedrà rinascer tal semenza;</l>
     <l n="58">ma io ho pur temenza</l>
     <l n="59">che prima non risuoni l'alta tromba</l>
     <l n="60">che si farà sentir per ogni tomba.</l>
    </lg>
    <lg n="5">
     <l n="61">	Questa paura ognora più mi monta,</l>
     <l n="62">perché in avarizia ognun si specchia:</l>
     <l n="63">qui si comprende, studia ed amaestra.</l>
     <l n="64">Ne' numeri ciascuno ha mente pronta,</l>
     <l n="65">dove multiplicando s'aparecchia</l>
     <l n="66">sempre a sé tirar con la man destra;</l>
     <l n="67">non si trova finestra</l>
     <l n="68">che valor dentro chiuda.</l>
     <l n="69">Così si vede nuda</l>
     <l n="70">l'adorna scuola da tutte sue parti;</l>
     <l n="71">e le meccaniche arti</l>
     <l n="72">abbraccia chi vuol esser degno e alto,</l>
     <l n="73">però che questo salto</l>
     <l n="74">fa che tal uomo reggimento piglia,</l>
     <l n="75">che mal sé regge e peggio altrui consiglia.</l>
    </lg>
    <lg n="6">
     <l n="76">	Ben veggio giovenetti assai salire,</l>
     <l n="77">non con virtù, perché la curan poco,</l>
     <l n="78">ma tutto adopran in corporea vesta;</l>
     <l n="79">sì che ben posso aspettar l'avenire,</l>
     <l n="80">veggendo che già mai non cercan loco</l>
     <l n="81">dove si faccia de le Muse festa.</l>
     <l n="82">Altri, di maggior gesta,</l>
     <l n="83">antichi nel sanato,</l>
     <l n="84">contra Scipione e Cato</l>
     <l n="85">ognora fanno, e seguon Catelina,</l>
     <l n="86">e, se surgon ruina,</l>
     <l n="87">per niente tengon Ligurgo o Solone</l>
     <l n="88">a petto a lor persone,</l>
     <l n="89">dicendo più saver chi più mal face;</l>
     <l n="90">e chi più puote, l'un l'altro disface.</l>
    </lg>
    <lg n="7">
     <l n="91">	Come deggio sperar che surga Dante,</l>
     <l n="92">che già chi 'l sappia legger non si trova?</l>
     <l n="93">E Giovanni, ch'è morto, ne fe' scola.</l>
     <l n="94">A cui si vederà l'"Affrica" avante,</l>
     <l n="95">che de l'altro poeta venìa nova</l>
     <l n="96">verso costui, ed or rimasa è sola?</l>
     <l n="97">Chi sonerà parola</l>
     <l n="98">in letture propinque,</l>
     <l n="99">là dove libri cinque</l>
     <l n="100">di questo diretan composti stimo?</l>
     <l n="101">"De' viri illustri" il primo</l>
     <l n="102">conta, e 'l secondo "De le donne chiare",</l>
     <l n="103">terzo si fa nomare</l>
     <l n="104">"Buccolica", il quarto "Monti e fiumi",</l>
     <l n="105">il quinto "Delli dii e lor costumi".</l>
    </lg>
    <lg n="8">
     <l n="106">	Tutte le prophezie, che disson sempre</l>
     <l n="107">tra 'l sessanta e l'ottanta esser il mondo</l>
     <l n="108">pieno di svari e fortunosi giorni,</l>
     <l n="109">viddon che si dovea perder le tempre</l>
     <l n="110">di ciascun valoroso, e gire al fondo.</l>
     <l n="111">E questo è quel che par che non soggiorni.</l>
     <l n="112">Sonati sono i corni</l>
     <l n="113">d'ogni parte a ricolta;</l>
     <l n="114">la stagion è rivolta;</l>
     <l n="115">se tornerà non so, ma, credo, tardi.</l>
     <l n="116">E s'egli è alcun che guardi,</l>
     <l n="117">gli studii in forni vede già conversi,</l>
     <l n="118">e gli dipinti spersi,</l>
     <l n="119">ch'eran sovra le porte, in quella seggia</l>
     <l n="120">là dove Ceres ora signoreggia.</l>
    </lg>
    <lg n="9">
     <l n="121">	Orfana, trista, sconsolata e cieca,</l>
     <l n="122">sanza conforto e fuor d'ogni speranza,</l>
     <l n="123">s'alcun giorno t'avanza,</l>
     <l n="124">come tu po', ne va peregrinando,</l>
     <l n="125">e dì al Cielo: - I' mi ti raccomando.</l>
    </lg>
   </lg>
  </body>
 </text>
</TEI>