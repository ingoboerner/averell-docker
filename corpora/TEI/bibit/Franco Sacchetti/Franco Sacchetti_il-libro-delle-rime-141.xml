<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 141</title>
    <author>Franco Sacchetti</author>
   </titleStmt>
   <extent>
    <measure unit="stanza">11</measure>
    <measure unit="line">153</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-141</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 141</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 141</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Non mi posso tener più ch'io non dica,</l>
     <l n="2">o pontefice al mondo quinto Urbano,</l>
     <l n="3">ed o re di Buem, Carlo monarca,</l>
     <l n="4">considerando quanto fu amica</l>
     <l n="5">vostra asembranza a ciascheduno umano,</l>
     <l n="6">quando là foste ove 'l Rodano varca.</l>
     <l n="7">Cantava Roma, il Ducato e la Marca,</l>
     <l n="8">Romagna e l'altra Italia in questo tempo:</l>
     <l n="9">da po' che 'l spirto e 'l tempo</l>
     <l n="10">vidon d'accordo, ognun dicea: - Rifatto</l>
     <l n="11">sarà ciascun latino, e messo in pace;</l>
     <l n="12">ogni lupo rapace</l>
     <l n="13">sarà da questi due tosto disfatto;</l>
     <l n="14">poi oltre mar teranno il camin dritto,</l>
     <l n="15">a conquistar le terre de l'Egitto. -</l>
    </lg>
    <lg n="2">
     <l n="16">	Dogliosi stavan ciaschedun tiranni,</l>
     <l n="17">popoli e comuni facean gran festa,</l>
     <l n="18">stava il buon forte, e 'l reo forte tremava;</l>
     <l n="19">altri, scacciati fuori con lor danni</l>
     <l n="20">de le lor terre, eran diversa gesta,</l>
     <l n="21">ch'a le paterne mura ognun sperava;</l>
     <l n="22">la mercantia tutta n'esaltava,</l>
     <l n="23">e que' che ciò non avesse creduto,</l>
     <l n="24">ben era sordo e muto,</l>
     <l n="25">veggendo far di due maggiori un segno;</l>
     <l n="26">porte, sentieri, vie e strade aperte</l>
     <l n="27">credean esser certe;</l>
     <l n="28">se non che par che un proverbio degno</l>
     <l n="29">v'abbia assaliti con sì fatto suono:</l>
     <l n="30">che consiglio di due non fu mai buono.</l>
    </lg>
    <lg n="3">
     <l n="31">	Però che contro al creder d'ogni parte</l>
     <l n="32">adoperate nel principio vostro,</l>
     <l n="33">il qual dispiace quanto prima piacque;</l>
     <l n="34">seguendo andate l'opere di Marte:</l>
     <l n="35">né terra né castel né alcun chiostro</l>
     <l n="36">può star sicuro, se non ha intorno l'acque.</l>
     <l n="37">Veniste là onde tal mossa nacque,</l>
     <l n="38">per disfar di Liguria la gran serpe;</l>
     <l n="39">ma come fiera sterpe,</l>
     <l n="40">gittò veleno ed anodò la coda;</l>
     <l n="41">e perché niun di voi era ciurmato,</l>
     <l n="42">partiste da mercato,</l>
     <l n="43">ed or cercate pecorelle a proda,</l>
     <l n="44">vogliendo far ciascun paese nudo,</l>
     <l n="45">che contro a voi non abbia lancia o scudo.</l>
    </lg>
    <lg n="4">
     <l n="46">	A te, che tien' l'appostolico amanto,</l>
     <l n="47">de l'alto Re di re vicario in terra,</l>
     <l n="48">voglio parlar in questa parte solo;</l>
     <l n="49">però che tutto fuor di modo santo</l>
     <l n="50">è fuggir dalla pace e voler guerra,</l>
     <l n="51">e 'ncontro a quelli del celeste polo.</l>
     <l n="52">Se io nelle mie rime corro o volo,</l>
     <l n="53">ragion mi muove, perché niun maggiore</l>
     <l n="54">dé'esser del Signore;</l>
     <l n="55">dunque, se sedia tien pel Re superno,</l>
     <l n="56">leggi quel ch'esso a ciaschedun comanda,</l>
     <l n="57">non seguir altra banda:</l>
     <l n="58">e' fu, ed è, e sempre fia, etterno,</l>
     <l n="59">dicendo e maestrando: - Pace a voi -;</l>
     <l n="60">e tu in sua vece mal la mostri a noi.</l>
    </lg>
    <lg n="5">
     <l n="61">	Rivolto è 'l mondo da quel tempo antico</l>
     <l n="62">che molti de' tuo' par fuggìan tesoro,</l>
     <l n="63">perché disiavan la vita divina.</l>
     <l n="64">Se questo è ver, raguarda ciò ch'io dico,</l>
     <l n="65">e comìnciati a Pietro e segui il coro</l>
     <l n="66">che' trentatré seguenti a lui declina,</l>
     <l n="67">faccendo sempre in lor la mente fina:</l>
     <l n="68">nell'opre di ben far fiorì ciascuno,</l>
     <l n="69">e poi ad uno ad uno</l>
     <l n="70">di martìro alla morte ebbon corona;</l>
     <l n="71">e tra costor si fu Urbano il primo.</l>
     <l n="72">Ma s'io il vero stimo,</l>
     <l n="73">che fama del secondo Urban risona,</l>
     <l n="74">del gran concilio suo, che si fervente</l>
     <l n="75">mosse al passaggio tutto l'Occidente!</l>
    </lg>
    <lg n="6">
     <l n="76">	E mosse allora questi Arrigo terzo;</l>
     <l n="77">e non dugento, ma dugento mille</l>
     <l n="78">fu cotal turba a passar oltre mare.</l>
     <l n="79">Tal oste agli 'nfedel non parve scherzo:</l>
     <l n="80">Tripoli, Antioccia e le lor ville,</l>
     <l n="81">Acri e Jerusalem feron tornare</l>
     <l n="82">sotto i Cristiani. Ed or ti vo' contare</l>
     <l n="83">del terzo Urbano, il cui tempo oggi parme,</l>
     <l n="84">usar veggendo l'arme</l>
     <l n="85">con le qual Federigo allora corse,</l>
     <l n="86">quando Toscana in molte parti prese;</l>
     <l n="87">e mentre in queste offese</l>
     <l n="88">si distendea, vera novella porse</l>
     <l n="89">sì come il Saladin con gente molta</l>
     <l n="90">la Terra Santa avea per forza tolta.</l>
    </lg>
    <lg n="7">
     <l n="91">	Quella stagion mi par, che fu allora;</l>
     <l n="92">salvo che perder tu non puoi quel loco,</l>
     <l n="93">perché non l'hai, il qual perdé costui:</l>
     <l n="94">ma ben potresti racquistarlo ognora.</l>
     <l n="95">E qui di differenza è molto poco,</l>
     <l n="96">perché ti stai come stette colui,</l>
     <l n="97">e tua e nostra è, e non d'altrui,</l>
     <l n="98">la vergogna, la beffa, ed anche il danno.</l>
     <l n="99">I tuo' pensier non vanno</l>
     <l n="100">al quarto Urbano, quando in fuga volse</l>
     <l n="101">lo saracino stuol ch'avea Manfredi.</l>
     <l n="102">Ma tu se' il quinto, e vedi</l>
     <l n="103">un picciol re, che Allessandria tolse,</l>
     <l n="104">pel mondo andar e domandarti aiuto</l>
     <l n="105">per far passaggio, e dar non l'hai voluto.</l>
    </lg>
    <lg n="8">
     <l n="106">	A te, che tieni il nome sempre augusto,</l>
     <l n="107">dirò quant'hai i tuo' pensier diversi</l>
     <l n="108">da la speranza che ciascun disia.</l>
     <l n="109">Conquider i tiranni, com'è giusto,</l>
     <l n="110">dovevi, e' comun tutti universi</l>
     <l n="111">metter in pace nella dritta via.</l>
     <l n="112">Tutto per e converso par che sia:</l>
     <l n="113">tu lasci il lupo, e vai drieto a l'agnello.</l>
     <l n="114">Pianga chi fu sì fello,</l>
     <l n="115">che per promesse tue aprì sue porte:</l>
     <l n="116">carta né scritta non gli valse teco!</l>
     <l n="117">Così 'l Sanese cieco</l>
     <l n="118">da Malatesta cominciò sua morte.</l>
     <l n="119">Fatt'hai usciti, e nessun hai rimesso,</l>
     <l n="120">fuor d'ogni modo imperial concesso.</l>
    </lg>
    <lg n="9">
     <l n="121">	Pace co' Turchi e guerra co' cristiani;</l>
     <l n="122">pigliando prede, ogni sentier fa' rotto,</l>
     <l n="123">togliendo a cui tu puo' sua libertate.</l>
     <l n="124">Se tu vuo' fama, va contro a' pagani!</l>
     <l n="125">Ma forse temi non vi sia Nembrotto,</l>
     <l n="126">udendo le sue cose smisurate.</l>
     <l n="127">Il nome tuo dovria molte fiate</l>
     <l n="128">farti pensar qual fu il buon Carlo Magno:</l>
     <l n="129">tu non te ne dài lagno</l>
     <l n="130">d'avere il sopranome il qual ebbe egli.</l>
     <l n="131">Carlo secondo Calvo poco visse,</l>
     <l n="132">ma al ben far si misse;</l>
     <l n="133">e Carlo Grosso terzo gli aspri e felli</l>
     <l n="134">infedeli Normanni tanto vinse,</l>
     <l n="135">che alla fede tosto gli ripinse.</l>
    </lg>
    <lg n="10">
     <l n="136">	O quarto da costor, quai è che veggia</l>
     <l n="137">da te vertù o ben in tra 'viventi?</l>
     <l n="138">Perché avarizia in te si mostra e serba?</l>
     <l n="139">Credi tu ch'alcun scriva o alcun leggia,</l>
     <l n="140">ed ora e sempre fia chi ti ramenti?</l>
     <l n="141">Come farai, così diran le verba.</l>
     <l n="142">E già mi par udir con voce acerba</l>
     <l n="143">di Trievi, di Maganza e di Cologna,</l>
     <l n="144">di Buèm, di Sansogna,</l>
     <l n="145">di Brandiborgo ed ancor di Baviera</l>
     <l n="146">biastemar i signori, da poi ch'eletto</l>
     <l n="147">tu fosti per lor detto:</l>
     <l n="148">la paglia, il ferro e l'oro e tua maniera</l>
     <l n="149">maladir sento, e dire ad ogni passo:</l>
     <l n="150">- Di quel possi tu ber che bevve Crasso! -</l>
    </lg>
    <lg n="11">
     <l n="151">	Canzon, vattene a Roma,</l>
     <l n="152">là dove Urbano troverai e Carlo;</l>
     <l n="153">di' a ciascun il ver, com'io ti parlo.</l>
    </lg>
   </lg>
  </body>
 </text>
</TEI>