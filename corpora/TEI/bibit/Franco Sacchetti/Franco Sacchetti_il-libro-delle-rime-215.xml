<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 215</title>
    <author>Franco Sacchetti</author>
   </titleStmt>
   <extent>
    <measure unit="stanza">9</measure>
    <measure unit="line">117</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-215</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 215</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 215</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Pieno è il mondo di falsi profeti,</l>
     <l n="2">d'astrologhi, sibille e di resie,</l>
     <l n="3">di sogni e fantasie,</l>
     <l n="4">d'indovini, d'auguri e nigromanti:</l>
     <l n="5">ciascuno abbaia, e non è chi glil vieti,</l>
     <l n="6">volendo autenticare il dir busgie,</l>
     <l n="7">per indirette vie</l>
     <l n="8">mostrando l'avenire su per li canti,</l>
     <l n="9">come avuto l'avesson da' santi.</l>
     <l n="10">Così i tapini voglion profetare,</l>
     <l n="11">e tal si vuol mostrare</l>
     <l n="12">Isaia, Eliseo o Daniello,</l>
     <l n="13">che legger non sapria il Donadello.</l>
    </lg>
    <lg n="2">
     <l n="14">	Solean i santi per spirito degno</l>
     <l n="15">dir profezie, e quelle sempre vere;</l>
     <l n="16">ora non può tacere</l>
     <l n="17">l'ipocrito, per dimostrarsi giusto;</l>
     <l n="18">l'altro come di matto mostra segno,</l>
     <l n="19">sùbito grida e vuol antivedere;</l>
     <l n="20">un altro ha il sapere</l>
     <l n="21">da Bacco, che di-vino gli forma il busto.</l>
     <l n="22">Il popol tutto è a ridir robusto,</l>
     <l n="23">e ciaschedun per vero a sé lo reca.</l>
     <l n="24">Ahi gente vana e cieca,</l>
     <l n="25">che non si crede oggi a' vangelisti</l>
     <l n="26">come a' profeti falsi, vani e tristi!</l>
    </lg>
    <lg n="3">
     <l n="27">	Astrologhi eccelsi d'ogni parte</l>
     <l n="28">piovono a dire delle stelle il corso,</l>
     <l n="29">e tal non vedria l'orso,</l>
     <l n="30">che veder vuol ciò che 'l ciel volge e gira;</l>
     <l n="31">e giudican talor secondo Marte,</l>
     <l n="32">talor dicon Saturno aver trascorso,</l>
     <l n="33">talor Mercurio è morso</l>
     <l n="34">e Iupitèr commosso a spander ira.</l>
     <l n="35">La commeta, signor che vegna, spira;</l>
     <l n="36">se dicon venir pioggia, alor vien secco,</l>
     <l n="37">avendo ritto il becco</l>
     <l n="38">sempre a mentir; ed a que' che non sanno,</l>
     <l n="39">Alfonso o Tolomeo chiamar si fanno.</l>
    </lg>
    <lg n="4">
     <l n="40">	Quante per via si truovan Sibille</l>
     <l n="41">i' non potrei contar né dir per versi:</l>
     <l n="42">con bianchi panni e persi</l>
     <l n="43">tutte predicon a chi le domanda;</l>
     <l n="44">non vecchierella è di sì triste ville,</l>
     <l n="45">non vedovetta, che non dia traversi,</l>
     <l n="46">dicendo casi adversi,</l>
     <l n="47">ne' qua' chi vive corre d'ogni banda:</l>
     <l n="48">da la cucina recan tal vivanda,</l>
     <l n="49">e tal s'è consigliata con le gatte.</l>
     <l n="50">E così matte matte</l>
     <l n="51">vogliono affermare il lor sermone,</l>
     <l n="52">sì come Pallas fossono o Giunone.</l>
    </lg>
    <lg n="5">
     <l n="53">	Delle resìe, raguardi i gran pastori</l>
     <l n="54">chi non mi crede, e se 'l tempo presente</l>
     <l n="55">a Urbano e Clemente</l>
     <l n="56">insegna già menar le nude spade.</l>
     <l n="57">Come poss'io riprendere i minori,</l>
     <l n="58">quando i padri de l'umana gente</l>
     <l n="59">con oscurata mente</l>
     <l n="60">essemplo dànno, ch'ogni fede cade?</l>
     <l n="61">O sanza Cristo cristiani e contrade,</l>
     <l n="62">qual è tra voi quella ch'abbia pace?</l>
     <l n="63">Lupo ciascun si face,</l>
     <l n="64">e non ci basta insanguinar la terra,</l>
     <l n="65">che 'l mar corriamo per più cruda guerra.</l>
    </lg>
    <lg n="6">
     <l n="66">	Sogni e fantasie ogn'uomo afferma,</l>
     <l n="67">sì come dal dormire venisse prova</l>
     <l n="68">che ciaschedun commova</l>
     <l n="69">secondo quel fermare ogni speranza;</l>
     <l n="70">la mente, che, vegghiando, vive inferma,</l>
     <l n="71">fantastica dal sonno, se si trova</l>
     <l n="72">tra gente vecchia o nova,</l>
     <l n="73">mostra l'ombre notturne con fidanza.</l>
     <l n="74">Molto ci van le feminelle a danza,</l>
     <l n="75">narrando per visione i capogirli</l>
     <l n="76">dove possan ben dirli;</l>
     <l n="77">farnetica ciascun quanto più puote</l>
     <l n="78">per tale andazzo di cervella vòte.</l>
    </lg>
    <lg n="7">
     <l n="79">	Che dirò io de' falsi indovini,</l>
     <l n="80">che piena n'è la terra più che d'erba,</l>
     <l n="81">ciascun mostrando verba,</l>
     <l n="82">come Anfirao fosson o Aronta?</l>
     <l n="83">Costor stan sempre poveri e mischini</l>
     <l n="84">e quanto menton, tanto han più superba;</l>
     <l n="85">per lor niun ben si serba;</l>
     <l n="86">sempre indovinan male con faccia pronta:</l>
     <l n="87">morte e fame e discordia si raconta</l>
     <l n="88">per loro, e guerre e battaglie e romori.</l>
     <l n="89">E per questi timori</l>
     <l n="90">chi si fornisce in biada, e chi in arme,</l>
     <l n="91">e chi vacilla per sì nuovo carme.</l>
    </lg>
    <lg n="8">
     <l n="92">	Auguri ci ha, e non son gente poca,</l>
     <l n="93">uomeni e donne, e ciaschedun ci è orbo:</l>
     <l n="94">chi cantar ode il corbo,</l>
     <l n="95">dice ch'anunzia morte a sua famiglia;</l>
     <l n="96">in lunedì non si vuol mangiar oca;</l>
     <l n="97">chi la donnola scontra, segue il morbo;</l>
     <l n="98">tempo dé' venir torbo,</l>
     <l n="99">se la gatta col piè spazza le ciglia:</l>
     <l n="100">così è 'l mondo pien di maraviglia.</l>
     <l n="101">Ne' nigromanti finirà il mio motto</l>
     <l n="102">ch'ognuno è Michel Scotto,</l>
     <l n="103">dicendo ne l'ampolla il diavol hanno</l>
     <l n="104">e con fatture assai corpi disfanno.</l>
    </lg>
    <lg n="9">
     <l n="105">	Canzon, non vidi mai tanta tempesta,</l>
     <l n="106">quanta al presente veggio tra' cristiani,</l>
     <l n="107">e gli uomeni insani</l>
     <l n="108">van predicendo pur di male in peggio.</l>
     <l n="109">Tempo mi par da lodar quella gesta</l>
     <l n="110">de' Saracini e degli altri pagani,</l>
     <l n="111">che stanno cheti e piani</l>
     <l n="112">e non combatte l'un con l'altro seggio.</l>
     <l n="113">Italia mia, consumar ti veggio:</l>
     <l n="114">ciascun mal face e ciaschedun mal dice;</l>
     <l n="115">o Saturno filice,</l>
     <l n="116">l'età de l'auro in fango è or discesa,</l>
     <l n="117">virtù è morta, e non c'è più difesa.</l>
    </lg>
   </lg>
  </body>
 </text>
</TEI>