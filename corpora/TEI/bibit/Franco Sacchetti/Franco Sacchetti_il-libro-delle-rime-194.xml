<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 194</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-194</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 194</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 194</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Gregorio primo, se fu santo e degno,</l>
     <l n="2">il libro de' "Morali" e gli altri scritti</l>
     <l n="3">ne fanno prova, e la sua santa vita;</l>
     <l n="4">e se 'l secondo poi seguì tal segno,</l>
     <l n="5">per lui fur gli Franceschi a fede ritti,</l>
     <l n="6">del suo distribuendo ogni partita;</l>
     <l n="7">il terzo fece la resia sbandita;</l>
     <l n="8">d'Italia il quarto cacciò i Saracini;</l>
     <l n="9">il quinto giusto fu ne' suo' confini;</l>
     <l n="10">il sesto con ragion beato visse;</l>
     <l n="11">il settimo, soccorso da Guiscardo,</l>
     <l n="12">miracoli mostrò in santo stato;</l>
     <l n="13">l'ottavo in pace sempre ebbe riguardo;</l>
     <l n="14">dal nono lo decreto si descrisse;</l>
     <l n="15">il decimo discreto, umile e grato;</l>
     <l n="16">l'undecimo più mal, che tutti bene,</l>
     <l n="17">fa or nel mondo, e di Limoggia vène.</l>
    </lg>
    <lg n="2">
     <l n="18">	E qual Erode mai, qual Faraone,</l>
     <l n="19">qual Dionisio, Dario o Mitridate,</l>
     <l n="20">qual Alessandro genito d'Ircano,</l>
     <l n="21">qual Galicola mai o qual Nerone,</l>
     <l n="22">qual Attila, o qual iniquitate</l>
     <l n="23">ch'usasse mai Azzolin di Romano,</l>
     <l n="24">qual Saracino mai o qual pagano</l>
     <l n="25">tre cose fece già tanto perverse,</l>
     <l n="26">lasciando l'altre assai che son diverse?</l>
     <l n="27">La prima, per far a' cristiani guerra,</l>
     <l n="28">Faenza, quale hai fatta sì tapina,</l>
     <l n="29">a' barberi impegnasti; ed in quel prezzo</l>
     <l n="30">s'inchiuson gli adultèri e la rapina.</l>
     <l n="31">E tu, che se' pel ciel vicario in terra,</l>
     <l n="32">non pensi che a lui ne vegna lezzo,</l>
     <l n="33">che per lo tuo difetto sente e vede</l>
     <l n="34">il popol suo cercar l'altrui merzede?</l>
    </lg>
    <lg n="3">
     <l n="35">	La seconda iniqua, ingiusta e ria</l>
     <l n="36">fu quando, sanza amore o caritate,</l>
     <l n="37">le terre tue su quel di Piagenza</l>
     <l n="38">vendesti a tiranesca signoria,</l>
     <l n="39">dando i viventi per maggior derrate</l>
     <l n="40">che non fe' Tito la giudea semenza.</l>
     <l n="41">Oh crudeltà dov'esser dée clemenza!</l>
     <l n="42">Ché, come Giuda trenta vendé Cristo,</l>
     <l n="43">tu trenta desti per un danar tristo,</l>
     <l n="44">per ingrassar li porci di Bretagna.</l>
     <l n="45">Dunque, se pena ti vedi incontrare,</l>
     <l n="46">altro non è che giustizia superna.</l>
     <l n="47">Non vedi tu la terra e 'l cielo e 'l mare</l>
     <l n="48">e sì la tua come l'altrui compagna</l>
     <l n="49">ed ogni cosa mortale ed etterna</l>
     <l n="50">far di te segno, e a chi me' saetta,</l>
     <l n="51">ché così vuol la divina vendetta?</l>
    </lg>
    <lg n="4">
     <l n="52">	La terza micidial, crudele e fèra</l>
     <l n="53">fu l'inocente sangue di Cesena,</l>
     <l n="54">sparto da' lupi tuo' con tanta rabbia:</l>
     <l n="55">gravide e vecchie morte in grande schera,</l>
     <l n="56">tagliando membri e segando ogni vena;</l>
     <l n="57">pulzelle prese, e dir: - Chi l'ha, sì l'abbia! -,</l>
     <l n="58">ed altre rifuggite in nuova gabbia,</l>
     <l n="59">alunne co' fanciulli, e per più scempi</l>
     <l n="60">seguite e morte su l'altar de' tempi.</l>
     <l n="61">O terra, o lago rosso del tuo sangue!</l>
     <l n="62">O pontefice, o diavol che ciò mosse!</l>
     <l n="63">O cardinal maligno di Gineva!</l>
     <l n="64">In cui si fideran l'umane posse,</l>
     <l n="65">veggendo come questa terra langue?</l>
     <l n="66">Guai a chi t'è sotto e non si leva!</l>
     <l n="67">Perché giusta casgion è liberarsi</l>
     <l n="68">da chi del sangue umano vuol nutricarsi.</l>
    </lg>
    <lg n="5">
     <l n="69">	Veder può dunque ognun, che si tien forte</l>
     <l n="70">ne la sua libertà con ferma lega,</l>
     <l n="71">che 'l tempo vale quand'è chi tosto 'l prenda.</l>
     <l n="72">Ma que' che non conoscon vita o morte</l>
     <l n="73">e che posson fuggir da la tua sega,</l>
     <l n="74">avolti stando ne la pigra benda,</l>
     <l n="75">aspettan drieto a cena aver merenda</l>
     <l n="76">e giugner ne li loro mortali inciampi.</l>
     <l n="77">Però da le tue branche ognuno scampi,</l>
     <l n="78">pascendo loro anzi ch'altri lor pasca!</l>
     <l n="79">O fé confusa! Che posson dir quelli</l>
     <l n="80">Tartari, Turchi e gli altri infedeli,</l>
     <l n="81">veggendo i gran pastori a Dio rubelli</l>
     <l n="82">e che lor vita sì ne' vizii casca,</l>
     <l n="83">se non di venir dentro a' nostri teli</l>
     <l n="84">e vincer tutto, a farsi ubidire,</l>
     <l n="85">quel che a loro dovresti far sentire?</l>
    </lg>
    <lg n="6">
     <l n="86">	Canzon, a quella adulterata seggia</l>
     <l n="87">ne va, e dì a colui che l'aombra,</l>
     <l n="88">vitupera, consuma, affligge e guasta,</l>
     <l n="89">ch'anzi che sua final giornata veggia,</l>
     <l n="90">Italia ponga in pace, ed a chi ingombra</l>
     <l n="91">la Terra Santa pinga la sua asta.</l>
     <l n="92">Per altro modo già mai non si spasta</l>
     <l n="93">la grande infama dove tanto corre.</l>
     <l n="94">Ancor è tempo a buon rimedio porre.</l>
     <l n="95">Se non che, come già fu spento e schiuso</l>
     <l n="96">tra gli altri del catalogo Lione,</l>
     <l n="97">a ciò che di sì pessimo non parli,</l>
     <l n="98">così lui veggio, e 'n piggior condizione,</l>
     <l n="99">il nome suo in terra esser deluso,</l>
     <l n="100">conquiso il corpo, ed ogni ben mancarli,</l>
     <l n="101">e 'nfine ne l'abisso gire al fondo,</l>
     <l n="102">chiamato essendo papa Guastamondo.</l>
    </lg>
   </lg>
  </body>
 </text>
</TEI>