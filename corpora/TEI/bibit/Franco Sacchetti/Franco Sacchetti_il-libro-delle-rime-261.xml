<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 261</title>
    <author>Franco Sacchetti</author>
   </titleStmt>
   <extent>
    <measure unit="stanza">7</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-261</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 261</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 261</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Teologo non fu già mai in terra</l>
     <l n="2">che l'alta Trinità si figurasse;</l>
     <l n="3">e ch'io a ciò pensasse,</l>
     <l n="4">pensando nel pensiero men comprendea:</l>
     <l n="5">perché nostro intelletto non s'afferra</l>
     <l n="6">sopra natura, se non si mostrasse</l>
     <l n="7">chi dal ciel dichiarasse</l>
     <l n="8">come uno in tre, e tre in uno stea.</l>
     <l n="9">Ora m'appare quel ch'io non vedea,</l>
     <l n="10">ché un signore io veggio,</l>
     <l n="11">e son tre in un seggio</l>
     <l n="12">e uno in tre perfetti e una esenza,</l>
     <l n="13">nella città appellata Faenza.</l>
    </lg>
    <lg n="2">
     <l n="14">	Se io ho ben udito da' maestri</l>
     <l n="15">e da' dottori della scrittura santa,</l>
     <l n="16">ciascuno scrive e canta</l>
     <l n="17">ch'a Dio s'apropia la potenza intera,</l>
     <l n="18">per che dal padre umano par che s'inestri</l>
     <l n="19">la possa, e nel divino sempre s'amanta.</l>
     <l n="20">Con sì mirabil pianta</l>
     <l n="21">s'apropia al figlio sapienza vera:</l>
     <l n="22">dove nel mondo già mai non impera</l>
     <l n="23">savere con giovenezza,</l>
     <l n="24">in Cristo ognor s'aprezza.</l>
     <l n="25">Clemenza al Spirto Santo è tribuita;</l>
     <l n="26">con questo in cielo è Trinità unita.</l>
    </lg>
    <lg n="3">
     <l n="27">	Lo signor di cui parlo, ha nome Astore,</l>
     <l n="28">padre possente in terra, pro' e saggio;</l>
     <l n="29">a chi gli fa dannaggio,</l>
     <l n="30">incontro a lui il suo poder aopra.</l>
     <l n="31">D'astore ha condizion questo signore,</l>
     <l n="32">ché, com'egli è uccel di gran coraggio,</l>
     <l n="33">per vendicar l'oltraggio</l>
     <l n="34">sempre percuote, e rimane al di sopra;</l>
     <l n="35">costanza e fortezza par che 'l copra,</l>
     <l n="36">e da quel non si muta</l>
     <l n="37">per alto o per caduta;</l>
     <l n="38">giusto e circunspetto i suo' governa,</l>
     <l n="39">conforme al stile del Re di vita etterna.</l>
    </lg>
    <lg n="4">
     <l n="40">	Sapienza a Giovanni Galeazzo è data,</l>
     <l n="41">che è suo figlio propio, alla figura</l>
     <l n="42">dell'alta creatura</l>
     <l n="43">in cui divina umanità s'aggiunse:</l>
     <l n="44">cosa mirabil è, a chi ben guata,</l>
     <l n="45">un giovinetto con tanta drittura,</l>
     <l n="46">ch'ogni cosa misura</l>
     <l n="47">e di far grazie mai non si compunse:</l>
     <l n="48">al padre orazioni sempre congiunse</l>
     <l n="49">per quello che si dole,</l>
     <l n="50">e 'l padre non si tòle</l>
     <l n="51">già mai da quello che è volontà del figlio,</l>
     <l n="52">avendo una sustanza e un consiglio.</l>
    </lg>
    <lg n="5">
     <l n="53">	Lo Spirto Santo, che clemenza cinge,</l>
     <l n="54">madonna Lieta benigna e umìle,</l>
     <l n="55">con un raggio virile</l>
     <l n="56">tra 'l padre e 'l figlio penetra 'l suo lume.</l>
     <l n="57">Di far misericordia non s'infinge;</l>
     <l n="58">quand'ella vede alcun in stato vile,</l>
     <l n="59">con amoroso stile</l>
     <l n="60">sempre a pietà dirizza suo costume:</l>
     <l n="61">questa colomba con celesti piume</l>
     <l n="62">tra fede e pace infonde</l>
     <l n="63">valor che non s'asconde,</l>
     <l n="64">tenendo una potenza ed un savere</l>
     <l n="65">tre corpi con un'alma ed un volere.</l>
    </lg>
    <lg n="6">
     <l n="66">	Dunque si può veder palesemente</l>
     <l n="67">che, come una Trinità è in cielo,</l>
     <l n="68">e che l'umano velo</l>
     <l n="69">ci sta dinanzi alle cose divine,</l>
     <l n="70">così per questo essemplo brievemente</l>
     <l n="71">dentro dal cerchio del terreste telo</l>
     <l n="72">questa figura a pelo</l>
     <l n="73">può dimostrare delle potenze trine:</l>
     <l n="74">però che questi tre, dicendo in fine,</l>
     <l n="75">son uno in sustanza,</l>
     <l n="76">e nessun l'altro avanza,</l>
     <l n="77">con sensi ed intelletti tutti accorti</l>
     <l n="78">usando di virtù gli effetti scòrti.</l>
    </lg>
    <lg n="7">
     <l n="79">	S'alcun dicesse, mia canzon, che questo</l>
     <l n="80">si truovi che in altri signor sia,</l>
     <l n="81">di' che si metta in via</l>
     <l n="82">e cerchi re, duchi, marchesi e conti,</l>
     <l n="83">e se li truova, faccial manifesto,</l>
     <l n="84">se sono in Romagna o in Lombardia;</l>
     <l n="85">ché, se il ver si spia,</l>
     <l n="86">e' potrà ben cercare i piani e' monti,</l>
     <l n="87">prima che truovi dove si raconti</l>
     <l n="88">tre signor esser uno,</l>
     <l n="89">e uno in tre, ciascuno</l>
     <l n="90">d'ogni ben coronati sanza manco,</l>
     <l n="91">servendo sempre a loro l'animo franco.</l>
    </lg>
   </lg>
  </body>
 </text>
</TEI>