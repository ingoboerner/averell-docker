<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 136</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-136</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 136</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 136</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Né te né altra voglio amar giammai,</l>
     <l n="2">falsa, po' che così tradito m'hai.</l>
    </lg>
    <lg n="2">
     <l n="3">	Pensando, lasso, al tempo ch'i' ho perduto</l>
     <l n="4">amando te, or grave doglia sento;</l>
     <l n="5">ché, se amante amar fu mai veduto,</l>
     <l n="6">con fede amava te per ognun cento,</l>
     <l n="7">tanto che 'l tuo amor, di vertù spento,</l>
     <l n="8">mi prometesti; e poi tradito m'hai.</l>
    </lg>
    <lg n="3">
     <l n="9">	De la promessa tua fu' lieto tanto,</l>
     <l n="10">che gioia non sentì' mai quanto allora:</l>
     <l n="11">tornato m'era in riso ogni mio pianto;</l>
     <l n="12">ma in me fece picciola dimora;</l>
     <l n="13">credeami esser dentro, or son di fora,</l>
     <l n="14">ad altrui data se', tradito m'hai!</l>
    </lg>
    <lg n="4">
     <l n="15">	Abandonato sanza mia cagione</l>
     <l n="16">da te mi trovo, ed or amante tale</l>
     <l n="17">hai tolto, che ne renderà ragione,</l>
     <l n="18">e già ti trade, ov'io t'era leale;</l>
     <l n="19">così costui conforterà il mio male,</l>
     <l n="20">tradendo te come tradito m'hai.</l>
    </lg>
    <lg n="5">
     <l n="21">	Se femmina si volge come foglia</l>
     <l n="22">o piglia il peggio, in te posso vedere,</l>
     <l n="23">rea, diversa, nata per mia doglia:</l>
     <l n="24">giammai vèr me tu non avrai podere,</l>
     <l n="25">e s'i' t'amai, or brama il mio volere</l>
     <l n="26">di quel vendetta, ché tradito m'hai.</l>
    </lg>
    <lg n="6">
     <l n="27">	Vattene ad Amor, mia balatella;</l>
     <l n="28">digli ch'alquanto aggia di me merzede,</l>
     <l n="29">punendo sì questa malvagia e fella,</l>
     <l n="30">ch'assempro sia a qual donna la vede:</l>
     <l n="31">ché m'ha tradito sanza alcuna fede,</l>
     <l n="32">come nessun fosse tradito mai.</l>
    </lg>
   </lg>
  </body>
 </text>
</TEI>