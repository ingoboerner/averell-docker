<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 149</title>
    <author>Franco Sacchetti</author>
   </titleStmt>
   <extent>
    <measure unit="stanza">6</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-149</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 149</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 149</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Credi tu sempre, maladetta serpe,</l>
     <l n="2">regnar vivendo pur de l'altru' sangue,</l>
     <l n="3">essendo a tutti velenoso tarlo?</l>
     <l n="4">Tu se' iniqua e maligna sterpe;</l>
     <l n="5">chi più ti serve, più doglioso langue.</l>
     <l n="6">Chi vive il sa, se vero è quel ch'io parlo!</l>
     <l n="7">Quelle che feron Bruto a ben nomarlo,</l>
     <l n="8">nimiche ed in essilio da te sono,</l>
     <l n="9">e l'altre consequenti hanno tal dono,</l>
     <l n="10">perché Saligia tien tua mente dira.</l>
     <l n="11">L'alta potenza spira,</l>
     <l n="12">le stelle e 'l ciel, che tu verrai al fine</l>
     <l n="13">per guerre e per ruine</l>
     <l n="14">che contro ogni dover movi a Fiorenza,</l>
     <l n="15">poi che non vinse Carlo tua potenza.</l>
    </lg>
    <lg n="2">
     <l n="16">	Tu hai svegliato chi dormia fiso</l>
     <l n="17">nel bel paese italico, e non pensi</l>
     <l n="18">chi già disfece il gran Mastin lombardo.</l>
     <l n="19">Tu se' ben grande, ma il folle aviso</l>
     <l n="20">ha fatto sì che ciaschedun conviensi</l>
     <l n="21">a voler atterrare il tuo stendardo.</l>
     <l n="22">Veggo due chiavi già, s'io ben riguardo,</l>
     <l n="23">serrarti il gozzo e fare un forte nodo,</l>
     <l n="24">che si lega in Toscana fermo e sodo;</l>
     <l n="25">e dentro vi s'allaccia il Ferarese,</l>
     <l n="26">Piemonte e 'l Genovese,</l>
     <l n="27">e forse il Veronese e 'l Padovano,</l>
     <l n="28">Reggio col Mantovano,</l>
     <l n="29">e tutta Puglia, contro a te, superbo,</l>
     <l n="30">per farti favellar d'un altro verbo.</l>
    </lg>
    <lg n="3">
     <l n="31">	Ciascun re giusto dovria pigliar l'arme,</l>
     <l n="32">signor, comun ch'a ben viver intende,</l>
     <l n="33">per spegner te, sì come Minutauro.</l>
     <l n="34">E disdir nol porria la tu' arme,</l>
     <l n="35">che d'apetito umano ognor s'accende,</l>
     <l n="36">d'alma, di corpo vaga e di tesauro.</l>
     <l n="37">Crasso cercò, sì che l'uccise, l'auro,</l>
     <l n="38">e Tamerìs diè sangue a chi 'l bramava;</l>
     <l n="39">ed Anibal d'aver Roma pensava,</l>
     <l n="40">ma Roma prese e disfece lui.</l>
     <l n="41">O calcatrice, in cui</l>
     <l n="42">perfida voglia sempre si rinova,</l>
     <l n="43">pensi tu che la prova</l>
     <l n="44">la qual iniqua contro al dover mostri,</l>
     <l n="45">non ti rinchiuda in fortunosi chiostri?</l>
    </lg>
    <lg n="4">
     <l n="46">	Cammera di ladroni e di compagne,</l>
     <l n="47">ostel di gente contro a Dio perversa</l>
     <l n="48">è il cerchio dove la tua possa chiude:</l>
     <l n="49">con questo guasti i piani e le montagne</l>
     <l n="50">de' liberi viventi, e con diversa</l>
     <l n="51">rapina segui le tue voglie crude.</l>
     <l n="52">Armi ciascuno le sue membra nude</l>
     <l n="53">più per disfarti che per far riparo!</l>
     <l n="54">Movasi dal Cornero insino al Faro!</l>
     <l n="55">Ed ancora il re giusto d'Ungheria</l>
     <l n="56">e tutta Europa sia,</l>
     <l n="57">se ciò non basta, a far che tu non urga!</l>
     <l n="58">Hercole qui resurga</l>
     <l n="59">e vinca te sì come vinse Anteo</l>
     <l n="60">e 'l crudo re di Trazia ed Ateleo.</l>
    </lg>
    <lg n="5">
     <l n="61">	Più che Nembròth superbo, e più crudele</l>
     <l n="62">che non fu mai Gallicola o Nerone,</l>
     <l n="63">lupo se' stato a le tue pecorelle.</l>
     <l n="64">Aspro tiranno con amaro fele,</l>
     <l n="65">quante ha' tu fatte misere persone,</l>
     <l n="66">morte e scacciate, e donne fatte ancelle!</l>
     <l n="67">Dolente se' se lasci a lor la pelle;</l>
     <l n="68">e così vòti ciascheduna terra!</l>
     <l n="69">Or vuogli a chi è libero far guerra</l>
     <l n="70">e spander il velen là dov'è 'l Tòsco.</l>
     <l n="71">Tu non conosci il tòsco:</l>
     <l n="72">diviso era chi è fatto unito;</l>
     <l n="73">e tu non se' salito</l>
     <l n="74">dove credesti a tua speranza vana,</l>
     <l n="75">quando mancasti fede a Serezzana.</l>
    </lg>
    <lg n="6">
     <l n="76">	A tutti que' che voglion giusta fama</l>
     <l n="77">e tengon libertà, che è tanto cara,</l>
     <l n="78">"come sa chi per lei vita rifiuta",</l>
     <l n="79">canzon, non istar muta:</l>
     <l n="80">ché, se tal biscia or non si disface,</l>
     <l n="81">non pensi Italia mai posar in pace.</l>
    </lg>
   </lg>
  </body>
 </text>
</TEI>