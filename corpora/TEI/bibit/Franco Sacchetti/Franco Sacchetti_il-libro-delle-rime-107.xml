<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il libro delle rime - 107</title>
    <author>Franco Sacchetti</author>
   </titleStmt>
   <extent>
    <measure unit="stanza">7</measure>
    <measure unit="line">83</measure>
   </extent>
   <publicationStmt>
    <publisher>UNED University</publisher>
    <idno>Franco Sacchetti_il-libro-delle-rime-107</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il libro delle rime - 107</title>
     <author>Franco Sacchetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il libro delle rime - 107</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Poca vertù, ma foggie ed atti assai</l>
     <l n="2">i' veggio ognora in te, vaga Fiorenza,</l>
     <l n="3">perché nova aparenza</l>
     <l n="4">mutano i nati tuo' di giorno in giorno.</l>
     <l n="5">Da quella madre antica non ritrai,</l>
     <l n="6">ch'al mondo dimostrò la sua potenza:</l>
     <l n="7">ciò n'apruovi l'essenza,</l>
     <l n="8">ch'ancor risuona, del famoso corno.</l>
     <l n="9">Non so guardar tanto i tuo' figli attorno,</l>
     <l n="10">che io conosca qual sia di tua gesta,</l>
     <l n="11">né con armata vesta</l>
     <l n="12">veggio nessun seguire il tuo vessillo,</l>
     <l n="13">a ciaschedun parendo esser Cammillo.</l>
    </lg>
    <lg n="2">
     <l n="14">	Se le confuse lingue della torre</l>
     <l n="15">fossono in lor, che son settantadue,</l>
     <l n="16">le portature sue</l>
     <l n="17">tutte ci sono, ed ancor più ben cento.</l>
     <l n="18">Non studian altro che 'n levare o porre</l>
     <l n="19">or giù, or sù, ed ora meno, or piùe;</l>
     <l n="20">or formica ed or bue</l>
     <l n="21">voglion parer nel loro dimostramento.</l>
     <l n="22">Non si trova nessun esser contento,</l>
     <l n="23">se l'un l'altro con foggia non avanza.</l>
     <l n="24">Tant'è la lor costanza,</l>
     <l n="25">che in un dì voglion parer di mille</l>
     <l n="26">provincie e terre e d'oltramonti ville.</l>
    </lg>
    <lg n="3">
     <l n="27">	Cominciando dal capo, quanto è nova</l>
     <l n="28">cosa a veder la notturna berretta</l>
     <l n="29">esser di dì costretta</l>
     <l n="30">sovra 'l capuccio frastagliato stare!</l>
     <l n="31">Dove, d'intorno al volto, fatti in prova,</l>
     <l n="32">stanno moscon di panno, una righetta</l>
     <l n="33">che ciaschedun si getta</l>
     <l n="34">a dar negli occhi e 'l naso a tempestare;</l>
     <l n="35">sanza ch'io veggio gole abottonare</l>
     <l n="36">e gozzi stringer più che con randello:</l>
     <l n="37">a rischio n'è il cervello</l>
     <l n="38">e gli occhi, che non escan della fronte,</l>
     <l n="39">per farsi d'acqua uccelli, e non di monte.</l>
    </lg>
    <lg n="4">
     <l n="40">	Quanti uncini e raffi alle lor spalle</l>
     <l n="41">portan, e corde, chi gli mira il vede:</l>
     <l n="42">una nave possede</l>
     <l n="43">tallora men di lor canapi e sarte.</l>
     <l n="44">Più allacciati son che strette balle,</l>
     <l n="45">cominciando dal capo insino al pede;</l>
     <l n="46">nessun quasi non sede,</l>
     <l n="47">che non rompa il legame o tutto o parte.</l>
     <l n="48">Lasciato hanno le gonne, e tolta l'arte</l>
     <l n="49">de' farsettoni a l'unghera manera,</l>
     <l n="50">e stretti in tal matera</l>
     <l n="51">vanno nel corpo, sì che 'l ventre torna</l>
     <l n="52">nel grosso petto ove ciascun s'adorna.</l>
    </lg>
    <lg n="5">
     <l n="53">	Maniche e manicon tanti e diversi</l>
     <l n="54">veggio, ch'appena io contar li posso;</l>
     <l n="55">non è corpo sì grosso</l>
     <l n="56">che non entrasse ov'alcun braccio posa.</l>
     <l n="57">Con cioppe e con gabbani di più versi</l>
     <l n="58">e maniche che pendon sovra 'l dosso,</l>
     <l n="59">ciascun di forza scosso</l>
     <l n="60">par, sanza braccia o monco d'ogni cosa.</l>
     <l n="61">La calza, dove ella sta più nascosa,</l>
     <l n="62">atorniata è da diversi lacci</l>
     <l n="63">con groppi e con legacci,</l>
     <l n="64">portando punte tali alle scarpette,</l>
     <l n="65">che le più larghe vie a lor son strette.</l>
    </lg>
    <lg n="6">
     <l n="66">	Le nove forme e foggie tante e tali</l>
     <l n="67">mi fan pensar onde alcun nato sia:</l>
     <l n="68">mostra tal di Soria</l>
     <l n="69">e tal d'Arabia aver recato i panni;</l>
     <l n="70">tal par ch'aggia veduti quanti e quali</l>
     <l n="71">paesi abbia l'Egitto o l'Erminìa;</l>
     <l n="72">alcun par stato sia,</l>
     <l n="73">qual col gran Cane e qual col Presto Gianni.</l>
     <l n="74">Non scrisse Livio tanto ne' suo' anni,</l>
     <l n="75">quant'io arei a scriver, a contare</l>
     <l n="76">quel ch'i' ho veduto usare</l>
     <l n="77">e veggio ognor, Fiorenza, ne' tuo' figli,</l>
     <l n="78">sanza donarti aiuto o buon consigli.</l>
    </lg>
    <lg n="7">
     <l n="79">	Canzon mia, va dove 'l disio ti mena,</l>
     <l n="80">e dove piace a te tuo' versi spandi:</l>
     <l n="81">a piccioli ed a grandi</l>
     <l n="82">dì che colui è fuor d'ogni salute,</l>
     <l n="83">che foggie cerca, e fugge ogni vertute.</l>
    </lg>
   </lg>
  </body>
 </text>
</TEI>