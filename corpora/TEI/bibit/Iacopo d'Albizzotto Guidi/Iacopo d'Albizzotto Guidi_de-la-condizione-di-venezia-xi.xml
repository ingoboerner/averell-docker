<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>De la condizione di Venezia - XIV</title>
    <author>Iacopo d'Albizzotto Guidi</author>
   </titleStmt>
   <extent>
    <measure unit="stanza">1</measure>
    <measure unit="line">301</measure>
   </extent>
   <publicationStmt>
    <publisher>UNED University</publisher>
    <idno>Iacopo d'Albizzotto Guidi_de-la-condizione-di-venezia-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>De la condizione di Venezia - XIV</title>
     <author>Iacopo d'Albizzotto Guidi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>De la condizione di Venezia - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I' vo' mutare la mia fantasia,</l>
     <l n="2">per racontarti quel che ha d'entrata</l>
     <l n="3">dentro in Vinegia questa Signoria</l>
     <l n="4">da cciascun dazio e da suo brigata</l>
     <l n="5">de' suo uficiali, come tu udirai,</l>
     <l n="6">a farti d'ognun d'essi gran derrata.</l>
     <l n="7">Al dazio del vin ti comincerai:</l>
     <l n="8">comunemente della stimeria</l>
     <l n="9">più che ottantamiglia metterai</l>
     <l n="10">ducati d'oro, e poi per altra via</l>
     <l n="11">nel dazio dell'entrata d'ogni parte</l>
     <l n="12">da mare e terra colla terneria.</l>
     <l n="13">Questi han d'entrata, com'è scritto in carte,</l>
     <l n="14">circa a centovintimilia ducati</l>
     <l n="15">e lla meseteria anc'ha suo parte,</l>
     <l n="16">che per saperlo dire, stu ben guati,</l>
     <l n="17">tu troverrai che son settantamiglia,</l>
     <l n="18">o più, di be' ducati anoverati.</l>
     <l n="19">Ed è ll'uscita da ogni famiglia</l>
     <l n="20">anno per anno quel che udirai,</l>
     <l n="21">secondo che per molti si bisbiglia:</l>
     <l n="22">più che cinquantamilia sempremai</l>
     <l n="23">ducati d'oro sì rende al Comune,</l>
     <l n="24">non mettendo l'inganni che non sai.</l>
     <l n="25">Della giustizia nuova sono alcune</l>
     <l n="26">taverne e osterie, che dànno entrata</l>
     <l n="27">a meterla in un pregio amendune:</l>
     <l n="28">questi son ventimilia a gran derrata,</l>
     <l n="29">quando la terra è in sanità,</l>
     <l n="30">sicché e' ci sia tutta la brigata.</l>
     <l n="31">Acciò si compia questa quantità,</l>
     <l n="32">mi convien dir della giustizia vecchia,</l>
     <l n="33">ma questo rende poca qualità.</l>
     <l n="34">Ma per dir d'altri mia man s'aparecchia,</l>
     <l n="35">però che quest'uficio poco vale,</l>
     <l n="36">ch'altro ch'a legne tal dazio si specchia:</l>
     <l n="37">èvi l'uficio de' Signor' del sale,</l>
     <l n="38">che rende al Comun, quand'ha l'uscita:</l>
     <l n="39">più che settantamilia questo vale</l>
     <l n="40">ducati d'oro, a dir sì minüita</l>
     <l n="41">quando la Lombardia qui s'ha a fornire,</l>
     <l n="42">ch'a questo dazio si dà molta aita.</l>
     <l n="43">Delli Strasordinari i' ti vo' dire</l>
     <l n="44">quello che quest'uficio può gittare</l>
     <l n="45">con due e tre per cento, a non fallire.</l>
     <l n="46">Di quest'uficio i' ti vo' contare,</l>
     <l n="47">ché son vinticinquemilia ducati,</l>
     <l n="48">o in quel torno, a non voler fallare,</l>
     <l n="49">di be' danari tutti anoverati</l>
     <l n="50">che ha lla Signoria di quest'ufizio,</l>
     <l n="51">secondo el dire di chi gli ha contati.</l>
     <l n="52">A dir d'un altro dazio suo asercizio,</l>
     <l n="53">el quale è nel fondàco de' Todeschi</l>
     <l n="54">che dà alla Signoria gran benificio,</l>
     <l n="55">udir la quantità non vo' t'increschi,</l>
     <l n="56">ché son più di ventimilia ducati</l>
     <l n="57">di be' danari tutti quanti freschi.</l>
     <l n="58">Molti altri dazi ch'i' non t'ho contati,</l>
     <l n="59">come son drapi a oro e pescheria</l>
     <l n="60">e simil' dazi ch'i' non t'ho nomati:</l>
     <l n="61">l'argento e lla farina e frutteria</l>
     <l n="62">e della foglia e la tocca dell'oro,</l>
     <l n="63">ché a dir tutto saria ricadia.</l>
     <l n="64">Ma fa' tuo conto che tutti costoro</l>
     <l n="65">che qui di sopra i' t'ho nominati</l>
     <l n="66">co·gli altri ch'i non dico el pregio loro,</l>
     <l n="67">se tu fa' conto, son tanti ducati</l>
     <l n="68">che son[o] secentocinquantamiglia,</l>
     <l n="69">che ha la Signoria di questa entrati</l>
     <l n="70">dentro in Vinegia da tutta famiglia,</l>
     <l n="71">che traffica qui dentro in ogni modo,</l>
     <l n="72">oltra a l'ingani, ch'ognun s'asottiglia</l>
     <l n="73">per ogni verso di fare alcun frodo</l>
     <l n="74">di non pagare tutto quanto el dazio</l>
     <l n="75">di lor mercatantìe, c'han messo in sodo</l>
     <l n="76">che chi l'avessi potreb'esser sazio</l>
     <l n="77">e contentarsi di cotanto avere</l>
     <l n="78">quanto sarebe questo a farne strazio.</l>
     <l n="79">A me conviene altri modi tenere,</l>
     <l n="80">s'i non vo' che nïun si maravigli,</l>
     <l n="81">e d'altre cose ti vo' far sapere:</l>
     <l n="82">come sono ordinati e lor consigli</l>
     <l n="83">e a che modo fan tutt'uficiali</l>
     <l n="84">dentro in la terra ch'ognun s'asotigli.</l>
     <l n="85">Tutte domeniche e dì principali</l>
     <l n="86">e' si raguna tutto el Gran Consiglio,</l>
     <l n="87">che son più che secento questi tali.</l>
     <l n="88">A dir suo autorità i' do di piglio:</l>
     <l n="89">quest'hano autorità fare ogni ufizio,</l>
     <l n="90">dentro e di fuori, sanza alcun bisbiglio;</l>
     <l n="91">e anche han più un altro benefizio,</l>
     <l n="92">che creano el Consiglio de' Pregati,</l>
     <l n="93">che son circa a sesanta a l'asercizio.</l>
     <l n="94">E oltre a questi ,ancor vo' che tu guati:</l>
     <l n="95">costor fanno el Consiglio de' Quaranta</l>
     <l n="96">e della giunta, ché sono ordinati</l>
     <l n="97">con e Pregati, acciò che sia tanta</l>
     <l n="98">quand'e' bisogna far terminazioni</l>
     <l n="99">di grand'afare dove non si canta.</l>
     <l n="100">Questi son uomin di riputazioni</l>
     <l n="101">e di gran' sentimenti e buon' efetti</l>
     <l n="102">con intelletto e buon' operazioni.</l>
     <l n="103">Dentro a questo consiglio ancor vi metti</l>
     <l n="104">molt'altri ufici di più condizioni,</l>
     <l n="105">e qua' ti vo' contare in questi detti:</l>
     <l n="106">quelli che del Comun tien le ragioni,</l>
     <l n="107">e qual' son tre ad oservar le parti,</l>
     <l n="108">e que' dove si pagan le fazioni;</l>
     <l n="109">e que' del sale ancor colle lor carti,</l>
     <l n="110">e que' delle ragioni vecchie e nuove,</l>
     <l n="111">e lle ragion' novissime e lor arti;</l>
     <l n="112">e Signor' del formento co·lor pruove,</l>
     <l n="113">e que' de' dieci ufici, a non fallare,</l>
     <l n="114">e que' delle ca' giunte no·va altrove;</l>
     <l n="115">e Savi Grandi non vi vuol mancare</l>
     <l n="116">e i Signor' che son sopra la guerra,</l>
     <l n="117">ché anche questi vi conviene andare;</l>
     <l n="118">e Dieci c'hanno guardia della terra,</l>
     <l n="119">chi contrafacessi alla Signoria,</l>
     <l n="120">perch'e' puniscon ciaschedun che erra.</l>
     <l n="121">E hanno questi Dieci tal balìa</l>
     <l n="122">che cciò che fanno par che sia ben fatto;</l>
     <l n="123">e sia chi vuole o di che stato e' sia,</l>
     <l n="124">costor lo fan punire al primo tratto</l>
     <l n="125">sanza che sia fatto alcun processo,</l>
     <l n="126">perc'hanno libertà a far di fatto.</l>
     <l n="127">Sonvi e Savi delli Ordini qui appresso</l>
     <l n="128">e de' Quaranta il consiglio tutto,</l>
     <l n="129">gli avogatori e cattaver' con esso.</l>
     <l n="130">La Signoria vi sarà condutto,</l>
     <l n="131">meser lo doge e tutta la banca,</l>
     <l n="132">che son se' consiglieri a far tal frutto;</l>
     <l n="133">ma spesse volte avien ched e' vi manca</l>
     <l n="134">una gran parte di quest'uficiali,</l>
     <l n="135">ché all'andarvi molti se ne stanca.</l>
     <l n="136">Ma el più delle volte questi tali</l>
     <l n="137">vi si raguna, e duo terzi d'essi,</l>
     <l n="138">quando vi son faccende principali;</l>
     <l n="139">quand'è cosa che 'mporti e' vanno stessi,</l>
     <l n="140">ch'a le lor case va un comandatore,</l>
     <l n="141">perché lla Signoria manda per essi.</l>
     <l n="142">Questo consiglio, quando egli è magiore,</l>
     <l n="143">si son di numer circa di duegento;</l>
     <l n="144">e ben ottanta, quando egli è minore.</l>
     <l n="145">Questo consiglio ha tal reggimento</l>
     <l n="146">che ogni cosa ch'acade alla terra</l>
     <l n="147">viene oservato el suo consentimento,</l>
     <l n="148">salvo ch'a fare impresa di far guerra,</l>
     <l n="149">convien che sia d'acordo e duo terzi</l>
     <l n="150">di quel consiglio, se 'l mio dir non erra,</l>
     <l n="151">perch'a tal' fatti non bisogna scherzi,</l>
     <l n="152">perché ll'è cose di troppa importanza:</l>
     <l n="153">sì che convien che lor menti si ferzi</l>
     <l n="154">a considerar quant'è la possanza</l>
     <l n="155">di chi co·llor volessi far contesa</l>
     <l n="156">contr'al dovere per la sua aroganza.</l>
     <l n="157">È da veder quanto la cosa pesa</l>
     <l n="158">e s'egli è da seguir tal intenzione</l>
     <l n="159">o altri modi da fuggir la spesa.</l>
     <l n="160">Questo consiglio è di tanta afezione</l>
     <l n="161">che ogni cosa che fa di bisogno</l>
     <l n="162">convien che segua suo terminazione.</l>
     <l n="163">Se i' dic'altro, puo' ben dir ch'i' sogno,</l>
     <l n="164">ché 'n tal consiglio sta la lor salveza;</l>
     <l n="165">e a dir questo già no·mi vergogno.</l>
     <l n="166">E ha questo consiglio tal largheza,</l>
     <l n="167">com'i' ti dico, del numer perfetto:</l>
     <l n="168">de centcinquanta è la loro fermeza.</l>
     <l n="169">Ogni altra cosa mettano in efetto</l>
     <l n="170">di quel ch'acade d'ogni altra faccenda,</l>
     <l n="171">secondo puo' veder com'i' t'ho detto,</l>
     <l n="172">salvo alla guerra no·vuol che s'intenda,</l>
     <l n="173">se ben non si mastìca tale impresa,</l>
     <l n="174">ché molto importa lor cotal merenda.</l>
     <l n="175">E per dirti altro ho mia voglia accesa</l>
     <l n="176">nel modo che si crea el doge loro,</l>
     <l n="177">quando lo elegon sanza far contesa.</l>
     <l n="178">El primo modo che tengon costoro</l>
     <l n="179">fanno sonare a General Consiglio,</l>
     <l n="180">ch'ogni uom gentile vada in concestoro.</l>
     <l n="181">Come son tutti dentro, a tal bisbiglio</l>
     <l n="182">elegon tutti da trenta anni in suso</l>
     <l n="183">e a tutti quelli e' dànno di piglio;</l>
     <l n="184">e gli altri di men tempo vanno giuso</l>
     <l n="185">e sono schiusi di cotale affare,</l>
     <l n="186">ché a tal cosa niun di questi è uso.</l>
     <l n="187">Tutti que' che rimangon fan sentare</l>
     <l n="188">in sulle banche ordinatamente,</l>
     <l n="189">che son dodici d'esse, a non fallare.</l>
     <l n="190">E po' fra tutte quante queste gente</l>
     <l n="191">s'alegge cinque savi tra costoro,</l>
     <l n="192">ch'abino a proveder discretamente</l>
     <l n="193">la comession che abia el doge loro,</l>
     <l n="194">che sarà fatto per tempo a venire:</l>
     <l n="195">e questo vien lor dato per lavoro.</l>
     <l n="196">Com'hanno fatto questo, a non fallire,</l>
     <l n="197">vengon di sùbito a questo consiglio,</l>
     <l n="198">e quel c'han fatto hanno a referire.</l>
     <l n="199">Tutti per [i]scritture e' dàn di piglio,</l>
     <l n="200">s'a questo si volessi contradire,</l>
     <l n="201">sì si ballotta sanz'altro periglio.</l>
     <l n="202">È rade volte o mmai, a non mentire,</l>
     <l n="203">che quel c'han fatto questi cinque savi</l>
     <l n="204">non abia effetto e non vi s'ha disdire.</l>
     <l n="205">Cotal' comessïon' sotto le chiavi</l>
     <l n="206">si vien serrate insino al compimento:</l>
     <l n="207">della lezion del doge niun si gravi.</l>
     <l n="208">Finito questo, a llor proponimento,</l>
     <l n="209">sì si ritorna per far l'elezioni,</l>
     <l n="210">secondo ch'è tra loro ordinamento.</l>
     <l n="211">Su queste banche con discrezïoni</l>
     <l n="212">vanno a sedere per ogni pancata</l>
     <l n="213">secondo loro età e condizioni.</l>
     <l n="214">Po' ch'a sedere è tutta la brigata,</l>
     <l n="215">pur digradando secondo l'età,</l>
     <l n="216">in ogni parte tutta s'è asettata,</l>
     <l n="217">che a vederli è una degnità,</l>
     <l n="218">tant'umilment'è tal cittadinanza;</l>
     <l n="219">di più casat'è la lor qualità.</l>
     <l n="220">Sanza mostrar nessuno altra baldanza,</l>
     <l n="221">stanno a udire quel che hanno a fare,</l>
     <l n="222">per po' seguire secondo l'usanza;</l>
     <l n="223">e po' viene oltre, sanza dimorare,</l>
     <l n="224">un putto vergin con un gran capèllo</l>
     <l n="225">con più ballotte dentro, a non fallare.</l>
     <l n="226">Tante quanto è [i]l numero di quello</l>
     <l n="227">consiglio v'è tante ballotte bianche,</l>
     <l n="228">mettendo trenta dorate con ello.</l>
     <l n="229">E poï si dà ordine alle banche</l>
     <l n="230">per isquittino a chi tocca la sorte</l>
     <l n="231">d'esser la prima e la seconda e anche</l>
     <l n="232">la terza e quarta, secondo che porte</l>
     <l n="233">di grado in grado sino al compimento</l>
     <l n="234">di quel consiglio, ch'ognun si conforte.</l>
     <l n="235">E così vanno con ordinamento:</l>
     <l n="236">a uno a uno el putto mette mano</l>
     <l n="237">intro 'l capèllo con suo sentimento.</l>
     <l n="238">E per lo primo che vien prossimano</l>
     <l n="239">e' piglia una ballotta per colui</l>
     <l n="240">e ma' no·mette la suo mano invano,</l>
     <l n="241">e trala fuori e dice per cui:</l>
     <l n="242">e se ll'è bianca, questo tal va fuora</l>
     <l n="243">di quel consiglio, e non vi sta piùi;</l>
     <l n="244">se ll'è dorata, questo tale ancora</l>
     <l n="245">si vien chiamato e va in un'altra sala,</l>
     <l n="246">e tutti e suo consorti non dimora</l>
     <l n="247">ched e' non trovin tosto quella scala</l>
     <l n="248">per andar fuori di questo consiglio</l>
     <l n="249">che lla lezion di quelli dà di pala.</l>
     <l n="250">Così a questo modo dàn di piglio</l>
     <l n="251">insin c'han fatto el numero di trenta</l>
     <l n="252">e levansi davanti tal bisbiglio.</l>
     <l n="253">E acciò che tu creda ch'i' non menta,</l>
     <l n="254">tutto l'avanzo van per li lor fatti,</l>
     <l n="255">sicché nessuno tra color si entra;</l>
     <l n="256">e questi trenta hanno questi patti:</l>
     <l n="257">che 'nfra di loro ne deban far nove,</l>
     <l n="258">ch'a fare altra lezione e' si sian atti;</l>
     <l n="259">e questi nove, non con legge nuove,</l>
     <l n="260">per sette di loro in concordanza</l>
     <l n="261">ne fan quaranta buoni a queste prove.</l>
     <l n="262">Questi quaranta, secondo l'usanza,</l>
     <l n="263">si elegon di lor dodici d'essi</l>
     <l n="264">e gli altri vanno fuor, sanza fallanza.</l>
     <l n="265">Di questi dodici fra di loro stessi</l>
     <l n="266">ne riman nove a fare altre lezione:</l>
     <l n="267">di venticinque costor si son messi;</l>
     <l n="268">e questi venticinque hanno intenzione</l>
     <l n="269">che infra di loro ne rimanga nove,</l>
     <l n="270">che abin buon volere e afezione;</l>
     <l n="271">e questi nove fanno queste pruove</l>
     <l n="272">di far tra loro e più soficïenti:</l>
     <l n="273">quarantacinque a far lezion' nuove;</l>
     <l n="274">e que' quarantacinque son contenti,</l>
     <l n="275">secondo el consüeto e loro usanza:</l>
     <l n="276">undici resta di lor più valenti.</l>
     <l n="277">Gli altri sen vanno sanza dimoranza,</l>
     <l n="278">e di quest'undici è loro intenzione</l>
     <l n="279">di farne quarantun, sanza fallanza:</l>
     <l n="280">di questi tali eletti a tal fazione</l>
     <l n="281">no·ne può esser che un per casato,</l>
     <l n="282">né sia parente d'altra condizione.</l>
     <l n="283">Se tu credi altro, tu se' forte errato,</l>
     <l n="284">ma credi quel ch'i' dico qui ancora:</l>
     <l n="285">che cotal modo s'è sempre oservato.</l>
     <l n="286">Come son fatti, questi non dimora,</l>
     <l n="287">ché son serrati tutti in luogo oculto</l>
     <l n="288">e di tal luogo mai non escon fuora;</l>
     <l n="289">e non si parla co·llor poco o multo,</l>
     <l n="290">né si può dare alcuna scrittura,</l>
     <l n="291">né son veduti da nessun nel vulto,</l>
     <l n="292">ma stan serrati co·molta stretura</l>
     <l n="293">insin che hanno fatto la lezione</l>
     <l n="294">d'un doge, che dello Stato abia cura.</l>
     <l n="295">Or ti vo' dire con che condizione</l>
     <l n="296">costor si fanno cotal regimento</l>
     <l n="297">e come sta la lor terminazione:</l>
     <l n="298">giuran costoro, per lor sagramento,</l>
     <l n="299">in sul Vangelo e 'n sul corpo di Cristo</l>
     <l n="300">di fare un doge di gran sentimento</l>
     <l n="301">che sia di fama e di virtù provisto.</l>
    </lg>
   </lg>
  </body>
 </text>
</TEI>