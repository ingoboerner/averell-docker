<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>De la condizione di Venezia - VIII</title>
    <author>Iacopo d'Albizzotto Guidi</author>
   </titleStmt>
   <extent>
    <measure unit="stanza">1</measure>
    <measure unit="line">301</measure>
   </extent>
   <publicationStmt>
    <publisher>UNED University</publisher>
    <idno>Iacopo d'Albizzotto Guidi_de-la-condizione-di-venezia-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>De la condizione di Venezia - VIII</title>
     <author>Iacopo d'Albizzotto Guidi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>De la condizione di Venezia - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per non voler lasciar questo trattato,</l>
     <l n="2">ché mi parebe far gran mancamento,</l>
     <l n="3">dirò di quelle cose c'ho trovato;</l>
     <l n="4">e qui farò 'l mio cominciamento,</l>
     <l n="5">seguendo entro 'l mio dir de ora in ora</l>
     <l n="6">insin ch'a tutto darò compimento.</l>
     <l n="7">Tre gentiluomin sempre vi dimora,</l>
     <l n="8">m'almen duo di lor v'è sempremai;</l>
     <l n="9">e 'l terzo el più del tempo sta di fuora</l>
     <l n="10">a ffar le lor facende, ch'è assai,</l>
     <l n="11">di provedere a quel che bisogna,</l>
     <l n="12">che son di grand'affanni, stu nol sai.</l>
     <l n="13">Non creder tu che lor menti si sogna </l>
     <l n="14">a praticar con tanti lavoranti</l>
     <l n="15">quanti v'è dentro, che cciascuno agogna</l>
     <l n="16">d'esser pagato di danar' contanti:</l>
     <l n="17">a questo sì v'è posto uno scrivano,</l>
     <l n="18">che tiene le ragion' di tutti quanti,</l>
     <l n="19">di tutti quei che lavoran di mano</l>
     <l n="20">e di chi vende loro alcuna cosa</l>
     <l n="21">fatto in Vinegia o in paese strano.</l>
     <l n="22">Per dare agli uficiali un poco posa</l>
     <l n="23">sì v'è 'l prottomaestro e l'armiraglio,</l>
     <l n="24">ché contro al lor parere niun non osa.</l>
     <l n="25">Troppo sarebe questo gran travaglio,</l>
     <l n="26">se' gentiluomin che vi son signori</l>
     <l n="27">avessino a sentir questo barbaglio.</l>
     <l n="28">Ma questi due son conducitori</l>
     <l n="29">di ciò che fa bisogno a·lavorare</l>
     <l n="30">in questa casa, e sono ordinatori.</l>
     <l n="31">Or fa bisogno, a volerti narare,</l>
     <l n="32">che i' ti dica ciascheduna parte</l>
     <l n="33">che 'n questa casa mi convien contare.</l>
     <l n="34">Come tu v'entri dentro a veder l'arte,</l>
     <l n="35">truovi una porta che serra un canale</l>
     <l n="36">d'acqua fondito che questa diparte;</l>
     <l n="37">quest'è sì grande e sì naturale</l>
     <l n="38">ch'ogni galia e ogni galïone</l>
     <l n="39">van fuori e dentro come a' signor' cale,</l>
     <l n="40">o altre fuste di che condizione</l>
     <l n="41">fosse bisogno per alcuna armata,</l>
     <l n="42">secondo ch'a' signori è suo intenzione.</l>
     <l n="43">Una gran casa prima s'è trovata</l>
     <l n="44">a man diritta, in su questo canale,</l>
     <l n="45">dove son di più fuste gran brigata,</l>
     <l n="46">le qual' non son da far ben[e] né male,</l>
     <l n="47">ma stanno quivi per una memoria</l>
     <l n="48">'n manifestare la possa reale</l>
     <l n="49">ch'ebon costoro e lla gran vettoria</l>
     <l n="50">che conquistaron colli Genovesi,</l>
     <l n="51">che preson più galie della ca' Doria.</l>
     <l n="52">Non vo' però che questo dir ti pesi,</l>
     <l n="53">ché v'è dell'altre ch'i' non t'ho nomato,</l>
     <l n="54">acciò che ' tuo pensieri stiano accesi.</l>
     <l n="55">A voler ricercar ben ogni lato,</l>
     <l n="56">tu troverai sotto questa coverta</l>
     <l n="57">più fuste e brigantin', non t'ho contato.</l>
     <l n="58">Se va' più oltre per la via aperta,</l>
     <l n="59">alla man zanca vederai tal cosa</l>
     <l n="60">di che tuo mente sarà sempre certa:</l>
     <l n="61">più che trenta coverti, ove si posa</l>
     <l n="62">in ognun d'essi tutte in su ' cantieri</l>
     <l n="63">do[v']una e due galie ch'è d'ogni cosa,</l>
     <l n="64">tutte compiute di ciò fa mestieri,</l>
     <l n="65">salvo a calcarle e poi impegolare</l>
     <l n="66">e darle el sevo, che sian più legeri.</l>
     <l n="67">Niun'altra cosa a lor manca di fare,</l>
     <l n="68">ma stanno quivi aspettare e bisogni,</l>
     <l n="69">come la Signoria vuol comandare.</l>
     <l n="70">Acciò che tu non creda ched io sogni,</l>
     <l n="71">più oltre v'è gran quantità di legni,</l>
     <l n="72">tutti al coperto, che son buoni a ogni</l>
     <l n="73">alberi da galie o d'altri ingegni,</l>
     <l n="74">ché non son lavorati e stanno quivi</l>
     <l n="75">per aspettare a che sarano degni.</l>
     <l n="76">Non creder tu ch'io ogni cosa scrivi,</l>
     <l n="77">perch'anche v'è di que' da fare antenne</l>
     <l n="78">che d'ogni lavorio tutti son privi,</l>
     <l n="79">ma iscorzuti come ciascun venne</l>
     <l n="80">dalla montagna, dove fûr tagliati:</l>
     <l n="81">e chi li ha qui condotti qui li tenne.</l>
     <l n="82">Or converrà che più oltre tu guati</l>
     <l n="83">intro 'l mezo 'l canale che i' t'ho detto:</l>
     <l n="84">son più di venti galie da mercati,</l>
     <l n="85">tutte scoperte e non sotto el tetto,</l>
     <l n="86">per aspettare l'anno ch'è a venire,</l>
     <l n="87">perché son buone e non hano difetto.</l>
     <l n="88">Un'altra volta converà lor gire</l>
     <l n="89">chi alla Tana, in Fiandra e chi a Baruti</l>
     <l n="90">e chi in Allessandria, secondo el partire.</l>
     <l n="91">Quivi non sono brigantini o lïuti,</l>
     <l n="92">ma tutte son galie da mercato,</l>
     <l n="93">galie sottili, ch'è tutte compiuti;</l>
     <l n="94">el numer d'esse già non t'ho narato,</l>
     <l n="95">ma i' vo' dire ch'è di tutte sorte:</l>
     <l n="96">son più che ccento, s'i' non sono errato.</l>
     <l n="97">Ancor mi resta a dir cose più forte:</l>
     <l n="98">gli ha in questa casa tanti galïoni,</l>
     <l n="99">arzilli da canal' c'hanno le porte,</l>
     <l n="100">che son come galie lor condizioni;</l>
     <l n="101">ed èvi molti ingegni di legname</l>
     <l n="102">con più difici di molte ragioni.</l>
     <l n="103">I' non vo' più tenerti in queste trame,</l>
     <l n="104">ma i' vo' ritornare ad altro lato</l>
     <l n="105">ov'è più barche fatte di corame,</l>
     <l n="106">e molti ponti, ciascun disnodato,</l>
     <l n="107">da far passare un fiume gran brigata</l>
     <l n="108">che in su' some ciascun s'è portato.</l>
     <l n="109">Più altre cose quivi sta serrata:</l>
     <l n="110">una gran munizion di bombardelle;</l>
     <l n="111">per maraviglia ciaschedun le guata.</l>
     <l n="112">E oltre a queste, v'è ancor di quelle</l>
     <l n="113">che gittan da cinquanta insino a cento</l>
     <l n="114">libre di pietra ciascheduna d'elle;</l>
     <l n="115">sonvi dell'altre da fare spavento</l>
     <l n="116">a ognun quando l'udisse scocare,</l>
     <l n="117">non ch'a provarle non saria contento;</l>
     <l n="118">di queste sì v'è, sanza anoverare,</l>
     <l n="119">una gran quantità di tal grandeza</l>
     <l n="120">con tutte cose che bisogna fare</l>
     <l n="121">a tal' bombarde di cotanta aspreza;</l>
     <l n="122">com'èn ballotte tutte di gran piera</l>
     <l n="123">viva, da rovinare ogni forteza.</l>
     <l n="124">E va' più oltre per questa riviera</l>
     <l n="125">di quel canale che i' t'ho contato</l>
     <l n="126">e truovi ingegni d'un'altra maniera:</l>
     <l n="127">sotto coverti ch'è da questo lato</l>
     <l n="128">dalla tuo man sinestra nell'entrare,</l>
     <l n="129">che son ben dieci, s'i' no·sono errato.</l>
     <l n="130">Quivi ha più cose, ch'a voler contare</l>
     <l n="131">ciascuna d'esse saria faticoso;</l>
     <l n="132">ma, stu se' savio, lo dè ben pensare.</l>
     <l n="133">Ma pur tra l'altre cose ch'i' vi chioso</l>
     <l n="134">e' v'è più di cinquemilia ballotte</l>
     <l n="135">di pietra da bombarde, a dire i' t'oso.</l>
     <l n="136">Non creder tu che sian di piere cotte,</l>
     <l n="137">ma tutte d'una pietra viva e dura</l>
     <l n="138">da rompere altro che tole e che grotte;</l>
     <l n="139">e voglion esser molte forte mura,</l>
     <l n="140">ch'una di quelle grosse ch'i' t'ho detto</l>
     <l n="141">no·ne facessi sùbito pianura.</l>
     <l n="142">Un'altra munizion sotto tal tetto</l>
     <l n="143">v'è, dove son gran' quantità di pali,</l>
     <l n="144">zappe e badili di ferro perfetto,</l>
     <l n="145">e altri ferri da far molti mali</l>
     <l n="146">da guastatori: manaie e ronconi,</l>
     <l n="147">secondo che bisogna a questi tali;</l>
     <l n="148">e altre cose di più condizioni,</l>
     <l n="149">che son lumer' da bruciar bozoladi,</l>
     <l n="150">da metter fuoco nell'abitazioni,</l>
     <l n="151">che fanno spesso a' villani e soldadi</l>
     <l n="152">quand'egli avessin ricevuto oltragio,</l>
     <l n="153">acciò che di tal fallo e' sian pagadi.</l>
     <l n="154">A me convien mutare altro viagio</l>
     <l n="155">e vo' tornare a dir d'un'altra parte</l>
     <l n="156">per dir di quelle cose ch'ancor sagio:</l>
     <l n="157">un gran coverto, questo si disparte</l>
     <l n="158">ove si fa di più ragion' mestieri</l>
     <l n="159">e di più lavorii e di più arte:</l>
     <l n="160">molti maestri v'è di balestrieri,</l>
     <l n="161">ch'aconcian le ballestri che son guasti,</l>
     <l n="162">lor corde e noci, e quale e tenieri.</l>
     <l n="163">Non vo' che questo dire sì tti basti:</l>
     <l n="164">e' v'è un sì gran numer di balestre,</l>
     <l n="165">s'i' lo dicessi più n'arebon asti.</l>
     <l n="166">E po' più oltre sotto due finestre,</l>
     <l n="167">e' v'è sì gran quantità d'armadure,</l>
     <l n="168">com'èn coraze ed elmi molto destre,</l>
     <l n="169">qua' son di ferro e chi d'acciaio più dure,</l>
     <l n="170">secondo che bisogna alla giornata</l>
     <l n="171">o per galie o per guardie di mure.</l>
     <l n="172">Di queste tali son sì gran brigata</l>
     <l n="173">d'elmi e celate e anco bacinetti</l>
     <l n="174">che basterebe a ogni grande armata.</l>
     <l n="175">E po' più oltre convien che ti metti</l>
     <l n="176">ov'è sì gran quantità di palvesi</l>
     <l n="177">con un san Marco dentro tutti netti,</l>
     <l n="178">che fan bisogno per molti paesi</l>
     <l n="179">c'hanno costoro, e poi per molte armate</l>
     <l n="180">che 'ntorno a' galïotti stanno stesi.</l>
     <l n="181">Anch'è più oltre, che stanno serrate,</l>
     <l n="182">sì gran quantità di casse e cassoni</l>
     <l n="183">che in un mese non sarian contate.</l>
     <l n="184">Tutte son piene di più verrettoni,</l>
     <l n="185">fatti e impennati e compiuti di ferri</l>
     <l n="186">d'ogni maniere e di più condizioni.</l>
     <l n="187">I' non vo' che tu creda che 'n ciò erri:</l>
     <l n="188">e' son sì grande el numero di questi</l>
     <l n="189">che bastarebono a far molte guerri.</l>
     <l n="190">A far degli altri vi son più maestri,</l>
     <l n="191">che chi fa l'aste e chi gli ha a impenare,</l>
     <l n="192">e chi lli ferra perché sian più presti.</l>
     <l n="193">Ma' non si fa altro che lavorare</l>
     <l n="194">in tutto l'anno di tal saettame:</l>
     <l n="195">grossi e minuti vi si convien fare.</l>
     <l n="196">Chi fa ferri d'acciaio saldi di rame,</l>
     <l n="197">e chi moschette e chi passatori</l>
     <l n="198">e altri ferri di diverse trame.</l>
     <l n="199">A questo far son più lavoratori</l>
     <l n="200">che fanno l'aste di remi spezati,</l>
     <l n="201">perché son secchi e a' lavor' migliori.</l>
     <l n="202">Non vo' tu creda che 'n questo si guati</l>
     <l n="203">per maserizia della Signoria</l>
     <l n="204">di tôr de' remi che sono avanzati;</l>
     <l n="205">ma i' ti giuro, per la fede mia,</l>
     <l n="206">che, oltre a questi, si fan come dico,</l>
     <l n="207">ne vien tanti di fuor ched è risia,</l>
     <l n="208">benché a dirlo no·mi curo un fico,</l>
     <l n="209">se tu no·mi credessi a mie parole,</l>
     <l n="210">né presti fede a quel che ti riprìco.</l>
     <l n="211">Non creder tu che i' ti dica fole,</l>
     <l n="212">ma egli è assa' più ch'i' non t'ho detto,</l>
     <l n="213">ed è più chiaro che non è el sole;</l>
     <l n="214">e credi quel ch'i' dico tutto netto,</l>
     <l n="215">ch'ad altro fare v'è sì gran brigate</l>
     <l n="216">che pure stanno sotto questo tetto.</l>
     <l n="217">In una sala grande è ordinate</l>
     <l n="218">più di sesanta donne a ricucire</l>
     <l n="219">tutte le vele che sono stracciate;</l>
     <l n="220">e più maestri vi sono a ordire</l>
     <l n="221">le vele nuove, che son di fustani</l>
     <l n="222">e canovacci e tele, a non fallire.</l>
     <l n="223">Non vo' che pel mio dir che tu tti strani</l>
     <l n="224">di creder quello che qui t'ho contato:</l>
     <l n="225">che tutti si lavoran con lor mani.</l>
     <l n="226">È questo luogo sì ben sitüato</l>
     <l n="227">'n luogo asciutto da salvare artimoni</l>
     <l n="228">e altre vele che quivi è portato.</l>
     <l n="229">Sì gran quantità v'è d'este ragioni:</l>
     <l n="230">cochine e terzeruole e più mezane</l>
     <l n="231">che son da galie grosse e galïoni,</l>
     <l n="232">ed altre galie di maniere strane,</l>
     <l n="233">secondo ch'acadesse al navicare:</l>
     <l n="234">di tutte v'è una gran quantitane.</l>
     <l n="235">Ad altro luogo mi conviene andare,</l>
     <l n="236">ove più genti stanno volentieri,</l>
     <l n="237">perc'hanno un lavorio d'un altro afare:</l>
     <l n="238">sonvi maestri che tutti è remeri,</l>
     <l n="239">lavoran remi di ciascuna sorta:</l>
     <l n="240">qua' viniziani e chi è forestieri;</l>
     <l n="241">e tutti quanti van per una porta</l>
     <l n="242">a lavorare in un grand'abituro</l>
     <l n="243">che di tal agio tutti si conforta.</l>
     <l n="244">E perché questo luogo sia sicuro</l>
     <l n="245">di lunge stanno dagli altri mestieri,</l>
     <l n="246">ché grande abitazione ha presso al muro.</l>
     <l n="247">La quantità ti dirò volentieri</l>
     <l n="248">di questi remi, che son sempre fatti</l>
     <l n="249">ben cinquemilia nuovi in su ' cantieri,</l>
     <l n="250">oltre a quegli altri che stanno disfatti</l>
     <l n="251">fuori a la piova, ché s'hano a conciare,</l>
     <l n="252">per le galie che a vogar sian atti.</l>
     <l n="253">El numer d'essi non ti vo' contare,</l>
     <l n="254">ma e' sono una sì gran quantitade</l>
     <l n="255">che gran briga sarebe a noverare.</l>
     <l n="256">Altre persone d'altre qualitade</l>
     <l n="257">son queste genti da metterli in groppa,</l>
     <l n="258">c'han poco senno e manco bontade:</l>
     <l n="259">non fan costoro se non torcer stoppa</l>
     <l n="260">ch'è da calcare d'ogni man navili,</l>
     <l n="261">ch'ogni gran quantità non è già troppa.</l>
     <l n="262">E son costoro genti tanto vili</l>
     <l n="263">che non meritan d'esser mentovati,</l>
     <l n="264">perché lor lavorier' non son sottili.</l>
     <l n="265">E anco vo' ch'a questo dir non guati:</l>
     <l n="266">egli v'è chi bolle sempre la pegola</l>
     <l n="267">per racconciare e navil' maculati.</l>
     <l n="268">Tutti costor son gente sanza regola,</l>
     <l n="269">ché son famigli da non mentovare,</l>
     <l n="270">ch'a lavorar ciascun sempre s'intrigola.</l>
     <l n="271">In altra parte mi convien tornare</l>
     <l n="272">e converami dir cose più gravi,</l>
     <l n="273">perché tal arte non vo' qui lasciare.</l>
     <l n="274">Molte fucine v'è co·molti favri</l>
     <l n="275">e qua' lavoran di più ferramenti,</l>
     <l n="276">che son pironi da congiunger travi</l>
     <l n="277">per far timoni e altri ordinamenti,</l>
     <l n="278">come sono caten', chiavi e pironi</l>
     <l n="279">e altri ferri per altri argomenti.</l>
     <l n="280">Fan molti aguti di più condizioni,</l>
     <l n="281">che son bisogno per fare ogni fusta</l>
     <l n="282">che lavorati son con gran' ragioni.</l>
     <l n="283">Sì gran romor fan questa gente frusta</l>
     <l n="284">che tti parebe esser ne l'inferno</l>
     <l n="285">a udir martellar con botta giusta.</l>
     <l n="286">Questi non restan di state e di verno</l>
     <l n="287">di lavorar d'ogni man ferramenti,</l>
     <l n="288">secondo che nella mente dicerno.</l>
     <l n="289">Son questi favri di tant'argomenti</l>
     <l n="290">che ogni ferro che ti fa mestieri</l>
     <l n="291">son lavorati con buon' sentimenti.</l>
     <l n="292">Èvi que' che lavoran volentieri</l>
     <l n="293">ferri da verrettoni e dardi e lance</l>
     <l n="294">di più ragioni e diverse manieri.</l>
     <l n="295">Non creder tu che io ti dica ciance</l>
     <l n="296">della gran quantità che fan costoro</l>
     <l n="297">di questi ferri da passar le pance.</l>
     <l n="298">E' mi convien contare altro lavoro</l>
     <l n="299">ch'è in sulla riva del canal che parte</l>
     <l n="300">el luogo dalle galie di costoro,</l>
     <l n="301">ove son ferri fatti con grand'arte.</l>
    </lg>
   </lg>
  </body>
 </text>
</TEI>