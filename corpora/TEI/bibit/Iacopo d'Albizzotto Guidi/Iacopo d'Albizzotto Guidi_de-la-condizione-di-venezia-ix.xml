<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>De la condizione di Venezia - IX</title>
    <author>Iacopo d'Albizzotto Guidi</author>
   </titleStmt>
   <extent>
    <measure unit="stanza">1</measure>
    <measure unit="line">307</measure>
   </extent>
   <publicationStmt>
    <publisher>UNED University</publisher>
    <idno>Iacopo d'Albizzotto Guidi_de-la-condizione-di-venezia-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>De la condizione di Venezia - IX</title>
     <author>Iacopo d'Albizzotto Guidi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>De la condizione di Venezia - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A me convien seguire a questa via</l>
     <l n="2">e racontar tutto c'ho trovato</l>
     <l n="3">per voler contentar la voglia mia.</l>
     <l n="4">In sulla riva quivi d'un gran prato</l>
     <l n="5">si son più ferri, ch'è d'ogni man sorta,</l>
     <l n="6">da navi e da galie quivi è trovato</l>
     <l n="7">ch'è in questo prato lungo sanza scorta,</l>
     <l n="8">ove si pruova balestre e bombarde,</l>
     <l n="9">per veder di ciascun quant'ella pòrta.</l>
     <l n="10">A mezo questo prato, ché non arda,</l>
     <l n="11">v'è una torre tutta fatta in volta,</l>
     <l n="12">come una forteza che si guarda,</l>
     <l n="13">ove la polvere è tutta racolta,</l>
     <l n="14">delle bombard'è sì gran quantitade</l>
     <l n="15">e ben serrata sì che non sia tolta.</l>
     <l n="16">Di questa polver per le lor cittade</l>
     <l n="17">si vien mandata per guardar forteze</l>
     <l n="18">de' lor castelli e per altre contrade.</l>
     <l n="19">I' vo' che 'n questo tu pigli alegreze</l>
     <l n="20">udir di questa com'ell'è salvata,</l>
     <l n="21">perch'a nessuno non faccia grameze:</l>
     <l n="22">è questa polvere tutta serrata</l>
     <l n="23">intro barili piccoletti e grandi</l>
     <l n="24">e dassi come acade a la giornata;</l>
     <l n="25">sì ben' è aconcia che niente si spandi</l>
     <l n="26">e guardasi sì ben non v'entri fuoco,</l>
     <l n="27">perché farebe di stranie vivandi.</l>
     <l n="28">I' non vo[glio] più stare in questo luoco,</l>
     <l n="29">ma i' ti vo' contar cosa più strana,</l>
     <l n="30">che a udirlo non ti parrà giuoco:</l>
     <l n="31">èvi una casa, si chiama la Tana,</l>
     <l n="32">ch'è di lungheza ben trecento braccia</l>
     <l n="33">sott'un coverto, e tutta fatta piana;</l>
     <l n="34">in questa casa no·vo' che ti spiaccia</l>
     <l n="35">che tutto il canovo vien d'ogni parte</l>
     <l n="36">di ciaschedun tutto quivi si caccia.</l>
     <l n="37">Èvi maestri che fanno quest'arte,</l>
     <l n="38">che van cernendo el buon dal cativo,</l>
     <l n="39">e quel ch'è buono e' metton disparte;</l>
     <l n="40">el buono è tolto e l'altro sì è privo</l>
     <l n="41">di questa casa e dassi a lavorare</l>
     <l n="42">alle botteghe, come avanti scrivo.</l>
     <l n="43">Or ti vo' dire quel che è da fare</l>
     <l n="44">di questo canovo ch'i' t'ho nomato,</l>
     <l n="45">che tutto quanto si fa pettinare.</l>
     <l n="46">E po' che l'hanno così pettinato,</l>
     <l n="47">sonvi maestri che fano filare</l>
     <l n="48">da più fanciulli che portano a lato</l>
     <l n="49">un mulinello, e quel fano girare</l>
     <l n="50">e van di lungo una balestrata,</l>
     <l n="51">tanto quant'el mulino può portare.</l>
     <l n="52">Di così fatti v'è sì gran brigata</l>
     <l n="53">che fan con questi un sì gran romore,</l>
     <l n="54">e tutti quanti lavora a giornata.</l>
     <l n="55">Sonvi più altri ch'è d'età magiore:</l>
     <l n="56">chi naspa el filo e chi tòrce corde</l>
     <l n="57">d'ogni maniera, chi grande e minore;</l>
     <l n="58">lor maesteri non son cose lorde,</l>
     <l n="59">ché v'è chi fa tortize e chi prodesi,</l>
     <l n="60">chi alcuna volta le lor man' si morde.</l>
     <l n="61">Queste non vanno in istrani paesi,</l>
     <l n="62">ma tutte son per fornir lor navili,</l>
     <l n="63">sicché d'inganno e' non siano ofesi.</l>
     <l n="64">D'ogni ragion che vuo', grosse o sotili,</l>
     <l n="65">che sono lavorate in questa ca',</l>
     <l n="66">convien che per segnale abi duo fili</l>
     <l n="67">rossi, perché si conosca la bontà,</l>
     <l n="68">acciò sia certi ch'è ben lavorato,</l>
     <l n="69">meglio che 'n altro luogo non si fa.</l>
     <l n="70">Assai di questa casa t'ho contato</l>
     <l n="71">la condizione del suo lavorare,</l>
     <l n="72">ma ogni cosa non t'ho nominato:</l>
     <l n="73">e' v'è si grande el romore e 'l gridare</l>
     <l n="74">che fanno e putti e gli altri lavoranti</l>
     <l n="75">nel torcer sartie, tortize e filare,</l>
     <l n="76">che a volerli dire tutti quanti</l>
     <l n="77">non basterebe di carte un quaderno,</l>
     <l n="78">ché son più non ti dico altretanti.</l>
     <l n="79">D'ogni stagione, o di state o di verno,</l>
     <l n="80">vi si lavora tanto fortemente</l>
     <l n="81">che ti parebe esser ne l'inferno.</l>
     <l n="82">E tutto e·lavorar di questa gente</l>
     <l n="83">vien meritato ogni settimana</l>
     <l n="84">da que' signori che vi son presente</l>
     <l n="85">a questo uficio de ca' della Tana,</l>
     <l n="86">e qua' son posti per la Signoria,</l>
     <l n="87">c'hanno a pagar questa gente villana:</l>
     <l n="88">al far ragion con questi è ricadia,</l>
     <l n="89">perché son grossi di senno e di mente</l>
     <l n="90">e sempre el lor parlare è villania.</l>
     <l n="91">I' vo' lasciare el dir di questa gente</l>
     <l n="92">e vo' tornare ad altra fantasia,</l>
     <l n="93">per racontarti quel c'ho nella mente:</l>
     <l n="94">la gran possanza c'ha la Signoria</l>
     <l n="95">è quel ch'ella possiede nel terreno,</l>
     <l n="96">che ha 'cquistato con suo vigoria.</l>
     <l n="97">E se llo mio intelletto non vien meno,</l>
     <l n="98">vo' cominciare a dir del Bergamasco,</l>
     <l n="99">ché han quella città, com'or direno,</l>
     <l n="100">co·molte valli, se nel dir non casco,</l>
     <l n="101">le qual' son piene di forteze e gente</l>
     <l n="102">che tti parè a ber d'un novo fiasco.</l>
     <l n="103">E po' più oltre v'è similemente</l>
     <l n="104">Brescia e 'l Bresciano, di tanta possanza</l>
     <l n="105">ch'a dir le suo castelle no·ll'ho a mente.</l>
     <l n="106">E anche a dirti più cose m'avanza:</l>
     <l n="107">e' son signori di sé e del lago,</l>
     <l n="108">di Valcamonca, sanza dubitanza.</l>
     <l n="109">Non v'è rimaso el valere d'un ago</l>
     <l n="110">en tutto quel paese ch'i' t'ho detto</l>
     <l n="111">che non sia di Vinegia, s'i' non smago;</l>
     <l n="112">e quel ch'i' dico metti per effetto:</l>
     <l n="113">e' son signor' della montagna e 'l piano,</l>
     <l n="114">d'ogni forteza e case ch'abi tetto,</l>
     <l n="115">di tutto quanto el pian del Bresciano</l>
     <l n="116">e di Palazüol, 've si passa Oglio,</l>
     <l n="117">insino in sul terren del Mantovano.</l>
     <l n="118">E a dirti più oltre ancora i' voglio</l>
     <l n="119">di quel che tengon co·la mente piana,</l>
     <l n="120">a non volerti dir quel ch'i' non soglio. </l>
     <l n="121">E' son signor' di tutta Gardigiana,</l>
     <l n="122">intorno intorno quanto el lago gira,</l>
     <l n="123">d'ogni forteza, che niuna si strana.</l>
     <l n="124">Ancor per dirti la voglia mi tira:</l>
     <l n="125">e' son signori di Luna e Pescara,</l>
     <l n="126">che fanno al Mantovano una grand'ira,</l>
     <l n="127">perch'egli avea tal signoria ben cara,</l>
     <l n="128">perché son dentro intro 'l suo paese,</l>
     <l n="129">sì che per questo suo voglia è amara.</l>
     <l n="130">E anche son signor' sanza contese</l>
     <l n="131">di sì nobil città com'è Verona</l>
     <l n="132">con tutto el tenitor del veronese.</l>
     <l n="133">E anche a dirti mia mente risuona</l>
     <l n="134">per non tenere a mia voglia credenza</l>
     <l n="135">e vol manifestare a ogni persona:</l>
     <l n="136">tengon costor la città di Vicenza</l>
     <l n="137">sotto lor signoria e lor dimino</l>
     <l n="138">sanza far loro altra vïolenza;</l>
     <l n="139">e anche tengon tutto el Vigentino</l>
     <l n="140">quanto ch'egli è lungo da ogni mano,</l>
     <l n="141">che non vi manca el valor d'un quatrino;</l>
     <l n="142">di Padoa la città e 'l Padovano:</l>
     <l n="143">hanno costoro acquistato tal terra</l>
     <l n="144">co·lor possanza e colle spade in mano.</l>
     <l n="145">E se lla mente mia qui non erra, </l>
     <l n="146">son più castelle forti, con più passi,</l>
     <l n="147">che hanno vinto per forza di guerra.</l>
     <l n="148">E ora e Padovan' son tutti grassi</l>
     <l n="149">di grand'avere, po' che fûr soggetti</l>
     <l n="150">a' Viniziani, ché prima eran lassi</l>
     <l n="151">da quel da Carara, che molti stretti</l>
     <l n="152">e' gli teneva, di danar' sì munti</l>
     <l n="153">che non vestivan che giorne' e farsetti:</l>
     <l n="154">sì ch'a buon porto e' son or sì giunti</l>
     <l n="155">che veston panni di seta e di lana,</l>
     <l n="156">ch'alle lor borse non son or sì punti.</l>
     <l n="157">Or mi convien dirti di Trevigiana,</l>
     <l n="158">la gran belleza di ville e castelli</l>
     <l n="159">c'hanno in montagna e in campagna piana.</l>
     <l n="160">Per tutto el mondo par che si favelli</l>
     <l n="161">com'è gentile e com'è grazïoso</l>
     <l n="162">questa città di Trevigi; e con elli</l>
     <l n="163">han Feltre e Cividal tutto gioioso,</l>
     <l n="164">e Seravalle e Coniglian con esso,</l>
     <l n="165">con più castelli che qui non ti chioso.</l>
     <l n="166">In monti e in piani sì v'è molti spesso</l>
     <l n="167">ville e castel' nella Val di Marino:</l>
     <l n="168">èvi Filetto, che par molto presso</l>
     <l n="169">ai Todeschi, perc'ha sì buon vino</l>
     <l n="170">che spesso fa parer lor ochio guercio,</l>
     <l n="171">quando s'abattono a questo camino.</l>
     <l n="172">Passa la Piave e vanne a Dovedercio</l>
     <l n="173">e alla Motta e a Portogruaro,</l>
     <l n="174">benché 'l camino di verno sia lercio.</l>
     <l n="175">A dir dell'altre mi sarà ben caro,</l>
     <l n="176">s'i' le sapessi racontare uguale</l>
     <l n="177">e di nomarle no·ne saria avaro;</l>
     <l n="178">ma pure i' ti dirò di Cividale,</l>
     <l n="179">e di Sizille e di Polcennigo</l>
     <l n="180">e di Vincione, che più di quel vale.</l>
     <l n="181">Di Spilimbergo a dirti non mi infingo</l>
     <l n="182">e più castelli, ch'è in monte e in piano,</l>
     <l n="183">che sono in Friuli, ch'i' non ti distingo,</l>
     <l n="184">ché n'è signori que' da Sovrignano,</l>
     <l n="185">ma son soggetti a questa Signoria:</l>
     <l n="186">perch'i' li conti non ti paia strano,</l>
     <l n="187">e no·ll'abin per male e 'n villania</l>
     <l n="188">que' castellan' che per improntitudine</l>
     <l n="189">gli han da costoro per lor cortesia.</l>
     <l n="190">Tutte castelle che son[o] sott'Udine</l>
     <l n="191">e di Marano e anche d'Aquilea</l>
     <l n="192">regge Vinegia con solecitudine,</l>
     <l n="193">benché tra questi sia più gente rea,</l>
     <l n="194">che son fedeli ancor del patrïarca,</l>
     <l n="195">ch'a lor malgrado l'ubidenza déa</l>
     <l n="196">a' Viniziani, ché ciascun travarca</l>
     <l n="197">di possanza e d'onore e di clemenza:</l>
     <l n="198">sicché convien che lor voglia sia carca</l>
     <l n="199">a dare a' Viniziani l'ubidenza</l>
     <l n="200">di tutto el tenitor ch'è de' Frullani</l>
     <l n="201">di qua da Piave e di là da Livenza.</l>
     <l n="202">O vuogli in valle o in monte o in piani</l>
     <l n="203">costor dominan tutto el tenitoro</l>
     <l n="204">di quel paese, benché e' siano strani;</l>
     <l n="205">ma sson trattati sì ben da costoro</l>
     <l n="206">perché non hano mai niuna graveza</l>
     <l n="207">nelle persone o in argento o in oro.</l>
     <l n="208">È quel paese di tanta grasseza</l>
     <l n="209">di tutte cose che tu sa' contare</l>
     <l n="210">ch'a pur pensarlo n'ho un'alegreza,</l>
     <l n="211">qual' si convengon tutte consumare</l>
     <l n="212">dentro in Vinegia, per aver danari,</l>
     <l n="213">perché tra lor non arebon che fare.</l>
     <l n="214">Sono e Furlani di natura avari</l>
     <l n="215">e d'intelletto grossi nella vista,</l>
     <l n="216">e di lor fatti più non dirò guari.</l>
     <l n="217">E vôti dire or di Cavo d'Istria,</l>
     <l n="218">ched è una città in sulla marina,</l>
     <l n="219">ed èvi Omago che con lei s'è mista:</l>
     <l n="220">con tutto el tenitoro ella rovina;</l>
     <l n="221">questi si son sugetti a ubidire</l>
     <l n="222">a' Viniziani, come si diclina.</l>
     <l n="223">E po' più oltre mi convien salire</l>
     <l n="224">pure intro l'Istria, a volerti contare:</l>
     <l n="225">terre e castelli, tutto ti vo' dire.</l>
     <l n="226">Quelle son poste apresso del mare</l>
     <l n="227">e hanno porti da molti navili</l>
     <l n="228">per le fortune a potersi salvare.</l>
     <l n="229">Èvi Piran', che son genti sottili,</l>
     <l n="230">Isola e Mugla, che hanno buon' porti,</l>
     <l n="231">e Grado, benché non sian sì gentili.</l>
     <l n="232">E poi più oltre convien che ti scorti</l>
     <l n="233">la via a Parenzo e inverso di Pola</l>
     <l n="234">e di Rovigno, sicch'i' ti conforti.</l>
     <l n="235">Questa città per antico è sì sola</l>
     <l n="236">che v'è di nobiltà tant'anticaglia</l>
     <l n="237">che a contarlo saria gran parola.</l>
     <l n="238">Perch'io nol dica, deh, non te ne caglia!</l>
     <l n="239">ma i' dirò di più scogli e di porti</l>
     <l n="240">che son vicini a questa muraglia.</l>
     <l n="241">Acciò che lla tuo mente si conforti,</l>
     <l n="242">e' v'è un'isoletta non già strana</l>
     <l n="243">con una chiesa c'ha più preti acorti,</l>
     <l n="244">la qual s'uficia ogni settimana:</l>
     <l n="245">chiamasi Sant'Andrea e ha buon porto</l>
     <l n="246">e in su la cima ha molta terra piana,</l>
     <l n="247">dove costoro hanno fatto un orto</l>
     <l n="248">sì bene aconcio, co·lor propria mano,</l>
     <l n="249">che a vederlo te daria conforto.</l>
     <l n="250">Quivi si fano assai di zafferano,</l>
     <l n="251">secondo puo' stimare in su quel sito,</l>
     <l n="252">e molti frutti e più vini e grano.</l>
     <l n="253">E' mi parebe aver molto falito</l>
     <l n="254">se di Rovigno lasciassi el mio dire</l>
     <l n="255">e a dir d'esso la mia voglia invito.</l>
     <l n="256">Di questo luogo non mi vo' partire</l>
     <l n="257">e vôti dire la suo condizione</l>
     <l n="258">che ha questo castello, a non fallire.</l>
     <l n="259">In sun un sasso è sua abitazione:</l>
     <l n="260">tutt'è di pietra viva e molto bello,</l>
     <l n="261">con forte mure di belle fazione.</l>
     <l n="262">E cittadin' che abitan in ello</l>
     <l n="263">della montagna si cavan le piere:</l>
     <l n="264">chi le disgrossa e' vivon di quello.</l>
     <l n="265">Alcuna volta truovan grandi e 'ntere,</l>
     <l n="266">le quai si fano per molte citerne</l>
     <l n="267">da trar dell'acque a Vinegia per bere.</l>
     <l n="268">Non vo', lettor, che tu creda ch'i' scherne</l>
     <l n="269">questo castel per la molta petrina,</l>
     <l n="270">perch'a Vinegia più cerca[n] d'averne</l>
     <l n="271">er far più lavorii e per calzina</l>
     <l n="272">e per serrar palate e conciar porti,</l>
     <l n="273">che a dir tutto saria disciprina.</l>
     <l n="274">E acciò ch'a dir altro ti conforti,</l>
     <l n="275">conviemi inn altro dir che io travarchi</l>
     <l n="276">ad altre terre per no·lli far torti.</l>
     <l n="277">Qui converà che la mente non manchi</l>
     <l n="278">e non si parta dal sito marino,</l>
     <l n="279">ch'a seguir oltre la man non si stanchi.</l>
     <l n="280">E' mi convien venire a Medolino,</l>
     <l n="281">ch'è un castello ch'è pure in sul mare,</l>
     <l n="282">non però grande, ma sì picolino.</l>
     <l n="283">Più altri luoghi ch'i non so contare</l>
     <l n="284">è più castelli che sono infra terra,</l>
     <l n="285">che son sotto Vinegia, a non fallare,</l>
     <l n="286">c'hanno acquistato per forza di guerra,</l>
     <l n="287">perché si dierono agli Genovesi,</l>
     <l n="288">che furon con galie in questa serra.</l>
     <l n="289">Io non vo' che 'l mio dire più ti pesi</l>
     <l n="290">e vo' passare di là da Quarnaro</l>
     <l n="291">e lascerò el dir d'esti paesi,</l>
     <l n="292">e altre terre troverrò, ma raro,</l>
     <l n="293">di più isole che sono abitade</l>
     <l n="294">ti vo' contare, ché ti saria ben caro.</l>
     <l n="295">La prima è Cherso, c'ha molte masnade</l>
     <l n="296">di genti, e di casali è tanto ricca</l>
     <l n="297">che lavoran di rasce gran' brigade.</l>
     <l n="298">E po' più oltre a Ossero ti ficca</l>
     <l n="299">ed Arbi, che tutti fan di tal arte</l>
     <l n="300">e a quel lavorar ciascun s'apicca.</l>
     <l n="301">E po' più oltre, seguendo le carte</l>
     <l n="302">del navicar, che di ciò non [i]smago,</l>
     <l n="303">poco lontano, pure in questa parte,</l>
     <l n="304">tu ttroverraï la città di Pago,</l>
     <l n="305">la qual sì fa gran quantità di sale</l>
     <l n="306">che a' Marchïani a vendere el lago</l>
     <l n="307">però ch'a lloro più ducati vale.</l>
    </lg>
   </lg>
  </body>
 </text>
</TEI>