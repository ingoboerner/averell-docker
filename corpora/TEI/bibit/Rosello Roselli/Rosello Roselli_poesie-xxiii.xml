<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XXIII</title>
    <author>Rosello Roselli</author>
   </titleStmt>
   <extent>
    <measure unit="stanza">6</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Rosello Roselli_poesie-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XXIII</title>
     <author>Rosello Roselli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or hai, crudel Fortuna, ogni tua possa</l>
     <l n="2">dimostrata in ver me, fedele amante;</l>
     <l n="3">però lagrime tante</l>
     <l n="4">escon degli occhi, onde è già fatto un fiume.</l>
     <l n="5">Or hai questa mia vita sì percossa</l>
     <l n="6">ch'io più non mi sostengo in sulle piante</l>
     <l n="7">e vorei aver davante</l>
     <l n="8">chi mi facesse in ver la morte lume.</l>
     <l n="9">Io non viddi già mai peggior costume,</l>
     <l n="10">per bene amar ricever doglia e pena,</l>
     <l n="11">aspra, spiatata dea piena d'inganno!</l>
     <l n="12">Tu lieta del mio male e del mio danno</l>
     <l n="13">al lagrimar ch'io fo, mai non dai lena,</l>
     <l n="14">né sciogli la catena,</l>
     <l n="15">ch'a mio dispetto mi mantiene in vita,</l>
     <l n="16">umile e sbigottita</l>
     <l n="17">in modo ch' io non so ove mi sia,</l>
     <l n="18">dispetto al mondo e a te, malvagia e ria.</l>
    </lg>
    <lg n="2">
     <l n="19">Radoppia el mio penar, perch'io non veggio,</l>
     <l n="20">meschino me, chi m'ha percosso a morte,</l>
     <l n="21">con sì dolente sorte</l>
     <l n="22">che non posso morire, e non son vivo.</l>
     <l n="23">Fortuna trista, che mi puoi far peggio</l>
     <l n="24">che di quella prigion chiuder le porte,</l>
     <l n="25">ove già vidi scorte</l>
     <l n="26">le bellezze del cielo, onde or son privo?</l>
     <l n="27">Io mi credetti aver già stato divo,</l>
     <l n="28">acquistatolo in tanti lungi affanni,</l>
     <l n="29">che non doveva mai essermi tolto.</l>
     <l n="30">Ora, senza cagion, mi s'è rivolto</l>
     <l n="31">el mondo a dosso con tutti i suoi inganni;</l>
     <l n="32">e son tanti i miei danni</l>
     <l n="33">che son peggio che Giobbe divenuto.</l>
     <l n="34">Deh, fusse io cieco e muto,</l>
     <l n="35">acciò che s'adempisse ogni sua voglia</l>
     <l n="36">di chi prende piacer tenermi in doglia!</l>
    </lg>
    <lg n="3">
     <l n="37">Era el mio viver senza alcun sospetto,</l>
     <l n="38">amando in pura fé donna gentile,</l>
     <l n="39">altera e signorile,</l>
     <l n="40">che ben parea su dal ciel discesa.</l>
     <l n="41">Pigliava in veder lei tanto diletto</l>
     <l n="42">ch'ogni cosa mondana avevo a vile</l>
     <l n="43">e con leggiadro stile</l>
     <l n="44">in fargli onor facea ogni alta impresa.</l>
     <l n="45">Ora tu, invidiosa, hai fiamma accesa</l>
     <l n="46">che per maggior mia pace morte cheggio,</l>
     <l n="47">non sapendo a cui far debbia mia scusa.</l>
     <l n="48">S'io potesse veder chi è che m'accusa,</l>
     <l n="49">chi è che m'ha privato del mio seggio,</l>
     <l n="50">con gran ragione io veggio</l>
     <l n="51">che come mentitore el farei tristo,</l>
     <l n="52">essendo chiaro visto</l>
     <l n="53">ch'io servo mia madonna con disio</l>
     <l n="54">che per virtù di lei poi veggi Iddio.</l>
    </lg>
    <lg n="4">
     <l n="55">Ciascun, che d'Amor sente il mortal colpo,</l>
     <l n="56">debbia sapere quel ch'è amar con fede</l>
     <l n="57">e poi, senza merzede,</l>
     <l n="58">per altrui error cader d'ogni speranza.</l>
     <l n="59">Mirate, amanti miei, quanto io mi spolpo</l>
     <l n="60">per questa bestial turba che non crede,</l>
     <l n="61">quanto più chiaro vede,</l>
     <l n="62">che la ragione ogni appetito avanza!</l>
     <l n="63">Però tosto ve armate, e con baldanza</l>
     <l n="64">pigliate a far di me scusa e vendetta</l>
     <l n="65">con questi che al mal dir stan tanto intenti.</l>
     <l n="66">Fate che sien del mondo al tutto spenti,</l>
     <l n="67">come gente malvagia e maledetta,</l>
     <l n="68">chi in mal dir si diletta,</l>
     <l n="69">sì che di lor si secchi ogni radice.</l>
     <l n="70">Allor sarà felice</l>
     <l n="71">questa anima dolente, ch'arde sempre</l>
     <l n="72">in crudel foco e non è chi la tempre.</l>
    </lg>
    <lg n="5">
     <l n="73">Tal donna non fu mai per certo in terra</l>
     <l n="74">ornata di virtù e di bellezza</l>
     <l n="75">e con tanta fortezza</l>
     <l n="76">quanto è madonna mia, per cui sospiro.</l>
     <l n="77">Perché, mondo dolente, in tanta guerra</l>
     <l n="78">viver mi fai? Non vedi che disprezza</l>
     <l n="79">madonna con fermezza</l>
     <l n="80">ciò che se trova in questo mortal giro?</l>
     <l n="81">Quanto più mi rivolto e intorno miro</l>
     <l n="82">non posso altro pensar che a Dio far priego,</l>
     <l n="83">che facci trare a ogni om l'ultimo strido.</l>
     <l n="84">Signor che reggi el tutto, in te mi fido;</l>
     <l n="85">umilemente in ginocchion mi piego,</l>
     <l n="86">ché non mi facci niego</l>
     <l n="87">di quel che giustamente a te dimando:</l>
     <l n="88">manda, Signore, il bando</l>
     <l n="89">con l'angelica tuba e da' inizio</l>
     <l n="90">a far venire el tuo santo giudizio.</l>
    </lg>
    <lg n="6">
     <l n="91">Ahi, turba maledetta, che cercate</l>
     <l n="92">l'altrui penar con sì malvagia mente,</l>
     <l n="93">misera trista gente</l>
     <l n="94">che dolcezza acquistate nel mal dire!</l>
     <l n="95">Bugiardi e traditor, voi non pensate</l>
     <l n="96">quante anime gentil son sute spente</l>
     <l n="97">per non istare intente,</l>
     <l n="98">quando a torto cercate il lor morire.</l>
     <l n="99">O giustizia de Dio, puoi consentire</l>
     <l n="100">a non ponir chi ha sì forte errato,</l>
     <l n="101">mostrandone vendetta manifesta?</l>
     <l n="102">Alza, Signor del cielo, omai la testa;</l>
     <l n="103">risguarda il mondo, che è già dissolato</l>
     <l n="104">sol per questo peccato,</l>
     <l n="105">che contra chi ben fa vinca l'ingiusto!</l>
     <l n="106">Signor, se tu se' giusto,</l>
     <l n="107">mostra nel cielo omai sì fatto segno</l>
     <l n="108">che veggi ognun che tal peccato ha ' sdegno.</l>
     <l n="109">— Or è tanto, canzone, il core afflitto,</l>
     <l n="110">per aver sempre mal, facendo bene,</l>
     <l n="111">che non posso più dir quanto io vorria.</l>
     <l n="112">Convien che truovi tu dunque la via</l>
     <l n="113">e modo di mostrare a chi mi tene</l>
     <l n="114">per mal dire in gran pene,</l>
     <l n="115">con quanta dritta fé sempre ho servito,</l>
     <l n="116">e che prendi partito</l>
     <l n="117">non accusar mai più persona a torto,</l>
     <l n="118">perché ne fia punito o vivo o morto.</l>
    </lg>
   </lg>
  </body>
 </text>
</TEI>