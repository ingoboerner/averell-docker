<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOTTAVO</title>
    <author>Luigi Pulci</author>
   </titleStmt>
   <extent>
    <measure unit="stanza">200</measure>
    <measure unit="line">1600</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimottavo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOTTAVO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Magnifica, o Signor, l'anima mia</l>
     <l n="2">e lo spirito mio di tua salute:</l>
     <l n="3">e tu, per cui fu detto "Ave, Maria",</l>
     <l n="4">essultata con grazia e con virtute,</l>
     <l n="5">o gloriosa madre, o Virgo pia,</l>
     <l n="6">con l'altre grazie che m'hai concedute,</l>
     <l n="7">aiuta ancor con tue virtù divine</l>
     <l n="8">la nostra storia, insin ch'io giunga al fine.</l>
    </lg>
    <lg n="2">
     <l n="9">Io dissi che 'l Soldan mandato avea</l>
     <l n="10">al re Costanzo, e scritto che venisse</l>
     <l n="11">a veder la giustizia ch'e' facea.</l>
     <l n="12">Ma come il messo par che comparisse,</l>
     <l n="13">sùbito il re la lettera leggea,</l>
     <l n="14">e 'nteso quel che 'l traditore scrisse,</l>
     <l n="15">la lettera a Orlando pose in mano,</l>
     <l n="16">dicendo: - Questa ha scritta il tuo Soldano. -</l>
    </lg>
    <lg n="3">
     <l n="17">Quando ebbe tutto inteso il conte Orlando,</l>
     <l n="18">si volse al re Costanzo sbigottito,</l>
     <l n="19">e disse: - A Dio ed a te mi raccomando:</l>
     <l n="20">vedi come il Soldan m'ha qui tradito;</l>
     <l n="21">aiuto in questo caso ti domando. -</l>
     <l n="22">Rispose il re: - Tu non arai servito</l>
     <l n="23">a questa volta ingrato, Orlando mio,</l>
     <l n="24">ch'io ti darò soccorso, pel mio Iddio.</l>
    </lg>
    <lg n="4">
     <l n="25">- Io farò centomila in un momento</l>
     <l n="26">cavalier della tavola rotonda,</l>
     <l n="27">e se più ne volessi, anche altri cento:</l>
     <l n="28">gente e tesoro, il mio reame abbonda:</l>
     <l n="29">non dubitar, tu sarai ben contento;</l>
     <l n="30">e vo' che quel ribaldo si sconfonda. -</l>
     <l n="31">E mandò bandi e messaggieri e scorte,</l>
     <l n="32">ch'ognun venissi presto armato a corte.</l>
    </lg>
    <lg n="5">
     <l n="33">In pochi giorni furono a cavallo,</l>
     <l n="34">ed ordinati stendardi e bandiere;</l>
     <l n="35">e 'l suo bel gonfalone è nero e giallo:</l>
     <l n="36">mai non si vide meglio in punto schiere;</l>
     <l n="37">e scrisse al gran Soldan che sanza fallo</l>
     <l n="38">fra pochi giorni il verrebbe a vedere:</l>
     <l n="39">che l'aspettassi e' prigion soprattenga,</l>
     <l n="40">tanto ch'a lui, ché già s'è mosso, venga.</l>
    </lg>
    <lg n="6">
     <l n="41">Orlando aveva le squadre ordinate</l>
     <l n="42">con le sue mani, e pieno è d'allegrezza,</l>
     <l n="43">e riguardava quelle gente armate</l>
     <l n="44">che gli parevan di somma prodezza.</l>
     <l n="45">Quella fanciulla con parole ornate</l>
     <l n="46">mostrava di ciò aver molta dolcezza,</l>
     <l n="47">ch'Orlando ristorato sia da quella;</l>
     <l n="48">e vuol con esso andar la damigella.</l>
    </lg>
    <lg n="7">
     <l n="49">E 'l re Costanzo anco v'andò in persona;</l>
     <l n="50">e vanno giorno e notte cavalcando,</l>
     <l n="51">tanto che son condotti a Bambillona;</l>
     <l n="52">quivi di fuor si vennono accampando;</l>
     <l n="53">e fingendo amicizia intera e buona,</l>
     <l n="54">il re Costanzo insieme con Orlando</l>
     <l n="55">vanno al Soldan con molti caporali,</l>
     <l n="56">uomini degni, tutti i principali.</l>
    </lg>
    <lg n="8">
     <l n="57">Quando il Soldan costor vede venire,</l>
     <l n="58">e vede tanta gente alla pianura,</l>
     <l n="59">sente stormenti, sentiva anitrire,</l>
     <l n="60">comincia a sospettar con gran paura,</l>
     <l n="61">e come savio, nel suo core a dire:</l>
     <l n="62">"Questa è troppo gran gente alle mie mura".</l>
     <l n="63">Pur si mostrava allegro, ch'era saggio;</l>
     <l n="64">e manda a Salicorno un suo messaggio,</l>
    </lg>
    <lg n="9">
     <l n="65">quel ch'avea con Orlando combattuto</l>
     <l n="66">e che volea combatter con Rinaldo:</l>
     <l n="67">che venga presto in là ben proveduto.</l>
     <l n="68">E Salicorno mai non si fu saldo,</l>
     <l n="69">che diecimila ordinava in suo aiuto;</l>
     <l n="70">ed eron, perché e' son di luogo caldo,</l>
     <l n="71">uomini neri e di statura giusti,</l>
     <l n="72">e portati per ispade mazzafrusti.</l>
    </lg>
    <lg n="10">
     <l n="73">Rappresentossi con questi al Soldano.</l>
     <l n="74">Or ritorniamo a Rinaldo, ch'avea</l>
     <l n="75">già vinto il Veglio: un giorno quel pagano</l>
     <l n="76">che avea con lui mandato prima Antea</l>
     <l n="77">vide venir gran gente per un piano;</l>
     <l n="78">e con Rinaldo e col Veglio dicea:</l>
     <l n="79">- Che gente è questa che di qua ne viene?</l>
     <l n="80">Non si conosce a' contrassegni bene. -</l>
    </lg>
    <lg n="11">
     <l n="81">Rinaldo, come e' furono appressati,</l>
     <l n="82">s'accosta, e domandava uno scudiere:</l>
     <l n="83">- Chi son costoro? Ove siete avviati? -</l>
     <l n="84">Costui rispose: - È il mastro giustiziere,</l>
     <l n="85">ch'a due cristian che sono imprigionati</l>
     <l n="86">in Bambillona va a fare il dovere;</l>
     <l n="87">son paladini, e l'un di lor marchese,</l>
     <l n="88">ch'una figliuola del Soldan già prese. -</l>
    </lg>
    <lg n="12">
     <l n="89">In questo che Rinaldo domandava,</l>
     <l n="90">giugneva il giustizier sopra Baiardo.</l>
     <l n="91">Quando Rinaldo il caval suo guardava,</l>
     <l n="92">e' diventò come un leon gagliardo,</l>
     <l n="93">e 'l giustizier per la briglia pigliava.</l>
     <l n="94">Disse il pagan: - Se non ch'io ti riguardo,</l>
     <l n="95">che qualche bestia nell'aspetto pàrmi,</l>
     <l n="96">t'insegnerei per la briglia pigliarmi! -</l>
    </lg>
    <lg n="13">
     <l n="97">Rinaldo trasse Frusberta per dargli;</l>
     <l n="98">poi dubitava a Baiardo non dare.</l>
     <l n="99">In questo il Veglio, che vide appiccargli,</l>
     <l n="100">sùbito corre Rinaldo aiutare,</l>
     <l n="101">comincia con la mazza a tramezzargli:</l>
     <l n="102">il giustizier non si poté parare,</l>
     <l n="103">ché con un colpo la testa gli spezza,</l>
     <l n="104">e cascò giù come una pera mézza.</l>
    </lg>
    <lg n="14">
     <l n="105">Allor Rinaldo in su Baiardo salta;</l>
     <l n="106">e come e' fu sopra il caval salito,</l>
     <l n="107">presto levava Frusberta sù alta</l>
     <l n="108">ed un pagano in sul capo ha ferito,</l>
     <l n="109">che del suo sangue la terra si smalta</l>
     <l n="110">e morto appiè del cavallo è giù ito.</l>
     <l n="111">E 'l Veglio presto salì in sul destriere</l>
     <l n="112">di quel pagan, come il vide cadere,</l>
    </lg>
    <lg n="15">
     <l n="113">e tra la turba si mette pagana,</l>
     <l n="114">tanto che molto Rinaldo il commenda:</l>
     <l n="115">quanti ne giugne la sua mazza strana,</l>
     <l n="116">tanti convien che morti giù ne scenda.</l>
     <l n="117">Il mamalucco, ch'aveva l'alfana,</l>
     <l n="118">non si stava anco, ché v'era faccenda;</l>
     <l n="119">e tutta quella gente si sbaraglia,</l>
     <l n="120">ché, più che gente, era o ciurma o canaglia.</l>
    </lg>
    <lg n="16">
     <l n="121">E 'l Veglio pur colla mazza del ferro</l>
     <l n="122">ritocca e suona e martella e forbotta,</l>
     <l n="123">ch'era più dura che quercia o che cerro:</l>
     <l n="124">alcuna volta n'uccide una frotta.</l>
     <l n="125">Rinaldo si scagliava come un verro</l>
     <l n="126">dove e' vedeva la gente ridotta,</l>
     <l n="127">e rompe ed urta e taglia e straccia e spezza</l>
     <l n="128">ciò che trovava, per la sua fierezza.</l>
    </lg>
    <lg n="17">
     <l n="129">Chi fuggì prima, se n'andò col meglio,</l>
     <l n="130">ch'a tutti il segno faceva Frusberta;</l>
     <l n="131">ed ogni volta con la mazza il Veglio</l>
     <l n="132">diceva a' molti che dava l'offerta:</l>
     <l n="133">- A questo modo chi dormissi sveglio! -</l>
     <l n="134">e rilevava la mazza sù all'erta;</l>
     <l n="135">e tutti in volta rotta si fuggiéno,</l>
     <l n="136">anzi sparivon come fa il baleno.</l>
    </lg>
    <lg n="18">
     <l n="137">Poi cominciò Rinaldo al Veglio a dire:</l>
     <l n="138">- Io vo' ch'a Bambillona presto andiamo,</l>
     <l n="139">perché il Soldan farà color morire. -</l>
     <l n="140">Rispose il Veglio: - Tuo servo mi chiamo:</l>
     <l n="141">però comanda, ch'io voglio ubbidire;</l>
     <l n="142">e vo' che sempre insieme noi viviamo:</l>
     <l n="143">dove tu andrai, io sarò sempre teco,</l>
     <l n="144">e basti solo un cenno o "Vienne meco". -</l>
    </lg>
    <lg n="19">
     <l n="145">Missonsi tutti a tre presto in camino,</l>
     <l n="146">il Veglio con Rinaldo e 'l mammalucco.</l>
     <l n="147">Rinaldo, come al campo fu vicino,</l>
     <l n="148">dicea: "Se del veder non son ristucco,</l>
     <l n="149">io veggo tanto popol saracino</l>
     <l n="150">che non ne fu più al tempo di Nabucco:</l>
     <l n="151">d'insegne e padiglion coperto è il piano;</l>
     <l n="152">non so se amici si son del Soldano;</l>
    </lg>
    <lg n="20">
     <l n="153">ma 'l campo ch'assediò Troia la grande</l>
     <l n="154">non ebbe la metà di questa gente,</l>
     <l n="155">tante trabacche e padiglion si spande.</l>
     <l n="156">Forse il Soldan vorrà fare al presente</l>
     <l n="157">a que' prigion gustar triste vivande;</l>
     <l n="158">ma pel mio Iddio ch'io lo farò dolente!".</l>
     <l n="159">Questo con seco diceva Rinaldo,</l>
     <l n="160">e venìa tutto furioso e caldo.</l>
    </lg>
    <lg n="21">
     <l n="161">Orlando disse un giorno a Spinellone:</l>
     <l n="162">- Io vo' che noi veggiamo i prigion nostri; -</l>
     <l n="163">ch'era col re Costanzo un gran barone</l>
     <l n="164">- andiamo e pregherren che ce gli mostri</l>
     <l n="165">sanza cavargli fuor della prigione. -</l>
     <l n="166">Disse il pagan: - Sempre a' comandi vostri</l>
     <l n="167">sarò parato; e se non ci è d'avanzo,</l>
     <l n="168">sarebbe da menarvi il re Costanzo,</l>
    </lg>
    <lg n="22">
     <l n="169">ché so che gli fia caro di vedere</l>
     <l n="170">due paladin di tanto pregio e fama. -</l>
     <l n="171">Orlando disse: - Troppo m'è in piacere. -</l>
     <l n="172">Ispinellone il re Costanzo chiama;</l>
     <l n="173">nella città ne vanno, a non tenere</l>
     <l n="174">più che bisogni lunga questa trama;</l>
     <l n="175">e la licenzia lor dètte il Soldano,</l>
     <l n="176">e pon le chiavi al re Costanzo in mano.</l>
    </lg>
    <lg n="23">
     <l n="177">- Alla prigion se n'andorno costoro.</l>
     <l n="178">Come Ulivier sentiva aprir la porta,</l>
     <l n="179">a Ricciardetto disse: - Ecco coloro</l>
     <l n="180">che vengono arrecarci altro che torta:</l>
     <l n="181">questo sarà per ultimo martoro! -</l>
     <l n="182">e molto ognun di lor se ne sconforta.</l>
     <l n="183">Orlando, quando Ulivier suo vedea</l>
     <l n="184">e Ricciardetto, parlar non potea.</l>
    </lg>
    <lg n="24">
     <l n="185">Il re Costanzo disse: - Or m'intendete:</l>
     <l n="186">se voi volete adorar Macometto,</l>
     <l n="187">della prigione scampati sarete;</l>
     <l n="188">se non che domattina io vi prometto</l>
     <l n="189">ch'al vento insieme de' calci darete. -</l>
     <l n="190">Rispose alle parole Ricciardetto:</l>
     <l n="191">- Se ci darà pur morte il Soldan vostro,</l>
     <l n="192">contenti siàn morir pel Signor nostro.</l>
    </lg>
    <lg n="25">
     <l n="193">E se ci fussi il mio caro fratello</l>
     <l n="194">Rinaldo, non saremo a questo porto,</l>
     <l n="195">o 'l conte Orlando, ch'è cugino a quello.</l>
     <l n="196">Ma spero, poi ch'ognun di noi fia morto,</l>
     <l n="197">contro a questo crudel signore e fello</l>
     <l n="198">vendicheranno ancor sì fatto torto;</l>
     <l n="199">e piangeranne Bambillona tutta,</l>
     <l n="200">ché so per le lor man sarà distrutta.</l>
    </lg>
    <lg n="26">
     <l n="201">Ma ben mi duol che innanzi al mio morire</l>
     <l n="202">non vegga il mio fratello e 'l cugin mio;</l>
     <l n="203">e tuttavolta me gli par sentire,</l>
     <l n="204">come forse spirato dal mio Iddio. -</l>
     <l n="205">Orlando non poté più sofferire,</l>
     <l n="206">ché d'abbracciargli avea troppo disio,</l>
     <l n="207">e mentre che ciò dice Ricciardetto,</l>
     <l n="208">alzava la visiera dell'elmetto,</l>
    </lg>
    <lg n="27">
     <l n="209">e disse: - Tu di' il ver ch'egli è qui presso</l>
     <l n="210">Orlando, che non t'ha mai abandonato. -</l>
     <l n="211">Ulivier guarda e dice: - Egli è pur desso! -</l>
     <l n="212">e Ricciardetto l'ha raffigurato:</l>
     <l n="213">sùbito il braccio al collo gli ebbe messo,</l>
     <l n="214">ed Ulivieri abbraccia il car cognato.</l>
     <l n="215">Per tenerezza gran pianto facevano,</l>
     <l n="216">e Spinellone e 'l re con lor piangevano.</l>
    </lg>
    <lg n="28">
     <l n="217">Poi molte cose insieme ragionaro;</l>
     <l n="218">Orlando disse ignun non dubitassi,</l>
     <l n="219">ch'a ogni cosa ordinato ha riparo:</l>
     <l n="220">ch'ognun di buona voglia si posassi;</l>
     <l n="221">e così insieme al Soldan riportaro</l>
     <l n="222">le chiavi, che sospetto non pigliassi,</l>
     <l n="223">e ringraziorno la sua Signoria</l>
     <l n="224">della sua gentilezza e cortesia.</l>
    </lg>
    <lg n="29">
     <l n="225">Orlando non s'avea mai l'elmo tratto,</l>
     <l n="226">onde il Soldano un giorno gli ebbe detto:</l>
     <l n="227">Deh, dimmi, cavalier che stai di piatto,</l>
     <l n="228">per che cagion tu tien' sempre l'elmetto?</l>
     <l n="229">Ch'io non posso comprender questo fatto:</l>
     <l n="230">tu mi faresti pigliarne sospetto.</l>
     <l n="231">Io vo' che tu mel dica a ogni modo,</l>
     <l n="232">se non ch'io crederrò che ci sia frodo. -</l>
    </lg>
    <lg n="30">
     <l n="233">Diceva Orlando: - Certa nimicizia</l>
     <l n="234">fa che questo elmo tengo così in testa,</l>
     <l n="235">acciò che non pigliassi ignun malizia</l>
     <l n="236">di farmi a tradimento un dì la festa. -</l>
     <l n="237">Disse il Soldan: - Qui è sotto tristizia;</l>
     <l n="238">non si riscontra ben la cosa a sesta:</l>
     <l n="239">sempre color che sconosciuti vanno,</l>
     <l n="240">o per paura o per malizia il fanno.</l>
    </lg>
    <lg n="31">
     <l n="241">Io ho disposto in viso di vederti,</l>
     <l n="242">se non che mal te ne potrebbe incòrre. -</l>
     <l n="243">Diceva Orlando: - In ciò non vo' piacerti;</l>
     <l n="244">d'ogn'altra cosa puoi di me disporre. -</l>
     <l n="245">Disse il Soldano: - E' convien ch'io m'accerti -,</l>
     <l n="246">e vollegli la mano al viso porre.</l>
     <l n="247">Orlando gli menava una gotata,</l>
     <l n="248">che in sul viso la man riman segnata.</l>
    </lg>
    <lg n="32">
     <l n="249">Quivi il Soldan con gran furor si rizza,</l>
     <l n="250">e grida a' mammalucchi: - Sù, poltroni! -</l>
     <l n="251">Orlando fuor la spada non isguizza,</l>
     <l n="252">che conosciuta non sia da' baroni:</l>
     <l n="253">rivoltossi a costor con molta stizza</l>
     <l n="254">e da lor si difende co' punzoni,</l>
     <l n="255">e pèsche sanza nocciolo appiccava,</l>
     <l n="256">che si ritrasse ognun che n'assaggiava.</l>
    </lg>
    <lg n="33">
     <l n="257">Ispinellon, come fedel compagno,</l>
     <l n="258">sùbito pose alla spada la mano,</l>
     <l n="259">e fe' di sangue con essa un rigagno,</l>
     <l n="260">ché nessun colpo non menava invano.</l>
     <l n="261">Ma poi che vide e' non v'era guadagno,</l>
     <l n="262">si fuggì in una camera il Soldano,</l>
     <l n="263">e per paura si serrava drento.</l>
     <l n="264">Orlando si ritrasse a salvamento;</l>
    </lg>
    <lg n="34">
     <l n="265">e Spinellone e 'l re Costanzo è intorno,</l>
     <l n="266">con lui ristretti, e son di fuori usciti</l>
     <l n="267">di Bambillona e nel campo tornorno.</l>
     <l n="268">I baron del Soldano, sbigottiti,</l>
     <l n="269">chi qua chi là tutti si scompigliorno,</l>
     <l n="270">maravigliati di que' tanto arditi;</l>
     <l n="271">e fu per la città molto romore</l>
     <l n="272">che così fussi fatto al lor signore.</l>
    </lg>
    <lg n="35">
     <l n="273">Quando il Soldan rassicurato fue,</l>
     <l n="274">fece venir tutta la baronia,</l>
     <l n="275">e nella sedia si levava sùe,</l>
     <l n="276">né mai si fe' sì bella diceria;</l>
     <l n="277">e cominciò con le parole sue:</l>
     <l n="278">- Mai più fu tocca la persona mia;</l>
     <l n="279">ma a ogni cosa apparecchiato sono,</l>
     <l n="280">e come piace a voi, così perdono.</l>
    </lg>
    <lg n="36">
     <l n="281">Il re Costanzo ha tanti cavalieri</l>
     <l n="282">che cuopron, voi il vedete, il piano e 'l monte;</l>
     <l n="283">non so qual si sien drento i suoi pensieri,</l>
     <l n="284">ma per fuggir sospetto e maggiore onte</l>
     <l n="285">mostrato ho di vederlo volentieri.</l>
     <l n="286">Or con colui che mi batté la fronte</l>
     <l n="287">credo che buon sarà forse far triegua,</l>
     <l n="288">acciò che maggior mal di ciò non segua;</l>
    </lg>
    <lg n="37">
     <l n="289">e dare alla giustizia essecuzione,</l>
     <l n="290">intanto, di que' due ch'io tengo presi,</l>
     <l n="291">acciò che il re Costanzo e Spinellone</l>
     <l n="292">ritornin con lor genti in lor paesi.</l>
     <l n="293">Morti questi baron ch'abbiàn prigione,</l>
     <l n="294">noi saren poi da tanti meno offesi;</l>
     <l n="295">ché, s'io mi fo nimico al re Costanzo,</l>
     <l n="296">per al presente non ci veggo avanzo.</l>
    </lg>
    <lg n="38">
     <l n="297">In questo mezzo Antea potre' pigliare</l>
     <l n="298">quel Montalban che Gano ha consigliato.</l>
     <l n="299">Rinaldo so che non dè' mai tornare:</l>
     <l n="300">credo che 'l Veglio l'abbi ora ammazzato.</l>
     <l n="301">A luogo e a tempo si potrà mostrare</l>
     <l n="302">al re Costanzo ch'e' m'abbi ingiuriato:</l>
     <l n="303">ch'io non vo' far vendetta con mio danno,</l>
     <l n="304">ma aspettar tempo, come i savi fanno. -</l>
    </lg>
    <lg n="39">
     <l n="305">Salicorno riprese le parole:</l>
     <l n="306">- E' non ha tempo mai chi tempo aspetta:</l>
     <l n="307">per nessun modo triegua non si vuole;</l>
     <l n="308">io vo' con queste man farne vendetta</l>
     <l n="309">prima che molti dì ritorni il sole.</l>
     <l n="310">Della giustizia, che in punto si metta,</l>
     <l n="311">questo mi piace e facciasi pur presto. -</l>
     <l n="312">E tutti infine s'accordaro a questo.</l>
    </lg>
    <lg n="40">
     <l n="313">Al re Costanzo va tosto una spia,</l>
     <l n="314">e dice ciò che ordina il Soldano.</l>
     <l n="315">Il re Costanzo a Orlando il dicìa.</l>
     <l n="316">Orlando disse: - In punto ci mettiàno,</l>
     <l n="317">ch'a' prigion fatto non sia villania. -</l>
     <l n="318">E tutti si schierorno a mano a mano.</l>
     <l n="319">In questo tempo il Soldano ordinava</l>
     <l n="320">ciò che bisogna, e 'l giustizier chiamava;</l>
    </lg>
    <lg n="41">
     <l n="321">e misse bandi per le sue città</l>
     <l n="322">ch'ognun ch'avessi armadura o cavallo</l>
     <l n="323">venga a veder la giustizia che fa,</l>
     <l n="324">che si farà il tal giorno sanza fallo.</l>
     <l n="325">Un giovane ch'avea molta bontà,</l>
     <l n="326">sentendo questo, venne a vicitallo,</l>
     <l n="327">chiamato Mariotto, un gran signore</l>
     <l n="328">ch'era figliuol del loro imperadore.</l>
    </lg>
    <lg n="42">
     <l n="329">Trentamila menò quel Mariotto,</l>
     <l n="330">onde al Soldan fu questo molto caro,</l>
     <l n="331">armati stranamente di cuoio cotto.</l>
     <l n="332">Ben centomila a caval ragunaro,</l>
     <l n="333">in punto, al modo lor, di tutto botto,</l>
     <l n="334">e di mandar la giustizia ordinaro;</l>
     <l n="335">e 'l giustizier con molta gente andòe</l>
     <l n="336">alla prigione, e' due baron legòe.</l>
    </lg>
    <lg n="43">
     <l n="337">Poi gli legò a cavallo in su la sella,</l>
     <l n="338">pur sopra i lor destrier con le loro armi;</l>
     <l n="339">perché il Soldano in tal modo favella:</l>
     <l n="340">- Che tu gli meni amendue armati parmi -,</l>
     <l n="341">e 'l giustizier, ch'al suo dir non appella,</l>
     <l n="342">rispose: - Così avea pensato farmi. -</l>
     <l n="343">Questo non era il giustiziere usato,</l>
     <l n="344">ché 'l Veglio, com'io dissi, l'ha ammazzato.</l>
    </lg>
    <lg n="44">
     <l n="345">Di nuovo un'altra spia ne va volando,</l>
     <l n="346">che la giustizia uscirà presto fore;</l>
     <l n="347">Ispinellone insieme con Orlando</l>
     <l n="348">rassetton le lor genti a gran furore.</l>
     <l n="349">Il re Costanzo al conte vien parlando:</l>
     <l n="350">- E' ci sarà fatica, car signore,</l>
     <l n="351">racquistar questi con ispada o lancia,</l>
     <l n="352">tanto in sul crollo son della bilancia. -</l>
    </lg>
    <lg n="45">
     <l n="353">Era a veder molta compassione</l>
     <l n="354">i due baron come ciascun si lagna:</l>
     <l n="355">- O conte Orlando, o Rinaldo d'Amone,</l>
     <l n="356">dove è la tua possanza tanto magna?</l>
     <l n="357">Non aspettar più, vien' col gonfalone,</l>
     <l n="358">però che noi daren tosto alla ragna. -</l>
     <l n="359">Queste parole van dicendo forte,</l>
     <l n="360">ché gran paura avevon della morte.</l>
    </lg>
    <lg n="46">
     <l n="361">Già eron gli stendardi apparecchiati,</l>
     <l n="362">e Mariotto è innanzi alla giustizia;</l>
     <l n="363">già fuor della città son capitati.</l>
     <l n="364">Èvvi il Soldan, ch'avea molta letizia</l>
     <l n="365">e sempre per la via gli ha svergognati:</l>
     <l n="366">- Ribaldi, traditor, pien di malizia! -</l>
     <l n="367">Ma Ricciardetto a ogni sua parola</l>
     <l n="368">diceva: - Tu ne menti per la gola;</l>
    </lg>
    <lg n="47">
     <l n="369">ché tu se' tu ribaldo e traditore;</l>
     <l n="370">ma ne verrà Rinaldo in qualche modo,</l>
     <l n="371">e caveratti con sue mani il core;</l>
     <l n="372">ché promettesti e rimanesti in sodo</l>
     <l n="373">renderci a lui, crudele e peccatore. -</l>
     <l n="374">Dicea il Soldano: - Tu arai presto un nodo</l>
     <l n="375">che ti richiuderà cotesta strozza;</l>
     <l n="376">ma prima ti sarà la lingua mozza. -</l>
    </lg>
    <lg n="48">
     <l n="377">Orlando e 'l re Costanzo hanno veduto,</l>
     <l n="378">e Spinellon, che la giustizia viene</l>
     <l n="379">e che 'l Soldan con essa è fuor venuto;</l>
     <l n="380">ognun la lancia in su la coscia tiene;</l>
     <l n="381">fannosi incontro; e Spinellon saputo</l>
     <l n="382">verso quel Mariotto: - E' non è bene -</l>
     <l n="383">dicea - che questa giustizia si faccia,</l>
     <l n="384">acciò ch'al nostro Iddio non si dispiaccia;</l>
    </lg>
    <lg n="49">
     <l n="385">perché il Soldan, secondo intender posso,</l>
     <l n="386">promisse pure a Rinaldo aspettarlo;</l>
     <l n="387">ed or, che così a furia si sia mosso,</l>
     <l n="388">troppo mi par che sia da biasimarlo.</l>
     <l n="389">Ed oltre a questo, e' vi verrà qua addosso,</l>
     <l n="390">come questo saprà, sùbito Carlo,</l>
     <l n="391">e ne verrà Rinaldo e 'l suo fratello,</l>
     <l n="392">e gran vendetta far vorrà di quello.</l>
    </lg>
    <lg n="50">
     <l n="393">Ma pur se non venissi mai persona,</l>
     <l n="394">pàrti che questo al Soldan si convenga?</l>
     <l n="395">Dove è la fede della sua Corona,</l>
     <l n="396">che par che sotto sé qua il mondo tenga?</l>
     <l n="397">Ritorna, Mariotto, in Bambillona,</l>
     <l n="398">acciò che scandol di ciò non avvenga. -</l>
     <l n="399">Diceva Spinellone iratamente</l>
     <l n="400">che 'l re Costanzo non vuol per niente.</l>
    </lg>
    <lg n="51">
     <l n="401">Rispose Mariotto: - Tu se' errato:</l>
     <l n="402">se ci fussi al presente Carlo Mano,</l>
     <l n="403">Orlando e 'l suo cugin c'hai nominato,</l>
     <l n="404">e se ci fussi il grande Ettor troiano,</l>
     <l n="405">o con la scure il possente Burrato,</l>
     <l n="406">non s'opporrebbe di questo al Soldano;</l>
     <l n="407">e se tu se in cotesta oppinione,</l>
     <l n="408">io ti disfido, e guârti, Spinellone. -</l>
    </lg>
    <lg n="52">
     <l n="409">- Ispinellon non istette a dir più:</l>
     <l n="410">addrieto col caval presto si scosta,</l>
     <l n="411">poi si rivolge, e l'aste abbassa in giù,</l>
     <l n="412">sì che del petto passava ogni costa</l>
     <l n="413">a Mariotto, sì gran colpo fu.</l>
     <l n="414">La turba ch'era dallato si scosta,</l>
     <l n="415">e Spinellon cacciava mano al brando;</l>
     <l n="416">allor si mosse il re presto ed Orlando.</l>
    </lg>
    <lg n="53">
     <l n="417">Orlando Vegliantin per modo serra</l>
     <l n="418">che 'l primo saracin che vien davante</l>
     <l n="419">con l'urto e con la lancia abbatte in terra;</l>
     <l n="420">poi misse mano alla spada pesante,</l>
     <l n="421">e colpo che menassi mai non erra:</l>
     <l n="422">convien che chi l'aspetta alzi le piante;</l>
     <l n="423">e 'l re Costanzo è nella zuffa entrato,</l>
     <l n="424">e tutto il campo già s'è sbaragliato.</l>
    </lg>
    <lg n="54">
     <l n="425">Quando il Soldano il romore ha sentito,</l>
     <l n="426">sùbito disse: "Quel ch'io mi pensai</l>
     <l n="427">sarà pur vero alfin, ch'i' son tradito</l>
     <l n="428">dal re Costanzo, com'io dubitai".</l>
     <l n="429">Vede già il popol tutto sbigottito:</l>
     <l n="430">di questo caso dubitava assai;</l>
     <l n="431">pur si fe' innanzi, e con la spada in mano</l>
     <l n="432">va confortando ogni suo capitano.</l>
    </lg>
    <lg n="55">
     <l n="433">Orlando or qua or là si scaglia o getta,</l>
     <l n="434">e dove e' vede la gente calcata</l>
     <l n="435">sùbito si metteva in quella stretta</l>
     <l n="436">e con la spada l'aveva allargata;</l>
     <l n="437">e tristo a quel che Durlindana aspetta!</l>
     <l n="438">ché gli facea sentir s'ella è affilata:</l>
     <l n="439">quanti ne giugne, riscontra o rintoppa,</l>
     <l n="440">faceva a tutti la barba di stoppa.</l>
    </lg>
    <lg n="56">
     <l n="441">Or diciàn di Rinaldo, ch'è già presso</l>
     <l n="442">al campo, e vede quel rabbaruffato</l>
     <l n="443">per la battaglia, e dice fra se stesso:</l>
     <l n="444">"O Ricciardetto mio, tu se' spacciato.</l>
     <l n="445">Ove è, Soldan, quel che tu m'hai promesso?".</l>
     <l n="446">Poi disse al Veglio: - Io son suto ingannato:</l>
     <l n="447">io veggo segno assai tristo di questo;</l>
     <l n="448">però quanto possiam corriàn là presto. -</l>
    </lg>
    <lg n="57">
     <l n="449">Furno in un tratto nella zuffa questi.</l>
     <l n="450">Rinaldo non sapea quel ch'abbi a farsi;</l>
     <l n="451">un saracin pregò che manifesti</l>
     <l n="452">per che cagione il campo abbi azzuffarsi.</l>
     <l n="453">Colui rispose: - Il Soldan ci ha richiesti</l>
     <l n="454">per due baron che dovén giustiziarsi;</l>
     <l n="455">il re Costanzo non vuol che gli uccida:</l>
     <l n="456">per questo il campo sol combatte e grida. -</l>
    </lg>
    <lg n="58">
     <l n="457">Intanto Spinellon, ch'era caduto</l>
     <l n="458">d'un colpo che gli avea dato il gigante,</l>
     <l n="459">vede Rinaldo ch'è sopravvenuto</l>
     <l n="460">e che del caso pareva ignorante;</l>
     <l n="461">disse: - Baron, come tu hai saputo,</l>
     <l n="462">vedi che va sozzopra qua Levante</l>
     <l n="463">per due cristian, che 'l gran Soldano a torto</l>
     <l n="464">volea ch'ognun di lor fussi oggi morto.</l>
    </lg>
    <lg n="59">
     <l n="465">Il mio signor Costanzo re non vuole,</l>
     <l n="466">e siàn qui tutti a lor difensione,</l>
     <l n="467">perché di que' baron troppo ci duole,</l>
     <l n="468">ché l'un fratel di Rinaldo è d'Amone;</l>
     <l n="469">e perch'io non ti tenga più a parole,</l>
     <l n="470">nella battaglia è il figliuol di Mellone,</l>
     <l n="471">e fa gran cose per campar costoro;</l>
     <l n="472">ed io combatto qui pedon per loro.</l>
    </lg>
    <lg n="60">
     <l n="473">Né posso ancor rimontare a cavallo,</l>
     <l n="474">dond'io fu' tratto da un Salicorno.</l>
     <l n="475">Tutti color del contrassegno giallo</l>
     <l n="476">pel mio signor combatton questo giorno. -</l>
     <l n="477">Disse Rinaldo: - Io vorrei sanza fallo</l>
     <l n="478">sapere il nome tuo, barone adorno. -</l>
     <l n="479">Disse il pagano: - Spinellon mi chiamo,</l>
     <l n="480">e molto Orlando e Rinaldo suo amo. -</l>
    </lg>
    <lg n="61">
     <l n="481">Allor gridò Rinaldo: - O saracino,</l>
     <l n="482">io son Rinaldo, e son qui capitato</l>
     <l n="483">per ritrovare Orlando mio cugino.</l>
     <l n="484">Monta a cavallo! - e 'l pagano è montato:</l>
     <l n="485">- Menami ove combatte il paladino. -</l>
     <l n="486">Ispinellon fu tutto consolato,</l>
     <l n="487">e disse: - Vincitor saremo omai.</l>
     <l n="488">Andianne dove Orlando tuo lasciai. -</l>
    </lg>
    <lg n="62">
     <l n="489">E tanto per lo campo insieme vanno</l>
     <l n="490">che lo condusse ove combatte Orlando,</l>
     <l n="491">ch'era pien tutto di sangue e d'affanno.</l>
     <l n="492">Disse Rinaldo: - Posa un poco il brando;</l>
     <l n="493">dimmi, i prigion, cugin mio, come stanno? -</l>
     <l n="494">Allora Orlando il vien raffigurando:</l>
     <l n="495">abbracciò questo e pianse per letizia,</l>
     <l n="496">e del Soldan contòe la sua tristizia.</l>
    </lg>
    <lg n="63">
     <l n="497">Poi disse: - Tempo non è farsi festa;</l>
     <l n="498">qui si conviene i prigioni aiutare. -</l>
     <l n="499">Non va lion per fame per foresta</l>
     <l n="500">come Rinaldo cominciò a mugghiare,</l>
     <l n="501">a questo e quello spezzando la testa,</l>
     <l n="502">le strette schiere faccendo allargare;</l>
     <l n="503">qui il Veglio e Spinellone e 'l conte sono,</l>
     <l n="504">e paion tutti a quattro insieme un tuono.</l>
    </lg>
    <lg n="64">
     <l n="505">Né prima dètton tra le schiere drento</l>
     <l n="506">che si vedeva sbaragliar la gente,</l>
     <l n="507">ch'egli eron quattro lupi in un armento;</l>
     <l n="508">e pur s'alcun non fugge, se ne pente,</l>
     <l n="509">ch'ogni cosa abbattevon come un vento;</l>
     <l n="510">e inverso il gonfalon subitamente,</l>
     <l n="511">dove è il Soldan, con gran furor n'andorno:</l>
     <l n="512">or qui le spade ben s'insanguinorno.</l>
    </lg>
    <lg n="65">
     <l n="513">Era il Soldan sopra un caval morello,</l>
     <l n="514">co' mamalucchi suoi quivi ristretto;</l>
     <l n="515">giunson costoro insieme a un drappello,</l>
     <l n="516">gridando: - Muoia il Soldan maladetto! -</l>
     <l n="517">Ma come il Veglio ha conosciuto quello,</l>
     <l n="518">prese una lancia e posesela al petto,</l>
     <l n="519">e disse: - Io vo' veder se la tua morte</l>
     <l n="520">si serba a me per distino o per sorte. -</l>
    </lg>
    <lg n="66">
     <l n="521">Quando il Soldan vide abbassar la lancia,</l>
     <l n="522">sùbito anco egli il suo caval moveva,</l>
     <l n="523">perché e' vedeva che costui non ciancia,</l>
     <l n="524">e nello scudo del Veglio giugneva;</l>
     <l n="525">pensò passargli la falda e la pancia:</l>
     <l n="526">l'asta si ruppe, come il Ciel voleva,</l>
     <l n="527">e in molti pezzi per l'aria trovossi,</l>
     <l n="528">ché quel che è distinato tòr non puossi.</l>
    </lg>
    <lg n="67">
     <l n="529">Ebbe pur luogo alfin la visione</l>
     <l n="530">ch'una montagna gli cadeva addosso:</l>
     <l n="531">ché, come il Veglio allo scudo gli pone,</l>
     <l n="532">sùbito lo passò, ch'era pur grosso,</l>
     <l n="533">e la corazza e lo sbergo e 'l giubbone,</l>
     <l n="534">che è di catarzo, e poi la carne e l'osso;</l>
     <l n="535">e con la furia del caval l'urtòe,</l>
     <l n="536">tanto ch'addosso al Soldan rovinòe.</l>
    </lg>
    <lg n="68">
     <l n="537">Ma il caval si rizzò del Veglio tosto;</l>
     <l n="538">quel del Soldan col suo signore è in terra,</l>
     <l n="539">e morto l'uno e l'altro a giacer posto:</l>
     <l n="540">così il giudicio del Ciel mai non erra;</l>
     <l n="541">era così preveduto e disposto.</l>
     <l n="542">Or qui fu quasi finita la guerra:</l>
     <l n="543">morto il Soldano, ognun verso le porte</l>
     <l n="544">correva, sbigottito di tal morte.</l>
    </lg>
    <lg n="69">
     <l n="545">Rinaldo, che 'l Soldan vide cadere,</l>
     <l n="546">diceva al Veglio: - Per la fede mia,</l>
     <l n="547">che non era di matto il suo temere!</l>
     <l n="548">Vedi che luogo ha pur la profezia!</l>
     <l n="549">Or oltre, in rotta si fuggon le schiere:</l>
     <l n="550">dunque mostrian la nostra gagliardia. -</l>
     <l n="551">E vanno trascorrendo ove e' vedieno</l>
     <l n="552">i saracin che indrieto si fuggieno.</l>
    </lg>
    <lg n="70">
     <l n="553">Rinaldo il giustizier trasse per morto</l>
     <l n="554">di sella con un colpo con Frusberta;</l>
     <l n="555">onde e' gli disse: - Tu m'hai fatto torto:</l>
     <l n="556">a questo modo il mio ben far non merta,</l>
     <l n="557">c'ho dato aiuto a' prigioni e conforto. -</l>
     <l n="558">Disse Rinaldo: - Dove e' sien m'accerta,</l>
     <l n="559">e in questo modo camperai la vita;</l>
     <l n="560">se non, da me tu non farai partita. -</l>
    </lg>
    <lg n="71">
     <l n="561">Il giustiziere allor Rinaldo mena</l>
     <l n="562">dove i prigion si stavon dall'un canto,</l>
     <l n="563">afflitti, dolorosi, con gran pena,</l>
     <l n="564">ed avean fatto quel giorno gran pianto,</l>
     <l n="565">tanto che più gli riconosce appena.</l>
     <l n="566">- Che pagheresti voi, ditemi il quanto, -</l>
     <l n="567">dicea Rinaldo a lor - chi vi campassi? -</l>
     <l n="568">Ed Ulivier, come e' suol, cheto stassi.</l>
    </lg>
    <lg n="72">
     <l n="569">Ma Ricciardetto rispose: - Niente:</l>
     <l n="570">noi non abbiàn danar né cosa alcuna;</l>
     <l n="571">siàn qui condotti sì miseramente,</l>
     <l n="572">sanza speranza, come vuol fortuna.</l>
     <l n="573">Ma se qui fussi Rinaldo al presente,</l>
     <l n="574">non temeremo di cosa nessuna,</l>
     <l n="575">o se ci fussi il conte Orlando appresso,</l>
     <l n="576">che di camparci pur ci avea promesso. -</l>
    </lg>
    <lg n="73">
     <l n="577">Disse Rinaldo: - Siete voi cristiani? -</l>
     <l n="578">Rispose Ricciardetto: - Sì, messere,</l>
     <l n="579">e paladin già fumo alti e sovrani. -</l>
     <l n="580">Rinaldo più non si potea tenere:</l>
     <l n="581">alla visiera si pose le mani,</l>
     <l n="582">acciò che in viso il potessin vedere;</l>
     <l n="583">donde ciascun lo riconobbe presto;</l>
     <l n="584">ma, volendo, abbracciar non posson questo.</l>
    </lg>
    <lg n="74">
     <l n="585">Allor Rinaldo gli scioglie ed abbraccia,</l>
     <l n="586">e dice: - Non sapete voi ch'Orlando</l>
     <l n="587">è qui nel campo, e questa gente scaccia</l>
     <l n="588">per venir voi da morte liberando?</l>
     <l n="589">Per mio consiglio mi par che si faccia,</l>
     <l n="590">acciò che vi vegnate riposando:</l>
     <l n="591">col giustizier qui ve n'andrete vostro</l>
     <l n="592">al padiglion del re Costanzo nostro. -</l>
    </lg>
    <lg n="75">
     <l n="593">E tutti a tre n'andorno al padiglione.</l>
     <l n="594">Ma in questo tempo quel gigante forte</l>
     <l n="595">uccise il re Costanzo in su l'arcione,</l>
     <l n="596">che molto pianse Orlando cotal morte;</l>
     <l n="597">poi abbatté d'un colpo Spinellone.</l>
     <l n="598">Qui sopravvenne Orlando a caso e sorte,</l>
     <l n="599">e tanto fe' che si fece cristiano,</l>
     <l n="600">e battezzollo con sua propria mano.</l>
    </lg>
    <lg n="76">
     <l n="601">E fu cosa mirabil quel che disse</l>
     <l n="602">Ispinellone in questo suo morire:</l>
     <l n="603">credo che 'l Ciel per grazia se gli aprisse,</l>
     <l n="604">dove l'anima presto dovea gire;</l>
     <l n="605">perché e' teneva in sù le luci fisse,</l>
     <l n="606">ché gli pareva gli angioli sentire,</l>
     <l n="607">e disse con Orlando: - Orlando, certo</l>
     <l n="608">io veggo il paradiso tutto aperto.</l>
    </lg>
    <lg n="77">
     <l n="609">Non vedi tu lassù quel che veggo io?</l>
     <l n="610">Chi è colui ch'ognuno onora e teme,</l>
     <l n="611">in sedia coronato, e giusto e pio,</l>
     <l n="612">fra mille lumi e mille diademe? -</l>
     <l n="613">Rispose Orlando: - È Gesù nostro Iddio,</l>
     <l n="614">che pasce tutti di gaudio e di speme,</l>
     <l n="615">colui ch'adora ogni fedel cristiano. -</l>
     <l n="616">Allor gli fe' reverenzia il pagano.</l>
    </lg>
    <lg n="78">
     <l n="617">- Chi è colei che siede allato a quello,</l>
     <l n="618">che sopra tutte par donna serena,</l>
     <l n="619">e presso a lei un angel così bello?</l>
     <l n="620">- È la sua Madre Virgin nazzarena;</l>
     <l n="621">e l'angel che gli è appresso è Gabriello,</l>
     <l n="622">colui che gli disse "Ave gratia plena". -</l>
     <l n="623">Allor le braccia il saracino stende</l>
     <l n="624">ed umilmente grazia a quella rende.</l>
    </lg>
    <lg n="79">
     <l n="625">E poi diceva: - Io veggo intorno a quella</l>
     <l n="626">dodici in sedia tutti coronati. -</l>
     <l n="627">Rispose Orlando: - Questa brigatella</l>
     <l n="628">son gli apostoli suoi glorificati.</l>
     <l n="629">- Quell'altro con la croce in man sì bella,</l>
     <l n="630">che par che molto fisso Gesù guati</l>
     <l n="631">e non si sazi di veder sua vista? -</l>
     <l n="632">Rispose Orlando: - È il suo cugin Battista.</l>
    </lg>
    <lg n="80">
     <l n="633">Quelle tre donne accosto sì al Signore? -</l>
     <l n="634">Rispose Orlando: - Son le tre Marie</l>
     <l n="635">ch'al suo sepulcro andâr con tanto amore,</l>
     <l n="636">poi che fu crucifisso il terzo dìe.</l>
     <l n="637">- Chi è colui che guarda il suo Fattore,</l>
     <l n="638">quasi dicessi: "Io ti disubbidie"? -</l>
     <l n="639">Rispose Orlando: - Sarà il nostro Adamo,</l>
     <l n="640">pel cui peccato dannati savamo.</l>
    </lg>
    <lg n="81">
     <l n="641">- Chi è quel vecchierel con tanta fede</l>
     <l n="642">che non si sazia di cantare osanna,</l>
     <l n="643">e par che di Maria si goda al piede?</l>
     <l n="644">- Colui che fu con lei nella capanna.</l>
     <l n="645">- Quell'altro vecchio ch'appresso si vede</l>
     <l n="646">colla sua sposa? - È Giovacchino ed Anna, -</l>
     <l n="647">rispose Orlando - il padre di Maria</l>
     <l n="648">e la sua madre gloriosa e pia.</l>
    </lg>
    <lg n="82">
     <l n="649">- Color che paion sì giusti e discreti</l>
     <l n="650">co' libri in man, sai tu quel che si sia? -</l>
     <l n="651">Rispose Orlando: - Saranno i profeti</l>
     <l n="652">che predisson l'annunzio di Maria;</l>
     <l n="653">quivi è Davìd e gli altri sempre lieti,</l>
     <l n="654">e Moisè legista e Geremia.</l>
     <l n="655">- L'altre corone ch'io vi veggo tante? -</l>
     <l n="656">Rispose Orlando: - Gli altri santi e sante,</l>
    </lg>
    <lg n="83">
     <l n="657">e màrtir, patriarci e confessori.</l>
     <l n="658">- Tante altre cose ch'io vi veggo belle? -</l>
     <l n="659">Rispose Orlando: - Celesti splendori,</l>
     <l n="660">come i pianeti, sole e luna e stelle.</l>
     <l n="661">- Que' dolci gaudi e que' soavi odori,</l>
     <l n="662">tante dolce armonie, tante fiammelle? -</l>
     <l n="663">Rispose Orlando: - È il gaudio sempiterno</l>
     <l n="664">e 'l sommo ben di quel Signore etterno.</l>
    </lg>
    <lg n="84">
     <l n="665">- Color che cantan, che paion di foco,</l>
     <l n="666">con l'alie intorno alla sedia vicini? -</l>
     <l n="667">Rispose Orlando: - Qui ti ferma un poco.</l>
     <l n="668">Sono altre spezie di spirti divini,</l>
     <l n="669">ed ha ciascuno ordinato il suo loco:</l>
     <l n="670">que' primi, Cherubini e Serafini,</l>
     <l n="671">e gli altri Tron, che così presso stanno,</l>
     <l n="672">sì che tre gerarchie que' cori fanno.</l>
    </lg>
    <lg n="85">
     <l n="673">Gli altri che seguon questo primo coro</l>
     <l n="674">de' Serafin, Cherubini e de' Troni,</l>
     <l n="675">virtute e Potestà son con costoro,</l>
     <l n="676">ma innanzi a questi le Dominazioni;</l>
     <l n="677">poi Principati e gli Arcangel con loro,</l>
     <l n="678">ed Angel par che d'un canto risuoni. -</l>
     <l n="679">Disse il pagan: - Come tu m'hai diviso</l>
     <l n="680">costor, così gli veggo in paradiso. -</l>
    </lg>
    <lg n="86">
     <l n="681">- Ah! - disse Orlando - e' non passerà molto</l>
     <l n="682">che tu gli potra' me' vedere in cielo:</l>
     <l n="683">dirizza i tuoi pensier, la mente e 'l volto</l>
     <l n="684">a quel Signor con puro amore e zelo;</l>
     <l n="685">e 'ncréscati di me, che resto involto</l>
     <l n="686">in questo cieco mondo al caldo e al gelo. -</l>
     <l n="687">E poi gli diè la sua benedizione,</l>
     <l n="688">e l'anima spirò di Spinellone.</l>
    </lg>
    <lg n="87">
     <l n="689">- Rimase Orlando tutto consolato</l>
     <l n="690">del dolce fin che Spinellone ha fatto,</l>
     <l n="691">e tutto collo spirito elevato,</l>
     <l n="692">tanto che Paul pareva al ciel ratto,</l>
     <l n="693">chiamando morto chi in vita è restato.</l>
     <l n="694">Intanto Salicorno è quivi tratto,</l>
     <l n="695">e scaccia ognun che innanzi se gli affronta.</l>
     <l n="696">Orlando in sul caval presto rimonta,</l>
    </lg>
    <lg n="88">
     <l n="697">e grida: - Addrieto tornate, canaglia:</l>
     <l n="698">è altro ch'un pagan quel che vi caccia? -</l>
     <l n="699">E' rispondieno: - Egli è nella battaglia</l>
     <l n="700">questo gigante che Giove minaccia:</l>
     <l n="701">e' ci divora, non ferisce o taglia,</l>
     <l n="702">tanto ch'ognuno ha rivolta la faccia. -</l>
     <l n="703">Orlando pur gli sgrida e svergognava;</l>
     <l n="704">e in questo quivi Rinaldo arrivava.</l>
    </lg>
    <lg n="89">
     <l n="705">E Salicorno avea già domandato:</l>
     <l n="706">- Dove è Rinaldo? Io vorrei pur trovarlo. -</l>
     <l n="707">Orlando, come lo vede appressato,</l>
     <l n="708">diceva: - O Salicorno, or puoi provarlo:</l>
     <l n="709">ecco colui ch'hai tanto minacciato;</l>
     <l n="710">questo è Rinaldo tuo, col quale io parlo. -</l>
     <l n="711">E volsesi a Rinaldo e disse seco:</l>
     <l n="712">- Questo gigante vuol provarsi teco. -</l>
    </lg>
    <lg n="90">
     <l n="713">- Quando il gigante vedeva Rinaldo,</l>
     <l n="714">parvegli un uom nell'aspetto gagliardo,</l>
     <l n="715">e tutto stupefatto stava saldo:</l>
     <l n="716">guarda il cristiano e guardava Baiardo,</l>
     <l n="717">e raffreddossi, che parea sì caldo;</l>
     <l n="718">disse: - Baron, s'ogni tuo effetto guardo,</l>
     <l n="719">non vidi mai il più bel combattitore;</l>
     <l n="720">ma tu se' il caffo d'ogni traditore.</l>
    </lg>
    <lg n="91">
     <l n="721">Tu uccidesti già de' miei consorti</l>
     <l n="722">quel Chiariel che fu tanto nomato;</l>
     <l n="723">de' miei fratelli due n'avete morti,</l>
     <l n="724">e Brunamonte sai che l'hai ammazzato</l>
     <l n="725">con mille tradimenti e mille torti;</l>
     <l n="726">e Mambrin, ch'era del mio sangue nato,</l>
     <l n="727">e Costantin con inganno uccidesti,</l>
     <l n="728">e meritato hai già mille capresti.</l>
    </lg>
    <lg n="92">
     <l n="729">Noi siàn rimasi sei frate' carnali;</l>
     <l n="730">ma punirotti io sol, traditor fello. -</l>
     <l n="731">Rinaldo stava tuttavia in su l'ali</l>
     <l n="732">come il terzuol, per dibattersi a quello,</l>
     <l n="733">e disse: - Badalon, se tanto vali,</l>
     <l n="734">come ti fe' cader qui il mio fratello?</l>
     <l n="735">Dunque tu chiami traditor Rinaldo,</l>
     <l n="736">che sai che tu se' il fior d'ogni ribaldo? -</l>
    </lg>
    <lg n="93">
     <l n="737">Disse il gigante: - Orlando, io mi ti scuso,</l>
     <l n="738">non può ciò comportar nostra natura:</l>
     <l n="739">costui mi par co' giganti poco uso;</l>
     <l n="740">ché se io comincio, per la sua sciagura,</l>
     <l n="741">gli forbirò col mazzafrusto il muso. -</l>
     <l n="742">Rinaldo, che smarrita ha la paura,</l>
     <l n="743">gli volle dar col guanto nel mostaccio;</l>
     <l n="744">se non ch'Orlando gli pigliava il braccio,</l>
    </lg>
    <lg n="94">
     <l n="745">e disse: - Fate battaglia reale. -</l>
     <l n="746">Rispose Salicorno: - Io ho combattuto</l>
     <l n="747">tutto dì d'oggi, e fatto tanto male,</l>
     <l n="748">e Spinellone e Costanzo abbattuto,</l>
     <l n="749">che far con esso or battaglia campale</l>
     <l n="750">o in altro modo, non sare' dovuto;</l>
     <l n="751">ma domattina in sul campo saremo,</l>
     <l n="752">e so che 'l lume e' dadi pagheremo. -</l>
    </lg>
    <lg n="95">
     <l n="753">Rinaldo fu contento; e Salicorno</l>
     <l n="754">in Bambillona si tornava drento,</l>
     <l n="755">e così i nostri al padiglion tornorno.</l>
     <l n="756">Diceva il Veglio: - Ignun mio guernimento</l>
     <l n="757">non mi trarrò, Rinaldo, insino al giorno:</l>
     <l n="758">così ti priego che tu sia contento. -</l>
     <l n="759">Rispose Orlando: - Il tuo consiglio parmi</l>
     <l n="760">di savio. - E non si vollon cavar l'armi.</l>
    </lg>
    <lg n="96">
     <l n="761">Il Veglio, come pratico, in agguato</l>
     <l n="762">con una schiera quella notte sta.</l>
     <l n="763">Or Salicorno, come addormentato</l>
     <l n="764">crede sia il campo, uscì della città;</l>
     <l n="765">verso Rinaldo n'andava affilato,</l>
     <l n="766">ché di tradirlo pensato seco ha.</l>
     <l n="767">Ma nell'uscir nella schiera scontrossi</l>
     <l n="768">del savio Veglio, e la zuffa appiccossi;</l>
    </lg>
    <lg n="97">
     <l n="769">e cominciossi la gente a ferire.</l>
     <l n="770">Questo romor ne va pel campo presto;</l>
     <l n="771">ma pur Rinaldo si stava a dormire.</l>
     <l n="772">Baiardo, che la notte stava desto,</l>
     <l n="773">comincia presso a Rinaldo anitrire;</l>
     <l n="774">non si sentendo, spezzava il capresto,</l>
     <l n="775">e corse sanza sella, così ignudo,</l>
     <l n="776">e dèttegli del piè drento allo scudo.</l>
    </lg>
    <lg n="98">
     <l n="777">Rinaldo allor si fu pur risentito,</l>
     <l n="778">e Ricciardetto ed Ulivier destòe:</l>
     <l n="779">ognun s'armava tutto sbalordito.</l>
     <l n="780">Orlando in sul caval presto montòe,</l>
     <l n="781">dove combatte il Veglio ne fu ito,</l>
     <l n="782">e tutto il campo in là presto n'andòe.</l>
     <l n="783">A Salicorno par la cosa guasta,</l>
     <l n="784">e pentesi aver messo mano in pasta.</l>
    </lg>
    <lg n="99">
     <l n="785">Pur con Rinaldo domandò battaglia;</l>
     <l n="786">Rinaldo disse del campo pigliasse;</l>
     <l n="787">e par con gran furor l'un l'altro assaglia:</l>
     <l n="788">sùbito furno le lor lance basse.</l>
     <l n="789">Era a veder la pagana canaglia,</l>
     <l n="790">che si pensorno il mondo rovinasse</l>
     <l n="791">quando Rinaldo s'accosta al gigante,</l>
     <l n="792">perché e' tremava e la terra e le piante.</l>
    </lg>
    <lg n="100">
     <l n="793">E Salicorno la lancia spezzava;</l>
     <l n="794">così Rinaldo; e' lor destrier passorno,</l>
     <l n="795">e quasi il colpo di lor s'agguagliava;</l>
     <l n="796">sì che di nuovo due lance pigliorno</l>
     <l n="797">e l'uno inverso l'altro ritornava;</l>
     <l n="798">trovò Rinaldo al cimier Salicorno</l>
     <l n="799">e con quel colpo dilacciò l'elmetto</l>
     <l n="800">e 'l suo pennacchio gli spiccò di netto.</l>
    </lg>
    <lg n="101">
     <l n="801">Rinaldo nello scudo pose a lui</l>
     <l n="802">un colpo, ch'egli arebbe traboccato</l>
     <l n="803">se fussin tutti insieme i frate' sui,</l>
     <l n="804">e 'n sulla groppa a l'alfana è cascato.</l>
     <l n="805">Gridava Salicorno: - Mai non fui</l>
     <l n="806">a questo modo più vituperato.</l>
     <l n="807">O Macometto, becco can ribaldo,</l>
     <l n="808">tu hai pagato la balia a Rinaldo;</l>
    </lg>
    <lg n="102">
     <l n="809">credo che tu t'intenda co' cristiani! -</l>
     <l n="810">E 'l me' che può sopra l'arcion si rizza,</l>
     <l n="811">e prese il mazzafrusto con due mani;</l>
     <l n="812">verso Rinaldo va con molta stizza</l>
     <l n="813">gridando: - Tu n'andrai con gli altri cani,</l>
     <l n="814">se questa mazza di man non ischizza;</l>
     <l n="815">ché se tu campi da me questa notte,</l>
     <l n="816">non tornerò mai più nelle mie grotte. -</l>
    </lg>
    <lg n="103">
     <l n="817">E d'una punta gli dètte nel fianco,</l>
     <l n="818">che gli fe' rimbalzar l'elmetto in testa;</l>
     <l n="819">e benché fussi il paladin sì franco,</l>
     <l n="820">per la percossa ebbe tanta molesta</l>
     <l n="821">che poco men che non si venne manco,</l>
     <l n="822">e non volea la seconda richiesta;</l>
     <l n="823">e Frusberta di man gli era caduta,</l>
     <l n="824">se non che la catena l'ha tenuta;</l>
    </lg>
    <lg n="104">
     <l n="825">e l'elmetto pel colpo gli era uscito.</l>
     <l n="826">Il saracin se gli scagliava intanto</l>
     <l n="827">addosso, ché pensò che sia fornito.</l>
     <l n="828">Orlando, ch'a vedere era daccanto,</l>
     <l n="829">gridò: - Pagan, se' tu del senno uscito?</l>
     <l n="830">Or che non ha più l'elmo, o 'l brando al guanto,</l>
     <l n="831">gli credi addosso andar co' mazzafrusti</l>
     <l n="832">come un gaglioffo vil che sempre fusti? -</l>
    </lg>
    <lg n="105">
     <l n="833">E volle dargli un colpo con la spada.</l>
     <l n="834">Quando il gigante Orlando irato vide,</l>
     <l n="835">diceva: "E' non è buon che innanzi vada,</l>
     <l n="836">ché questa spada il porfiro divide".</l>
     <l n="837">Quando Rinaldo a queste cose bada,</l>
     <l n="838">per la vergogna il cuor se gli conquide;</l>
     <l n="839">e ripigliato alquanto di vigore,</l>
     <l n="840">verso il pagano andò con gran furore.</l>
    </lg>
    <lg n="106">
     <l n="841">Rizzossi in sulle staffe, e 'l brando strinse,</l>
     <l n="842">e Salicorno trovò in sul cappello;</l>
     <l n="843">e fu tanto la rabbia che lo vinse,</l>
     <l n="844">che lo tagliò come il latte il coltello:</l>
     <l n="845">non domandar quanto sdegno il sospinse;</l>
     <l n="846">e spezza il teschio duro e poi il cervello</l>
     <l n="847">e 'l collo e 'l petto, e fecene due parti</l>
     <l n="848">che così a punto non tagliano i sarti.</l>
    </lg>
    <lg n="107">
     <l n="849">Cadde il gigante dell'alfana in terra:</l>
     <l n="850">fece un fracasso, come quando taglia</l>
     <l n="851">il montanaro e qualche faggio atterra.</l>
     <l n="852">I saracin che son nella battaglia,</l>
     <l n="853">chi qua chi là per le fosse al buio erra;</l>
     <l n="854">ognuno inverso le porte si scaglia,</l>
     <l n="855">veggendo Salicorno giù cadere,</l>
     <l n="856">che lo sentì chi nol potea vedere.</l>
    </lg>
    <lg n="108">
     <l n="857">Combattevon a lumi di lanterne</l>
     <l n="858">costor la notte, e fiaccole di pino,</l>
     <l n="859">sì che molti restâr per le caverne,</l>
     <l n="860">chi morto e chi ferito e chi meschino.</l>
     <l n="861">Nostri cristian, quanti potien vederne,</l>
     <l n="862">tanti uccidien del popol saracino:</l>
     <l n="863">buon per colui che fu prima alle porte!,</l>
     <l n="864">ché tutti que' da sezzo ebbon la morte.</l>
    </lg>
    <lg n="109">
     <l n="865">- Nella città chi può si fuggì drento,</l>
     <l n="866">e furon presto le porte serrate;</l>
     <l n="867">e cominciorno a far provedimento</l>
     <l n="868">come le mura lor fussin guardate,</l>
     <l n="869">ché d'uscir fuor non avean più ardimento.</l>
     <l n="870">Lasciàn costoro e l'altre gente armate:</l>
     <l n="871">e' ci convien tornare un poco a Carlo,</l>
     <l n="872">ché non si vuol però dimenticarlo.</l>
    </lg>
    <lg n="110">
     <l n="873">Carlo in Parigi nella sua tornata</l>
     <l n="874">Merediana volse rimandare</l>
     <l n="875">a Carador, che l'ha tanto aspettata;</l>
     <l n="876">e lei più in Francia non volea già stare,</l>
     <l n="877">da poi ch'Ulivier suo l'avea lasciata.</l>
     <l n="878">Morgante volle questa accompagnare,</l>
     <l n="879">e finalmente, dopo alcun dimoro,</l>
     <l n="880">rappresentolla al gran re Caradoro.</l>
    </lg>
    <lg n="111">
     <l n="881">E pochi giorni con lei dimoròe,</l>
     <l n="882">perché e' voleva andar verso Soria,</l>
     <l n="883">dove era Orlando, e licenzia pigliòe</l>
     <l n="884">e sol soletto si misse per via;</l>
     <l n="885">Merediana al partir lo pregòe</l>
     <l n="886">che l'avvisassi d'Ulivier che sia,</l>
     <l n="887">e ritornassi qualche volta a quella,</l>
     <l n="888">che rimanea scontenta e meschinella.</l>
    </lg>
    <lg n="112">
     <l n="889">Giunto Morgante un dì in su 'n un crocicchio,</l>
     <l n="890">uscito d'una valle in un gran bosco,</l>
     <l n="891">vide venir di lungi, per ispicchio,</l>
     <l n="892">un uom che in volto parea tutto fosco.</l>
     <l n="893">Dètte del capo del battaglio un picchio</l>
     <l n="894">in terra, e disse: "Costui non conosco";</l>
     <l n="895">e posesi a sedere in su 'n un sasso,</l>
     <l n="896">tanto che questo capitòe al passo.</l>
    </lg>
    <lg n="113">
     <l n="897">Morgante guata le sue membra tutte</l>
     <l n="898">più e più volte dal capo alle piante,</l>
     <l n="899">che gli pareano strane, orride e brutte:</l>
     <l n="900">- Dimmi il tuo nome, - dicea - viandante. -</l>
     <l n="901">Colui rispose: - Il mio nome è Margutte;</l>
     <l n="902">ed ebbi voglia anco io d'esser gigante,</l>
     <l n="903">poi mi penti' quando al mezzo fu' giunto:</l>
     <l n="904">vedi che sette braccia sono appunto. -</l>
    </lg>
    <lg n="114">
     <l n="905">Disse Morgante: - Tu sia il ben venuto:</l>
     <l n="906">ecco ch'io arò pure un fiaschetto allato,</l>
     <l n="907">che da due giorni in qua non ho beuto;</l>
     <l n="908">e se con meco sarai accompagnato,</l>
     <l n="909">io ti farò a camin quel che è dovuto.</l>
     <l n="910">Dimmi più oltre: io non t'ho domandato</l>
     <l n="911">se se' cristiano o se se' saracino,</l>
     <l n="912">o se tu credi in Cristo o in Apollino. -</l>
    </lg>
    <lg n="115">
     <l n="913">Rispose allor Margutte: - A dirtel tosto,</l>
     <l n="914">io non credo più al nero ch'a l'azzurro,</l>
     <l n="915">ma nel cappone, o lesso o vuogli arrosto;</l>
     <l n="916">e credo alcuna volta anco nel burro,</l>
     <l n="917">nella cervogia, e quando io n'ho, nel mosto,</l>
     <l n="918">e molto più nell'aspro che il mangurro;</l>
     <l n="919">ma sopra tutto nel buon vino ho fede,</l>
     <l n="920">e credo che sia salvo chi gli crede;</l>
    </lg>
    <lg n="116">
     <l n="921">e credo nella torta e nel tortello:</l>
     <l n="922">l'uno è la madre e l'altro è il suo figliuolo;</l>
     <l n="923">e 'l vero paternostro è il fegatello,</l>
     <l n="924">e posson esser tre, due ed un solo,</l>
     <l n="925">e diriva dal fegato almen quello.</l>
     <l n="926">E perch'io vorrei ber con un ghiacciuolo,</l>
     <l n="927">se Macometto il mosto vieta e biasima,</l>
     <l n="928">credo che sia il sogno o la fantasima;</l>
    </lg>
    <lg n="117">
     <l n="929">ed Apollin debbe essere il farnetico,</l>
     <l n="930">e Trivigante forse la tregenda.</l>
     <l n="931">La fede è fatta come fa il solletico:</l>
     <l n="932">per discrezion mi credo che tu intenda.</l>
     <l n="933">Or tu potresti dir ch'io fussi eretico:</l>
     <l n="934">acciò che invan parola non ci spenda,</l>
     <l n="935">vedrai che la mia schiatta non traligna</l>
     <l n="936">e ch'io non son terren da porvi vigna.</l>
    </lg>
    <lg n="118">
     <l n="937">Questa fede è come l'uom se l'arreca.</l>
     <l n="938">Vuoi tu veder che fede sia la mia?,</l>
     <l n="939">che nato son d'una monaca greca</l>
     <l n="940">e d'un papasso in Bursia, là in Turchia.</l>
     <l n="941">E nel principio sonar la ribeca</l>
     <l n="942">mi dilettai, perch'avea fantasia</l>
     <l n="943">cantar di Troia e d'Ettore e d'Achille,</l>
     <l n="944">non una volta già, ma mille e mille.</l>
    </lg>
    <lg n="119">
     <l n="945">Poi che m'increbbe il sonar la chitarra,</l>
     <l n="946">io cominciai a portar l'arco e 'l turcasso.</l>
     <l n="947">Un dì ch'io fe' nella moschea poi sciarra,</l>
     <l n="948">e ch'io v'uccisi il mio vecchio papasso,</l>
     <l n="949">mi posi allato questa scimitarra</l>
     <l n="950">e cominciai pel mondo andare a spasso;</l>
     <l n="951">e per compagni ne menai con meco</l>
     <l n="952">tutti i peccati o di turco o di greco;</l>
    </lg>
    <lg n="120">
     <l n="953">anzi quanti ne son giù nello inferno:</l>
     <l n="954">io n'ho settanta e sette de' mortali,</l>
     <l n="955">che non mi lasciati mai lo state o 'l verno;</l>
     <l n="956">pensa quanti io n'ho poi de' veniali!</l>
     <l n="957">Non credo, se durassi il mondo etterno,</l>
     <l n="958">si potessi commetter tanti mali</l>
     <l n="959">quanti ho commessi io solo alla mia vita;</l>
     <l n="960">ed ho per alfabeto ogni partita.</l>
    </lg>
    <lg n="121">
     <l n="961">Non ti rincresca l'ascoltarmi un poco:</l>
     <l n="962">tu udirai per ordine la trama.</l>
     <l n="963">Mentre ch'io ho danar, s'io sono a giuoco,</l>
     <l n="964">rispondo come amico a chiunque chiama;</l>
     <l n="965">e giuoco d'ogni tempo e in ogni loco,</l>
     <l n="966">tanto che al tutto e la roba e la fama</l>
     <l n="967">io m'ho giucato, e' pel già della barba:</l>
     <l n="968">guarda se questo pel primo ti garba.</l>
    </lg>
    <lg n="122">
     <l n="969">Non domandar quel ch'io so far d'un dado,</l>
     <l n="970">o fiamma o traversin, testa o gattuccia,</l>
     <l n="971">e lo spuntone, e va' per parentado,</l>
     <l n="972">ché tutti siàn d'un pelo e d'una buccia.</l>
     <l n="973">E forse al camuffar ne incaco o bado</l>
     <l n="974">o non so far la berta o la bertuccia,</l>
     <l n="975">o in furba o in calca o in bestrica mi lodo?</l>
     <l n="976">Io so di questo ogni malizia e frodo.</l>
    </lg>
    <lg n="123">
     <l n="977">La gola ne vien poi drieto a questa arte.</l>
     <l n="978">Qui si conviene aver gran discrezione,</l>
     <l n="979">saper tutti i segreti, a quante carte,</l>
     <l n="980">del fagian, della starna e del cappone,</l>
     <l n="981">di tutte le vivande a parte a parte</l>
     <l n="982">dove si truovi morvido il boccone;</l>
     <l n="983">e non ti fallirei di ciò parola,</l>
     <l n="984">come tener si debba unta la gola.</l>
    </lg>
    <lg n="124">
     <l n="985">S'io ti dicessi in che modo io pillotto,</l>
     <l n="986">o tu vedessi com'io fo col braccio,</l>
     <l n="987">tu mi diresti certo ch'io sia ghiotto;</l>
     <l n="988">o quante parte aver vuole un migliaccio,</l>
     <l n="989">che non vuole essere arso, ma ben cotto,</l>
     <l n="990">non molto caldo e non anco di ghiaccio,</l>
     <l n="991">anzi in quel mezzo, ed unto ma non grasso</l>
     <l n="992">(pàrti ch'i' 'l sappi?), e non troppo alto o basso.</l>
    </lg>
    <lg n="125">
     <l n="993">Del fegatello non ti dico niente:</l>
     <l n="994">vuol cinque parte, fa' ch'a la man tenga:</l>
     <l n="995">vuole esser tondo, nota sanamente,</l>
     <l n="996">acciò che 'l fuoco equal per tutto venga,</l>
     <l n="997">e perché non ne caggia, tieni a mente,</l>
     <l n="998">la gocciola che morvido il mantenga:</l>
     <l n="999">dunque in due parte dividiàn la prima,</l>
     <l n="1000">ché l'una e l'altra si vuol farne stima.</l>
    </lg>
    <lg n="126">
     <l n="1001">Piccolo sia, questo è proverbio antico,</l>
     <l n="1002">e fa' che non sia povero di panni,</l>
     <l n="1003">però che questo importa ch'io ti dico;</l>
     <l n="1004">non molto cotto, guarda non t'inganni!</l>
     <l n="1005">ché così verdemezzo, come un fico</l>
     <l n="1006">par che si strugga quando tu l'assanni;</l>
     <l n="1007">fa' che sia caldo; e puoi sonar le nacchere,</l>
     <l n="1008">poi spezie e melarance e l'altre zacchere.</l>
    </lg>
    <lg n="127">
     <l n="1009">Io ti darei qui cento colpi netti;</l>
     <l n="1010">ma le cose sottil, vo' che tu creda,</l>
     <l n="1011">consiston nelle torte e ne' tocchetti:</l>
     <l n="1012">e' ti fare' paura una lampreda,</l>
     <l n="1013">in quanti modi si fanno i guazzetti;</l>
     <l n="1014">e pur chi l'ode poi convien che ceda:</l>
     <l n="1015">perché la gola ha settantadue punti,</l>
     <l n="1016">sanza molti altri poi ch'io ve n'ho aggiunti.</l>
    </lg>
    <lg n="128">
     <l n="1017">Un che ne manchi, è guasta la cucina:</l>
     <l n="1018">non vi potrebbe il Ciel poi rimediare.</l>
     <l n="1019">Quanti segreti insino a domattina</l>
     <l n="1020">ti potrei di questa arte rivelare!</l>
     <l n="1021">Io fui ostiere alcun tempo in Egina,</l>
     <l n="1022">e volli queste cose disputare.</l>
     <l n="1023">Or lasciàn questo, e d'udir non t'incresca</l>
     <l n="1024">un'altra mia virtù cardinalesca.</l>
    </lg>
    <lg n="129">
     <l n="1025">Ciò ch'io ti dico non va insino all'effe:</l>
     <l n="1026">pensa quand'io sarò condotto al rue!</l>
     <l n="1027">Sappi ch'io aro, e non dico da beffe,</l>
     <l n="1028">col cammello e coll'asino e col bue;</l>
     <l n="1029">e mille capannucci e mille gueffe</l>
     <l n="1030">ho meritato già per questo o piùe;</l>
     <l n="1031">dove il capo non va, metto la coda,</l>
     <l n="1032">e quel che più mi piace è ch'ognun l'oda.</l>
    </lg>
    <lg n="130">
     <l n="1033">Mettimi in ballo, mettimi in convito,</l>
     <l n="1034">ch'io fo il dover co' piedi e colle mani;</l>
     <l n="1035">io son prosuntuoso, impronto, ardito,</l>
     <l n="1036">non guardo più i parenti che gli strani:</l>
     <l n="1037">della vergogna, io n'ho preso partito,</l>
     <l n="1038">e torno, chi mi caccia, come i cani;</l>
     <l n="1039">e dico ciò ch'io fo per ognun sette,</l>
     <l n="1040">e poi v'aggiungo mille novellette.</l>
    </lg>
    <lg n="131">
     <l n="1041">S'io ho tenute dell'oche in pastura</l>
     <l n="1042">non domandar, ch'io non te lo direi:</l>
     <l n="1043">s'io ti dicessi mille alla ventura,</l>
     <l n="1044">di poche credo ch'io ti fallirei;</l>
     <l n="1045">s'io uso a munister per isciagura,</l>
     <l n="1046">s'elle son cinque, io ne traggo fuor sei:</l>
     <l n="1047">ch'io le fo in modo diventar galante</l>
     <l n="1048">che non vi campa servigial né fante.</l>
    </lg>
    <lg n="132">
     <l n="1049">Or queste son tre virtù cardinale,</l>
     <l n="1050">la gola e 'l culo e 'l dado, ch'io t'ho detto;</l>
     <l n="1051">odi la quarta, ch'è la principale,</l>
     <l n="1052">acciò che ben si sgoccioli il barletto:</l>
     <l n="1053">non vi bisogna uncin né porre scale</l>
     <l n="1054">dove con mano aggiungo, ti prometto;</l>
     <l n="1055">e mitere da papi ho già portate,</l>
     <l n="1056">col segno in testa, e drieto le granate.</l>
    </lg>
    <lg n="133">
     <l n="1057">E trapani e paletti e lime sorde</l>
     <l n="1058">e succhi d'ogni fatta e grimaldelli</l>
     <l n="1059">e scale o vuoi di legno o vuoi di corde,</l>
     <l n="1060">e levane e calcetti di feltrelli</l>
     <l n="1061">che fanno, quand'io vo, ch'ognuno assorde,</l>
     <l n="1062">lavoro di mia man puliti e belli;</l>
     <l n="1063">e fuoco che per sé lume non rende,</l>
     <l n="1064">ma con lo sputo a mia posta s'accende.</l>
    </lg>
    <lg n="134">
     <l n="1065">S' tu mi vedessi in una chiesa solo,</l>
     <l n="1066">io son più vago di spogliar gli altari</l>
     <l n="1067">che 'l messo di contado del paiuolo;</l>
     <l n="1068">poi corro alla cassetta de' danari;</l>
     <l n="1069">ma sempre in sagrestia fo il primo volo,</l>
     <l n="1070">e se v'è croce o calici, io gli ho cari,</l>
     <l n="1071">e' crucifissi scuopro tutti quanti,</l>
     <l n="1072">poi vo spogliando le Nunziate e' santi.</l>
    </lg>
    <lg n="135">
     <l n="1073">Io ho scopato già forse un pollaio;</l>
     <l n="1074">s' tu mi vedessi stendere un bucato,</l>
     <l n="1075">diresti che non è donna o massaio</l>
     <l n="1076">che l'abbi così presto rassettato:</l>
     <l n="1077">s'io dovessi spiccar, Morgante, il maio,</l>
     <l n="1078">io rubo sempre dove io sono usato;</l>
     <l n="1079">ch'io non istò a guardar più tuo che mio,</l>
     <l n="1080">perch'ogni cosa al principio è di Dio.</l>
    </lg>
    <lg n="136">
     <l n="1081">Ma innanzi ch'io rubassi di nascoso,</l>
     <l n="1082">io fui prima alle strade malandrino:</l>
     <l n="1083">arei spogliato un santo il più famoso,</l>
     <l n="1084">se santi son nel Ciel, per un quattrino;</l>
     <l n="1085">ma per istarmi in pace e in più riposo,</l>
     <l n="1086">non volli poi più essere assassino;</l>
     <l n="1087">non che la voglia non vi fussi pronta,</l>
     <l n="1088">ma perché il furto spesso vi si sconta.</l>
    </lg>
    <lg n="137">
     <l n="1089">Le virtù teologiche ci resta.</l>
     <l n="1090">S'io so falsare un libro, Iddio tel dica:</l>
     <l n="1091">d'uno iccase farotti un fio, ch'a sesta</l>
     <l n="1092">non si farebbe più bello a fatica;</l>
     <l n="1093">e traggone ogni carta, e poi con questa</l>
     <l n="1094">raccordo l'alfabeto e la rubrica,</l>
     <l n="1095">e scambiere'ti, e non vedresti come,</l>
     <l n="1096">il titol, la coverta e 'l segno e 'l nome.</l>
    </lg>
    <lg n="138">
     <l n="1097">I sacramenti falsi e gli spergiuri</l>
     <l n="1098">mi sdrucciolan giù proprio per la bocca</l>
     <l n="1099">come i fichi sampier, que' ben maturi,</l>
     <l n="1100">o le lasagne, o qualche cosa sciocca;</l>
     <l n="1101">né vo' che tu credessi ch'io mi curi</l>
     <l n="1102">contro a questo o colui: zara a chi tocca!</l>
     <l n="1103">ed ho commesso già scompiglio e scandolo,</l>
     <l n="1104">che mai non s'è poi ravviato il bandolo.</l>
    </lg>
    <lg n="139">
     <l n="1105">Sempre le brighe compero a contanti.</l>
     <l n="1106">Bestemmiator, non vi fo ignun divario</l>
     <l n="1107">di bestemmiar più uomini che santi,</l>
     <l n="1108">e tutti appunto gli ho in sul calendario.</l>
     <l n="1109">Delle bugie nessun non se ne vanti,</l>
     <l n="1110">ché ciò ch'io dico fia sempre il contrario.</l>
     <l n="1111">Vorrei veder più fuoco ch'acqua o terra,</l>
     <l n="1112">e 'l mondo e 'l cielo in peste e 'n fame e 'n guerra.</l>
    </lg>
    <lg n="140">
     <l n="1113">E carità, limosina o digiuno,</l>
     <l n="1114">orazion non creder ch'io ne faccia.</l>
     <l n="1115">Per non parer provàno, chieggo a ognuno,</l>
     <l n="1116">e sempre dico cosa che dispiaccia;</l>
     <l n="1117">superbo, invidioso ed importuno:</l>
     <l n="1118">questo si scrisse nella prima faccia;</l>
     <l n="1119">ché i peccati mortal meco eran tutti</l>
     <l n="1120">e gli altri vizi scelerati e brutti.</l>
    </lg>
    <lg n="141">
     <l n="1121">Tanto è ch'io posso andar per tutto 'l mondo</l>
     <l n="1122">col cappello in su gli occhi, com'io voglio;</l>
     <l n="1123">com'una schianceria son netto e mondo;</l>
     <l n="1124">dovunque i' vo, lasciarvi il segno soglio</l>
     <l n="1125">come fa la lumaca, e nol nascondo;</l>
     <l n="1126">e muto fede e legge, amici e scoglio</l>
     <l n="1127">di terra in terra, com'io veggo o truovo,</l>
     <l n="1128">però ch'io fu' cattivo insin nell'uovo.</l>
    </lg>
    <lg n="142">
     <l n="1129">Io t'ho lasciato indrieto un gran capitolo</l>
     <l n="1130">di mille altri peccati in guazzabuglio;</l>
     <l n="1131">ché s'i' volessi leggerti ogni titolo,</l>
     <l n="1132">e' ti parrebbe troppo gran mescuglio;</l>
     <l n="1133">e cominciando a sciòrre ora il gomitolo,</l>
     <l n="1134">ci sarebbe faccenda insino a luglio;</l>
     <l n="1135">salvo che questo alla fine udirai:</l>
     <l n="1136">che tradimento ignun non feci mai. -</l>
    </lg>
    <lg n="143">
     <l n="1137">Morgante alle parole è stato attento</l>
     <l n="1138">un'ora o più, che mai non mosse il volto;</l>
     <l n="1139">rispose e disse: - In fuor che tradimento,</l>
     <l n="1140">per quel ch'io ho, Margutte mio, raccolto,</l>
     <l n="1141">non vidi uom mai più tristo a compimento;</l>
     <l n="1142">e di' che 'l sacco non hai tutto sciolto:</l>
     <l n="1143">non crederrei con ogni sua misura</l>
     <l n="1144">ti rifacessi a punto più Natura,</l>
    </lg>
    <lg n="144">
     <l n="1145">né tanto accomodato al voler mio:</l>
     <l n="1146">noi staren bene insieme in un guinzaglio.</l>
     <l n="1147">Di tradimento guàrdati, perch'io</l>
     <l n="1148">vo' che tu creda in questo mio battaglio,</l>
     <l n="1149">da poi che tu non credi in Cielo a Dio;</l>
     <l n="1150">ch'io so domar le bestie nel travaglio.</l>
     <l n="1151">Del resto, come vuoi te ne governa:</l>
     <l n="1152">co' santi in chiesa e co' ghiotti in taverna.</l>
    </lg>
    <lg n="145">
     <l n="1153">Io vo' con meco ne venga, Margutte,</l>
     <l n="1154">e che di compagnia sempre viviamo.</l>
     <l n="1155">Io so per ogni parte le vie tutte.</l>
     <l n="1156">Vero che pochi danar ne portiamo;</l>
     <l n="1157">ma mio costume all'oste è dar le frutte</l>
     <l n="1158">sempre al partir, quando il conto facciamo;</l>
     <l n="1159">e 'nsino a qui sempre all'oste, ov'io fusse,</l>
     <l n="1160">io gli ho pagato lo scotto di busse. -</l>
    </lg>
    <lg n="146">
     <l n="1161">Disse Margutte: - Tu mi piaci troppo;</l>
     <l n="1162">ma resti tu contento a questo solo?</l>
     <l n="1163">Io rubo sempre ciò ch'io do d'intoppo,</l>
     <l n="1164">s'io ne dovessi portare un orciuolo;</l>
     <l n="1165">poi al partir son mutol, ma non zoppo.</l>
     <l n="1166">Se tu dovessi tòrre un fusaiuolo,</l>
     <l n="1167">dove tu vai, to' sempre qualche cosa;</l>
     <l n="1168">ch'io tirerei l'aiuolo a una chiosa.</l>
    </lg>
    <lg n="147">
     <l n="1169">Io ho cercato diversi paesi,</l>
     <l n="1170">io ho solcata tutta la marina,</l>
     <l n="1171">ed ho sempre rubato ciò ch'io spesi.</l>
     <l n="1172">Dunque, Morgante, a tua posta camina. -</l>
     <l n="1173">Così dètton di piglio a' loro arnesi;</l>
     <l n="1174">Morgante pel battaglio suo si china</l>
     <l n="1175">e col compagno suo lieto ne gìa,</l>
     <l n="1176">e dirizzossi andar verso Soria.</l>
    </lg>
    <lg n="148">
     <l n="1177">Margutte aveva una schiavina indosso</l>
     <l n="1178">ed un cappello a spicchi alla turchesca,</l>
     <l n="1179">salvo ch'egli era fatto d'un certo osso</l>
     <l n="1180">che gli spicchi eran d'altro che di pèsca,</l>
     <l n="1181">ed era molto grave e molto grosso,</l>
     <l n="1182">tanto che par che spesso gli rincresca;</l>
     <l n="1183">un paio di stivaletti avea in piè gialli,</l>
     <l n="1184">ferrato e con gli spron come hanno i galli.</l>
    </lg>
    <lg n="149">
     <l n="1185">Dicea Morgante quando gli vedea:</l>
     <l n="1186">- Saresti tu di schiatta di galletto?</l>
     <l n="1187">Tu hai gli spron di drieto! - e sorridea.</l>
     <l n="1188">Disse Margutte: - Questo è per rispetto,</l>
     <l n="1189">ché spesso alcun, che non se n'accorgea,</l>
     <l n="1190">se ne trovò ingannato, ti prometto:</l>
     <l n="1191">campati ho già con questi molti casi,</l>
     <l n="1192">e molti a questa pania son rimasi. -</l>
    </lg>
    <lg n="150">
     <l n="1193">Vannosi insieme ragionando il giorno;</l>
     <l n="1194">la sera capitorno a un ostiere,</l>
     <l n="1195">e come e' giunson, costui domandorno:</l>
     <l n="1196">- Aresti tu da mangiare e da bere?</l>
     <l n="1197">E pàgati in su l'asse o vuoi nel forno. -</l>
     <l n="1198">L'oste rispose: - E' ci fia da godere:</l>
     <l n="1199">e' ci è avanzato un grosso e bel cappone. -</l>
     <l n="1200">Disse Margutte: - E' non fia un boccone.</l>
    </lg>
    <lg n="151">
     <l n="1201">Qui si conviene avere altre vivande:</l>
     <l n="1202">noi siamo usati di far buona cera.</l>
     <l n="1203">Non vedi tu costui com'egli è grande?</l>
     <l n="1204">Cotesta è una pillola di gera. -</l>
     <l n="1205">Rispose l'oste: - Mangi delle ghiande.</l>
     <l n="1206">Che vuoi tu ch'io provvegga, or ch'egli è sera? -</l>
     <l n="1207">e cominciò a parlar superbamente,</l>
     <l n="1208">tal che Morgante non fu paziente:</l>
    </lg>
    <lg n="152">
     <l n="1209">comincial col battaglio a bastonare;</l>
     <l n="1210">l'oste gridava e non gli parea giuoco.</l>
     <l n="1211">Disse Margutte: - Lascia un poco stare.</l>
     <l n="1212">Io vo' per casa cercare ogni loco.</l>
     <l n="1213">Io vidi dianzi un bufol drento entrare:</l>
     <l n="1214">e' ti bisogna fare, oste, un gran fuoco,</l>
     <l n="1215">e che tu intenda a un fischiar di zufolo;</l>
     <l n="1216">poi in qualche modo arrostiren quel bufolo. -</l>
    </lg>
    <lg n="153">
     <l n="1217">Il fuoco per paura si fe' tosto;</l>
     <l n="1218">Margutte spicca di sala una stanga;</l>
     <l n="1219">l'oste borbotta, e Margutte ha risposto:</l>
     <l n="1220">- Tu vai cercando il battaglio t'infranga:</l>
     <l n="1221">a voler far quello animale arrosto,</l>
     <l n="1222">che vuoi tu tòrre, un manico di vanga?</l>
     <l n="1223">Lascia ordinare a me, se vuoi, il convito. -</l>
     <l n="1224">E finalmente il bufol fu arrostito;</l>
    </lg>
    <lg n="154">
     <l n="1225">non creder colla pelle scorticata:</l>
     <l n="1226">e' lo sparò nel corpo solamente.</l>
     <l n="1227">Parea di casa più che la granata:</l>
     <l n="1228">comanda e grida, e per tutto si sente.</l>
     <l n="1229">Un'asse molto lunga ha ritrovata;</l>
     <l n="1230">apparecchiolla fuor subitamente,</l>
     <l n="1231">e vino e carne e del pan vi ponea,</l>
     <l n="1232">perché Morgante in casa non capea.</l>
    </lg>
    <lg n="155">
     <l n="1233">Quivi mangioron le reliquie tutte</l>
     <l n="1234">del bufolo, e tre staia di pane o piùe,</l>
     <l n="1235">e bevvono a bigonce; e poi Margutte</l>
     <l n="1236">disse a quell'oste: - Dimmi, aresti tue</l>
     <l n="1237">da darci del formaggio o delle frutte,</l>
     <l n="1238">ché questa è stata poca roba a due,</l>
     <l n="1239">o s'altra cosa tu ci hai di vantaggio? -</l>
     <l n="1240">Or udirete come andò il formaggio.</l>
    </lg>
    <lg n="156">
     <l n="1241">L'oste una forma di cacio trovòe</l>
     <l n="1242">ch'era sei libbre, o poco più o meno;</l>
     <l n="1243">un canestretto di mele arrecòe</l>
     <l n="1244">d'un quarto o manco, e non era anche pieno.</l>
     <l n="1245">Quando Margutte ogni cosa guardòe,</l>
     <l n="1246">disse a quell'oste: - Bestia sanza freno,</l>
     <l n="1247">ancor s'arà il battaglio adoperare,</l>
     <l n="1248">s'altro non credi trovar da mangiare.</l>
    </lg>
    <lg n="157">
     <l n="1249">È questo compagnon da fare a once?</l>
     <l n="1250">Aspetta tanto ch'io torni un miccino,</l>
     <l n="1251">e servi intanto qui colle bigonce:</l>
     <l n="1252">fa' che non manchi al gigante del vino,</l>
     <l n="1253">che non ti racconciassi l'ossa sconce.</l>
     <l n="1254">Io fo per casa come il topolino:</l>
     <l n="1255">vedrai s'io so ritrovare ogni cosa,</l>
     <l n="1256">e s'io farò venir giù roba a iosa! -</l>
    </lg>
    <lg n="158">
     <l n="1257">Fece la cerca per tutta la casa</l>
     <l n="1258">Margutte, e spezza e sconficca ogni cassa,</l>
     <l n="1259">e rompe e guasta masserizie e vasa:</l>
     <l n="1260">ciò che trovava, ogni cosa fracassa,</l>
     <l n="1261">ch'una pentola sol non v'è rimasa;</l>
     <l n="1262">di cacio e frutte raguna una massa,</l>
     <l n="1263">e portale a Morgante in un gran sacco,</l>
     <l n="1264">e cominciorno a rimangiare a macco.</l>
    </lg>
    <lg n="159">
     <l n="1265">L'oste co' servi impauriti sono</l>
     <l n="1266">ed a servire attendon tutti quanti;</l>
     <l n="1267">e dice fra se stesso: "E' sarà buono</l>
     <l n="1268">non ricettar mai più simil briganti:</l>
     <l n="1269">e' pagheranno domattina al suono</l>
     <l n="1270">di quel battaglio, e saranno contanti.</l>
     <l n="1271">Hanno mangiato tanto, che in un mese</l>
     <l n="1272">non mangerà tutto questo paese".</l>
    </lg>
    <lg n="160">
     <l n="1273">Morgante, poi che molto ebbe mangiato,</l>
     <l n="1274">disse a quell'oste: - A dormir ce n'andremo;</l>
     <l n="1275">e domattina, com'io sono usato</l>
     <l n="1276">sempre a camino, insieme conteremo,</l>
     <l n="1277">e d'ogni cosa sarai ben pagato,</l>
     <l n="1278">per modo che d'accordo resteremo. -</l>
     <l n="1279">E l'oste disse a suo modo pagassi;</l>
     <l n="1280">ché gli parea mill'anni e' se n'andassi.</l>
    </lg>
    <lg n="161">
     <l n="1281">Morgante andò a trovare un pagliaio</l>
     <l n="1282">ed appoggiossi come il liofante.</l>
     <l n="1283">Margutte disse: - Io spendo il mio danaio:</l>
     <l n="1284">io non voglio, oste mio, come il gigante,</l>
     <l n="1285">far degli orecchi zufoli a rovaio;</l>
     <l n="1286">non so s'io son più pratico o ignorante,</l>
     <l n="1287">ma ch'io non sono astrolago so certo:</l>
     <l n="1288">io vo' con teco posarmi al coperto.</l>
    </lg>
    <lg n="162">
     <l n="1289">Vorrei, prima che' lumi sieno spenti,</l>
     <l n="1290">che tu traessi ancora un po' di vino,</l>
     <l n="1291">ché non par mai la sera io m'addormenti</l>
     <l n="1292">s'io non becco in sul legno un ciantellino,</l>
     <l n="1293">così per risciacquare un poco i denti;</l>
     <l n="1294">e goderenci in pace un canzoncino:</l>
     <l n="1295">e' basta un bigonciuol così tra noi,</l>
     <l n="1296">or che non ci è il gigante che c'ingoi.</l>
    </lg>
    <lg n="163">
     <l n="1297">Vedes'tu mai - Margutte soggiugnea</l>
     <l n="1298">- un uom più bello e di tale statura,</l>
     <l n="1299">e che tanto diluvi e tanto bea?</l>
     <l n="1300">Non credo e' ne facessi un più Natura.</l>
     <l n="1301">E' vuol, quando egli è all'oste, - gli dicea</l>
     <l n="1302">- che l'oste gli trabocchi la misura;</l>
     <l n="1303">ma al pagar poi, mai il più largo uom vedesti:</l>
     <l n="1304">se tu nol provi, tu nol crederresti. -</l>
    </lg>
    <lg n="164">
     <l n="1305">Venne del mosto, e stanno a ragionare,</l>
     <l n="1306">e l'oste un poco si rassicurava;</l>
     <l n="1307">Margutte un canzoncin netto spiccare</l>
     <l n="1308">comincia, e poi del camin domandava,</l>
     <l n="1309">dicendo a Bambillona volea andare.</l>
     <l n="1310">L'oste rispose che non si trovava</l>
     <l n="1311">da trenta miglia in là casa né tetto</l>
     <l n="1312">per più giornate, e vassi con sospetto.</l>
    </lg>
    <lg n="165">
     <l n="1313">E disselo a Margutte, e non a sordo,</l>
     <l n="1314">che vi pensò di sùbito malizia,</l>
     <l n="1315">e disse all'oste: - Questo è buon ricordo,</l>
     <l n="1316">poi che tu di' che vi si fa tristizia.</l>
     <l n="1317">Or oltre, a letto; e saren ben d'accordo,</l>
     <l n="1318">ch'io non istò a pagar con masserizia:</l>
     <l n="1319">io son lo spenditore, e degli scotti,</l>
     <l n="1320">come tu stesso vorrai, pagherotti:</l>
    </lg>
    <lg n="166">
     <l n="1321">io ho sempre calcata la scarsella.</l>
     <l n="1322">Deh, dimmi, tu non debbi aver domata,</l>
     <l n="1323">per quel ch'io ne comprenda, una cammella</l>
     <l n="1324">ch'io vidi nella stalla tua legata;</l>
     <l n="1325">ch'io non vi veggo né basto né sella.</l>
     <l n="1326">Rispose l'oste: - Io la tengo appiattata,</l>
     <l n="1327">una sua bardelletta ch'io gli caccio,</l>
     <l n="1328">nella camera mia sotto il primaccio.</l>
    </lg>
    <lg n="167">
     <l n="1329">Per quel ch'io il faccia, credo che tu intenda:</l>
     <l n="1330">sai che qui arriva più d'un forestiere</l>
     <l n="1331">a cena, a desinare ed a merenda. -</l>
     <l n="1332">Disse Margutte: - Lasciami vedere</l>
     <l n="1333">un poco come sta questa faccenda,</l>
     <l n="1334">poi che noi siam per ragionare e bere,</l>
     <l n="1335">e son le notte un gran cantar di cieco. -</l>
     <l n="1336">E l'oste gli rispose: - Io te l'arreco. -</l>
    </lg>
    <lg n="168">
     <l n="1337">Recò quella bardella il sempliciotto:</l>
     <l n="1338">Margutte vi fe' sù tosto disegno</l>
     <l n="1339">che questa accorderà tutto lo scotto;</l>
     <l n="1340">e disse all'oste: - E' mi piace il tuo ingegno.</l>
     <l n="1341">Questo sarà il guancial ch'io terrò sotto;</l>
     <l n="1342">e dormirommi qui in su questo legno:</l>
     <l n="1343">so che letto non hai dov'io capessi,</l>
     <l n="1344">tanto che tutto mi vi distendessi.</l>
    </lg>
    <lg n="169">
     <l n="1345">Or vo' saper come tu se' chiamato. -</l>
     <l n="1346">Disse l'ostier: - Tu saprai tosto come:</l>
     <l n="1347">io son il Dormi per tutto appellato. -</l>
     <l n="1348">Disse Margutte: "Fa' come tu hai nome;"</l>
     <l n="1349">così fra sé "tu sarai ben destato,</l>
     <l n="1350">quando fia tempo e innanzi fien le some".</l>
     <l n="1351">- Come hai tu brigatella o vuoi figliuoli? -</l>
     <l n="1352">Disse l'ostier: - La donna ed io siàn soli. -</l>
    </lg>
    <lg n="170">
     <l n="1353">Disse Margutte: - Che puoi tu pigliarci</l>
     <l n="1354">la settimana in questa tua osteria?</l>
     <l n="1355">Come arai tu moneta da cambiarci</l>
     <l n="1356">qualche dobbra da spender per la via? -</l>
     <l n="1357">Rispose l'oste: - Io non vo' molto starci,</l>
     <l n="1358">ch'io non ci ho preso, per la fede mia,</l>
     <l n="1359">da quattro mesi in qua venti ducati,</l>
     <l n="1360">che sono in quella cassetta serrati. -</l>
    </lg>
    <lg n="171">
     <l n="1361">Disse Margutte: - Oh, solo in una volta</l>
     <l n="1362">con esso noi più danar piglierai!</l>
     <l n="1363">Tu la tien' quivi: s'ella fusse tolta? -</l>
     <l n="1364">Disse l'ostier: - Non mi fu tocca mai. -</l>
     <l n="1365">Margutte un occhiolin chiuse ed ascolta,</l>
     <l n="1366">e disse: "A questa volta lo vedrai!".</l>
     <l n="1367">E per fornire in tutto la campana,</l>
     <l n="1368">un'altra malizietta trovò strana.</l>
    </lg>
    <lg n="172">
     <l n="1369">- Perché persona discreta e benigna -</l>
     <l n="1370">dicea coll'oste - troppo a questo tratto</l>
     <l n="1371">mi se' paruto, io mi chiamo il Graffigna;</l>
     <l n="1372">e 'l profferer tra noi per sempre è fatto.</l>
     <l n="1373">Io sento un poco difetto di tigna,</l>
     <l n="1374">ma sotto questo cappel pur l'appiatto:</l>
     <l n="1375">io vo' che tu mi doni un po' di burro,</l>
     <l n="1376">ed io ti donerò qualche mangurro. -</l>
    </lg>
    <lg n="173">
     <l n="1377">L'oste rispose: - Niente non voglio:</l>
     <l n="1378">domanda arditamente il tuo bisogno,</l>
     <l n="1379">ché di tal cose cortese esser soglio. -</l>
     <l n="1380">Disse Margutte allora: - Io mi vergogno:</l>
     <l n="1381">sappi che mai la notte non mi spoglio</l>
     <l n="1382">per certo vizio ch'io mi lievo in sogno;</l>
     <l n="1383">vorrei ch'un paio di fune m'arrecasse,</l>
     <l n="1384">e legherommi io stesso in su questa asse.</l>
    </lg>
    <lg n="174">
     <l n="1385">Ma serra l'uscio ben dove tu dormi</l>
     <l n="1386">ch'io non ti dessi qualche sergozzone;</l>
     <l n="1387">se tu sentissi per disgrazia sciòrmi</l>
     <l n="1388">e che per casa andassi a processione,</l>
     <l n="1389">non uscir fuor. - Rispose presto il Dormi,</l>
     <l n="1390">e disse: - Io mi starò sodo al macchione.</l>
     <l n="1391">Così voglio avvisar la mia brigata,</l>
     <l n="1392">che non toccassin qualche tentennata. -</l>
    </lg>
    <lg n="175">
     <l n="1393">Le fune e 'l burro a Margutte giù reca,</l>
     <l n="1394">e disse a' servi di questo costume:</l>
     <l n="1395">ch'ognun si guardi dalla fossa cieca</l>
     <l n="1396">e non isbuchi ignun fuor delle piume.</l>
     <l n="1397">Odi ribaldo! Odi malizia greca!</l>
     <l n="1398">Così soletto si restò col lume,</l>
     <l n="1399">e fece vista di legarsi stretto,</l>
     <l n="1400">tanto che 'l Dormi se n'andò a letto.</l>
    </lg>
    <lg n="176">
     <l n="1401">Come e' sentì russar, ch'ognun dormiva,</l>
     <l n="1402">e' cominciò per casa a far fardello:</l>
     <l n="1403">alla cassetta de' danar ne giva,</l>
     <l n="1404">ed ogni cosa pose in sul cammello;</l>
     <l n="1405">e come un uscio o qualche cosa apriva,</l>
     <l n="1406">ugneva con quel burro il chiavistello;</l>
     <l n="1407">e come egli ebbe fuor la vettovaglia,</l>
     <l n="1408">appiccò il fuoco in un monte di paglia.</l>
    </lg>
    <lg n="177">
     <l n="1409">E poi n'andava al pagliaio a Morgante:</l>
     <l n="1410">- Non dormir più, - dicea - dormito hai assai.</l>
     <l n="1411">Non di' tu che volevi ire in Levante?</l>
     <l n="1412">Io sono ito e tornato, e tu il vedrai.</l>
     <l n="1413">Non istiàn qui, dà in terra delle piante,</l>
     <l n="1414">se non che presto il fummo sentirai. -</l>
     <l n="1415">Disse Morgante: - Che diavolo è questo?</l>
     <l n="1416">Tu hai pur fatto, per Dio, netto e presto. -</l>
    </lg>
    <lg n="178">
     <l n="1417">Poi s'avviava, ch'aveva timore,</l>
     <l n="1418">perché quivi era un gran borgo di case,</l>
     <l n="1419">che non si lievi la gente a romore.</l>
     <l n="1420">Dicea Margutte: - Di ciò che rimase</l>
     <l n="1421">all'oste, un birro non are' rossore:</l>
     <l n="1422">ch'io non istò a far mai le staia rase,</l>
     <l n="1423">ma sempre in ogni parte dov'io fui</l>
     <l n="1424">sono stato cortese dell'altrui. -</l>
    </lg>
    <lg n="179">
     <l n="1425">Mentre che questi così se ne vanno,</l>
     <l n="1426">la casa ardeva tutta a poco a poco:</l>
     <l n="1427">prima che 'l Dormi s'avvegga del danno,</l>
     <l n="1428">era per tutto appiccato già il foco;</l>
     <l n="1429">e non credea che fussi stato inganno.</l>
     <l n="1430">Quivi la gente correa d'ogni loco;</l>
     <l n="1431">ma con fatica scampò lui e la moglie:</l>
     <l n="1432">e così spesso de' matti si coglie.</l>
    </lg>
    <lg n="180">
     <l n="1433">Quando fu giorno che l'albe apparìe,</l>
     <l n="1434">Morgante vede insino alla grattugia,</l>
     <l n="1435">e fra se stesso dicea: "Tutto die</l>
     <l n="1436">de' miglior certo s'impicca ed abbrugia:</l>
     <l n="1437">guarda costui quante ciabatte ha quie!</l>
     <l n="1438">Per Dio, che troppo il capresto s'indugia!".</l>
     <l n="1439">Disse Margutte: - E' ci è insino alla secchia:</l>
     <l n="1440">non dubitar, questa è l'arte mia vecchia.</l>
    </lg>
    <lg n="181">
     <l n="1441">Noi abbiamo andar per un certo paese</l>
     <l n="1442">dove da sé non ha chi non vi porta;</l>
     <l n="1443">e pure aren danar da far le spese. -</l>
     <l n="1444">E tutta la novella dice scorta</l>
     <l n="1445">della cassetta, e come il fuoco accese,</l>
     <l n="1446">come egli ebbe il cammel fuor della porta,</l>
     <l n="1447">e come il Dormi se n'andò a dormire,</l>
     <l n="1448">ma il fuoco l'arà fatto risentire.</l>
    </lg>
    <lg n="182">
     <l n="1449">Morgante le mascella ha sgangherate</l>
     <l n="1450">per le risa talvolta che gli abbonda,</l>
     <l n="1451">e dicea pure: "O forche sventurate,</l>
     <l n="1452">ecco che boccon ghiotto o pèsca monda!</l>
     <l n="1453">Non vi rincresca s'un poco aspettate.</l>
     <l n="1454">Costui pur mena almen la mazza tonda.</l>
     <l n="1455">Quanto piacer n'arà di questo Orlando,</l>
     <l n="1456">s'io lo vedrò mai più, che non so quando!"</l>
    </lg>
    <lg n="183">
     <l n="1457">Dicea Margutte: - In questo sta il guadagno:</l>
     <l n="1458">quanto tu lasci più il brigante scusso.</l>
     <l n="1459">Tu puoi cercar per tutto d'un compagno</l>
     <l n="1460">che d'ogni cosa sia, come io, malfusso;</l>
     <l n="1461">né, per ghermire, altro sparvier grifagno</l>
     <l n="1462">non ti bisogna, o zingherlo, arbo o usso;</l>
     <l n="1463">quel che si ruba, non s'ha a saper grado;</l>
     <l n="1464">e sai ch'io comincio ora a trar pel dado.</l>
    </lg>
    <lg n="184">
     <l n="1465">Io chiesi insino al burro, e dissi a quello</l>
     <l n="1466">oste ch'un poco di tigna sentivo,</l>
     <l n="1467">per ugner poi gli arpioni e 'l chiavistello,</l>
     <l n="1468">che non sentissi quando un uscio aprivo,</l>
     <l n="1469">tanto ch'io avessi assettato il cammello:</l>
     <l n="1470">a ogni malizietta io son cattivo;</l>
     <l n="1471">del livido mi guardo quant'io posso,</l>
     <l n="1472">poi non mi curo più giallo che rosso.</l>
    </lg>
    <lg n="185">
     <l n="1473">- Or mi piacesti tu, Margutte mio! -</l>
     <l n="1474">dicea Morgante. E 'ntanto un, c'ha veduta</l>
     <l n="1475">quella cammella, diceva: - Per Dio!</l>
     <l n="1476">ch'ella è del Dormi ostier quella scrignuta. -</l>
     <l n="1477">Disse Margutte: - Il Dormi sarò io.</l>
     <l n="1478">Non vedi tu, babbion, che si tramuta</l>
     <l n="1479">e sgombera qua presso a un castello?</l>
     <l n="1480">E maggior bestia se' tu che 'l cammello. -</l>
    </lg>
    <lg n="186">
     <l n="1481">Tutto quel giorno e l'altro sono andati</l>
     <l n="1482">per paesi dimestichi costoro;</l>
     <l n="1483">e 'l terzo dì in un bosco sono entrati</l>
     <l n="1484">dove aspre fere facevon dimoro;</l>
     <l n="1485">ed eron pel cammin tutti affannati,</l>
     <l n="1486">né vin, né pan non avean più con loro.</l>
     <l n="1487">Dicea Morgante: - Che farem, Margutte?</l>
     <l n="1488">Vedi che mancan qui le cose tutte.</l>
    </lg>
    <lg n="187">
     <l n="1489">Cerchiamo almeno appiè qua di quel monte,</l>
     <l n="1490">se vi surgessi d'acqua alcun rampollo;</l>
     <l n="1491">ché pur, se noi trovassin qualche fonte,</l>
     <l n="1492">la sete se n'andrebbe al primo crollo;</l>
     <l n="1493">ché le parole più spedite o pronte</l>
     <l n="1494">non sento, se la bocca non immollo:</l>
     <l n="1495">quel mi par luogo d'esservi dell'acque. -</l>
     <l n="1496">Onde a Margutte il suo consiglio piacque.</l>
    </lg>
    <lg n="188">
     <l n="1497">Vanno cercando tanto, che trovorno</l>
     <l n="1498">una fontana assai nitida e fresca:</l>
     <l n="1499">quivi a sedere un poco si posorno,</l>
     <l n="1500">perché e' convien che 'l caminar rincresca.</l>
     <l n="1501">Ecco apparir di lungi un liocorno</l>
     <l n="1502">che va cercando ove la sete gli esca.</l>
     <l n="1503">Disse Margutte: - Se tu guardi bene,</l>
     <l n="1504">quel liocorno in qua per ber ne viene.</l>
    </lg>
    <lg n="189">
     <l n="1505">Questa sarà la nostra cena appunto:</l>
     <l n="1506">e' si consuma di dar nella rete;</l>
     <l n="1507">però t'appiatta tanto che sia giunto,</l>
     <l n="1508">che tragga a noi la fame e a sé la sete. -</l>
     <l n="1509">Il liocorno dalla voglia è punto,</l>
     <l n="1510">e non sapea le trappole segrete:</l>
     <l n="1511">venne alla fonte e 'l corno vi metteva,</l>
     <l n="1512">e stato un poco, a suo modo beeva.</l>
    </lg>
    <lg n="190">
     <l n="1513">Morgante, che dallato era nascoso,</l>
     <l n="1514">arrandellò il battaglio ch'egli ha in mano:</l>
     <l n="1515">dèttegli un colpo tanto grazioso</l>
     <l n="1516">che cadde stramazzato a mano a mano,</l>
     <l n="1517">e non batté poi più senso né poso;</l>
     <l n="1518">e fu quel colpo sì feroce e strano</l>
     <l n="1519">che di rimbalzo in un masso percosse,</l>
     <l n="1520">e sfavillò come di fuoco fosse.</l>
    </lg>
    <lg n="191">
     <l n="1521">Quando Margutte il vide sfavillare,</l>
     <l n="1522">disse: - Morgante, la cosa va gaia:</l>
     <l n="1523">forse che cotto lo potren mangiare.</l>
     <l n="1524">Per quel che di quel sasso là mi paia,</l>
     <l n="1525">noi gli faren del fuoco fuor gittare. -</l>
     <l n="1526">Disse Morgante: - Ogni prieta è focaia</l>
     <l n="1527">dove Morgante e 'l battaglio s'accosta:</l>
     <l n="1528">sempre con esso ne fo a mia posta.</l>
    </lg>
    <lg n="192">
     <l n="1529">Ma tu che se', Margutte, sì sottile,</l>
     <l n="1530">ed hai condotte tante masserizie,</l>
     <l n="1531">come non hai tu l'esca col fucile? -</l>
     <l n="1532">Disse Margutte: - Tra le mie malizie</l>
     <l n="1533">né cosa virtuosa né gentile</l>
     <l n="1534">non troverrai, ma fraude con tristizie. -</l>
     <l n="1535">Disse Morgante: - Piglia del fien secco;</l>
     <l n="1536">vienne qua meco. - E Margutte disse: - Ecco. -</l>
    </lg>
    <lg n="193">
     <l n="1537">Vanno a quel masso, e Morgante martella,</l>
     <l n="1538">ch'arebbe fatto riscaldare il ghiaccio,</l>
     <l n="1539">tal ch'a Margutte intruona le cervella,</l>
     <l n="1540">sì che quel fien gli cadeva di braccio.</l>
     <l n="1541">Allor Morgante ridendo favella:</l>
     <l n="1542">- Guarda se fuor le faville ti caccio. -</l>
     <l n="1543">Margutte il fien per vergogna riprese</l>
     <l n="1544">e tennel tanto che 'l fuoco s'accese.</l>
    </lg>
    <lg n="194">
     <l n="1545">Poi si cavò di dosso la schiavina,</l>
     <l n="1546">e scaricò la cammella a giacere</l>
     <l n="1547">e trasse quivi fuori una cucina:</l>
     <l n="1548">apparecchiò alle spese dell'ostiere,</l>
     <l n="1549">ch'avea recato insino alla salina,</l>
     <l n="1550">e tazze ed altre vasella da bere;</l>
     <l n="1551">al liocorno abbruciò le caluggine,</l>
     <l n="1552">e fece uno schidon d'un gran peruggine.</l>
    </lg>
    <lg n="195">
     <l n="1553">Cosse la bestia, e pongonsi poi a cena:</l>
     <l n="1554">Morgante quasi intera la pilucca,</l>
     <l n="1555">sì che Margutte n'assaggiava appena;</l>
     <l n="1556">e disse: - Il sal ci avanza nella zucca!</l>
     <l n="1557">Per Dio, tu mangeresti una balena!</l>
     <l n="1558">Non è cotesta gola mai ristucca:</l>
     <l n="1559">io ti vorrei per mio compagno avere</l>
     <l n="1560">a ogni cosa, eccetto ch'al tagliere. -</l>
    </lg>
    <lg n="196">
     <l n="1561">Disse Morgante: - Io vedevo la fame</l>
     <l n="1562">in aria come un nugol d'acqua pregno;</l>
     <l n="1563">e certo una balena con le squame</l>
     <l n="1564">arei mangiato sanz'alcun ritegno,</l>
     <l n="1565">ovvero un liofante con lo stame.</l>
     <l n="1566">Io rido che tu vai leccando il legno. -</l>
     <l n="1567">Disse Margutte: - S' tu ridi, ed io piango,</l>
     <l n="1568">ché con la fame in corpo mi rimango.</l>
    </lg>
    <lg n="197">
     <l n="1569">- Quest'altra volta io ti ristorerò, -</l>
     <l n="1570">dicea Morgante - per la fede mia! -</l>
     <l n="1571">Dicea Margutte: - Anzi ne spiccherò</l>
     <l n="1572">la parte ch'io vedrò che giusta sia,</l>
     <l n="1573">e poi l'avanzo innanzi ti porrò,</l>
     <l n="1574">sì che e' possi durar la compagnia.</l>
     <l n="1575">Nell'altre cose io t'arò riverenza,</l>
     <l n="1576">ma della gola io non v'ho pazienza:</l>
    </lg>
    <lg n="198">
     <l n="1577">chi mi toglie il boccon non è mio amico,</l>
     <l n="1578">ma ogni volta par mi cavi un occhio.</l>
     <l n="1579">Per tutte l'altre volte te lo dico:</l>
     <l n="1580">ch'io vo' la parte mia insino al finocchio,</l>
     <l n="1581">se s'avessi a divider solo un fico,</l>
     <l n="1582">una castagna, un topo o un ranocchio. -</l>
     <l n="1583">Morgante rispondea: - Tu mi chiarisci</l>
     <l n="1584">di bene in meglio, e come oro affinisci.</l>
    </lg>
    <lg n="199">
     <l n="1585">Racconcia un poco il fuoco, ch'egli è spento. -</l>
     <l n="1586">Margutte ritagliò di molte legne,</l>
     <l n="1587">fece del fuoco ed un alloggiamento.</l>
     <l n="1588">Disse Morgante: - Se quel non si spegne</l>
     <l n="1589">per istanotte, io mi chiamo contento.</l>
     <l n="1590">Tu hai qui acconcio mille cose degne,</l>
     <l n="1591">tu se' il maestro di color che sanno. -</l>
     <l n="1592">Così la notte a dormir quivi stanno.</l>
    </lg>
    <lg n="200">
     <l n="1593">E la cammella si pasceva intorno.</l>
     <l n="1594">Ma poi che l'aurora si dimostra,</l>
     <l n="1595">disse Margutte a Morgante: - Egli è giorno:</l>
     <l n="1596">leviacci e seguitian l'andata nostra. -</l>
     <l n="1597">Così tutte lor cose rassettorno.</l>
     <l n="1598">Or, perché l'un cantar con l'altro giostra,</l>
     <l n="1599">quel che seguì sarà nell'altro canto;</l>
     <l n="1600">e lauderemo il Padre nostro intanto.</l>
    </lg>
   </lg>
  </body>
 </text>
</TEI>