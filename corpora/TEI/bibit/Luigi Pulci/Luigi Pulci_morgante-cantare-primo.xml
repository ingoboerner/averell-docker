<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE PRIMO</title>
    <author>Luigi Pulci</author>
   </titleStmt>
   <extent>
    <measure unit="stanza">86</measure>
    <measure unit="line">688</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE PRIMO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE PRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In principio era il Verbo appresso a Dio,</l>
     <l n="2">ed era Iddio il Verbo e 'l Verbo Lui:</l>
     <l n="3">questo era nel principio, al parer mio,</l>
     <l n="4">e nulla si può far sanza Costui.</l>
     <l n="5">Però, giusto Signor benigno e pio,</l>
     <l n="6">mandami solo un degli angel tui,</l>
     <l n="7">che m'accompagni e rechimi a memoria</l>
     <l n="8">una famosa, antica e degna storia.</l>
    </lg>
    <lg n="2">
     <l n="9">E tu, Vergine, figlia e madre e sposa</l>
     <l n="10">di quel Signor che ti dètte la chiave</l>
     <l n="11">del Cielo e dell'abisso e d'ogni cosa</l>
     <l n="12">quel dì che Gabriel tuo ti disse Ave,</l>
     <l n="13">perché tu se' de' tuoi servi pietosa,</l>
     <l n="14">con dolce rime e stil grato e soave</l>
     <l n="15">aiuta i versi miei benignamente</l>
     <l n="16">e 'nsino al fine allumina la mente.</l>
    </lg>
    <lg n="3">
     <l n="17">Era nel tempo quando Filomena</l>
     <l n="18">con la sorella si lamenta e plora,</l>
     <l n="19">ché si ricorda di sua antica pena,</l>
     <l n="20">e pe' boschetti le ninfe innamora,</l>
     <l n="21">e Febo il carro temperato mena,</l>
     <l n="22">ché 'l suo Fetonte l'ammaestra ancora,</l>
     <l n="23">ed appariva appunto all'orizonte,</l>
     <l n="24">tal che Titon si graffiava la fronte,</l>
    </lg>
    <lg n="4">
     <l n="25">quand'io varai la mia barchetta prima</l>
     <l n="26">per obedir chi sempre obedir debbe</l>
     <l n="27">la mente, e faticarsi in prosa e in rima,</l>
     <l n="28">e del mio Carlo imperador m'increbbe;</l>
     <l n="29">ché so quanti la penna ha posti in cima,</l>
     <l n="30">che tutti la sua gloria prevarrebbe:</l>
     <l n="31">è stata questa istoria, a quel ch'io veggio,</l>
     <l n="32">di Carlo, male intesa e scritta peggio.</l>
    </lg>
    <lg n="5">
     <l n="33">Diceva Leonardo già Aretino</l>
     <l n="34">che s'egli avessi avuto scrittor degno,</l>
     <l n="35">com'egli ebbe un Ormanno e 'l suo Turpino,</l>
     <l n="36">ch'avessi diligenzia avuto e ingegno,</l>
     <l n="37">sarebbe Carlo Magno un uom divino,</l>
     <l n="38">però ch'egli ebbe gran vittorie e regno,</l>
     <l n="39">e fece per la Chiesa e per la Fede</l>
     <l n="40">certo assai più che non si dice o crede.</l>
    </lg>
    <lg n="6">
     <l n="41">Guardisi ancora a San Liberatore,</l>
     <l n="42">quella badia là presso a Menappello</l>
     <l n="43">giù nell'Abruzzi, fatta per suo onore,</l>
     <l n="44">dove fu la battaglia e 'l gran flagello</l>
     <l n="45">d'un re pagan, che Carlo imperadore</l>
     <l n="46">uccise, e tanto del suo popul fello,</l>
     <l n="47">e vedesi tante ossa, e tanti il sanno</l>
     <l n="48">che tante in Giusaffà non ne verranno.</l>
    </lg>
    <lg n="7">
     <l n="49">Ma il mondo cieco e ignorante non prezza</l>
     <l n="50">le sue virtù com'io vorrei vedere.</l>
     <l n="51">E tu, Fiorenzia, della sua grandezza</l>
     <l n="52">possiedi e sempre potrai possedere:</l>
     <l n="53">ogni costume ed ogni gentilezza</l>
     <l n="54">che si potessi acquistare o avere</l>
     <l n="55">col senno, col tesoro e colla lancia,</l>
     <l n="56">dal nobil sangue è venuto di Francia.</l>
    </lg>
    <lg n="8">
     <l n="57">Dodici paladini aveva in corte</l>
     <l n="58">Carlo, e 'l più savio e famoso era Orlando;</l>
     <l n="59">Gan traditor lo condusse alla morte</l>
     <l n="60">in Roncisvalle, un trattato ordinando,</l>
     <l n="61">là dove il corno e' sonò tanto forte:</l>
     <l n="62">"dopo la dolorosa rotta quando...",</l>
     <l n="63">nella sua Comedìa Dante qui dice,</l>
     <l n="64">e mettelo con Carlo in Ciel felice.</l>
    </lg>
    <lg n="9">
     <l n="65">Era per pasqua, quella di Natale:</l>
     <l n="66">Carlo la corte avea tutta in Parigi:</l>
     <l n="67">Orlando, com'io dico, è il principale;</l>
     <l n="68">èvvi il Danese, Astolfo ed Ansuigi;</l>
     <l n="69">fannosi feste e cose triunfale,</l>
     <l n="70">e molto celebravan san Dionigi;</l>
     <l n="71">Angiolin di Baiona ed Ulivieri</l>
     <l n="72">v'era venuto, e 'l gentil Berlinghieri.</l>
    </lg>
    <lg n="10">
     <l n="73">Eravi Avolio ed Avino ed Ottone,</l>
     <l n="74">di Normandia Riccardo paladino,</l>
     <l n="75">e 'l savio Namo e 'l vecchio Salamone,</l>
     <l n="76">Gualtieri da Mulione, e Baldovino</l>
     <l n="77">ch'era figliuol del tristo Ganellone:</l>
     <l n="78">troppo lieto era il figliuol di Pipino,</l>
     <l n="79">tanto che spesso d'allegrezza geme,</l>
     <l n="80">veggendo tutti i paladini insieme.</l>
    </lg>
    <lg n="11">
     <l n="81">Ma la Fortuna attenta sta nascosa</l>
     <l n="82">per guastar sempre ciascun nostro effetto.</l>
     <l n="83">Mentre che Carlo così si riposa,</l>
     <l n="84">Orlando governava in fatto e in detto</l>
     <l n="85">la corte e Carlo Magno ed ogni cosa;</l>
     <l n="86">Gan per invidia scoppia, il maladetto,</l>
     <l n="87">e cominciava un dì con Carlo a dire:</l>
     <l n="88">- Abbiàn noi sempre Orlando a obedire?</l>
    </lg>
    <lg n="12">
     <l n="89">Io ho creduto mille volte dirti:</l>
     <l n="90">Orlando ha in sé troppa presunzione.</l>
     <l n="91">Noi siàn qui conti, re, duchi a servirti,</l>
     <l n="92">e Namo, Ottone, Uggieri e Salamone,</l>
     <l n="93">per onorarti ognun, per obedirti;</l>
     <l n="94">che costui abbia ogni reputazione</l>
     <l n="95">nol sofferrem, ma siam deliberati</l>
     <l n="96">da un fanciullo non esser governati.</l>
    </lg>
    <lg n="13">
     <l n="97">Tu cominciasti insino in Aspramonte</l>
     <l n="98">a dargli a intender che fussi gagliardo</l>
     <l n="99">e facessi gran cose a quella fonte.</l>
     <l n="100">Ma se non fussi stato il buon Gherardo,</l>
     <l n="101">io so che la vittoria era d'Almonte;</l>
     <l n="102">ma egli ebbe sempre l'occhio allo stendardo,</l>
     <l n="103">che si voleva quel dì coronarlo:</l>
     <l n="104">questo è colui c'ha meritato, Carlo.</l>
    </lg>
    <lg n="14">
     <l n="105">Se ti ricorda, già sendo in Guascogna,</l>
     <l n="106">quando e' vi venne la gente di Spagna,</l>
     <l n="107">il popol de' cristiani avea vergogna</l>
     <l n="108">s'e' non mostrava la sua forza magna.</l>
     <l n="109">Il ver convien pur dir quando e' bisogna:</l>
     <l n="110">sappi ch'ognuno, imperador, si lagna.</l>
     <l n="111">Quant'io per me, ripasserò que' monti</l>
     <l n="112">ch'io passai in qua con sessantaduo conti.</l>
    </lg>
    <lg n="15">
     <l n="113">La tua grandezza dispensar si vuole</l>
     <l n="114">e far che ciascuno abbi la sua parte;</l>
     <l n="115">la corte tutta quanta se ne duole:</l>
     <l n="116">tu credi che costui sia forse Marte? -</l>
     <l n="117">Orlando un giorno udì queste parole,</l>
     <l n="118">che si sedeva soletto in disparte:</l>
     <l n="119">dispiacquegli di Gan quel che diceva,</l>
     <l n="120">ma molto più che Carlo gli credeva.</l>
    </lg>
    <lg n="16">
     <l n="121">E volle colla spada uccider Gano;</l>
     <l n="122">ma Ulivieri in quel mezzo si mise</l>
     <l n="123">e Durlindana gli trasse di mano,</l>
     <l n="124">e così il me' che seppe gli divise.</l>
     <l n="125">Orlando si sdegnò con Carlo Mano,</l>
     <l n="126">e poco men che quivi non l'uccise;</l>
     <l n="127">e dipartissi di Parigi solo,</l>
     <l n="128">e scoppia e 'mpazza di sdegno e di duolo.</l>
    </lg>
    <lg n="17">
     <l n="129">A Ermellina, moglie del Danese,</l>
     <l n="130">tolse Cortana, e poi tolse Rondello,</l>
     <l n="131">e inverso Brava il suo camin poi prese.</l>
     <l n="132">Alda la bella, come vide quello,</l>
     <l n="133">per abbracciarlo le braccia distese:</l>
     <l n="134">Orlando, che smarrito avea il cervello,</l>
     <l n="135">com'ella disse: - Ben venga il mio Orlando -</l>
     <l n="136">gli volle in su la testa dar col brando.</l>
    </lg>
    <lg n="18">
     <l n="137">Come colui che la furia consiglia,</l>
     <l n="138">e' gli pareva a Gan dar veramente:</l>
     <l n="139">Alda la bella si fe' maraviglia.</l>
     <l n="140">Orlando si ravvide prestamente,</l>
     <l n="141">e la sua sposa pigliava la briglia,</l>
     <l n="142">e scese del caval subitamente;</l>
     <l n="143">ed ogni cosa diceva a costei,</l>
     <l n="144">e riposossi alcun giorno con lei.</l>
    </lg>
    <lg n="19">
     <l n="145">Poi si partì, portato dal furore,</l>
     <l n="146">e terminò passare in Pagania;</l>
     <l n="147">e mentre che cavalca, il traditore</l>
     <l n="148">di Gan sempre ricorda per la via.</l>
     <l n="149">E cavalcando d'uno in altro errore,</l>
     <l n="150">in un deserto truova una badia,</l>
     <l n="151">in luoghi scuri e paesi lontani,</l>
     <l n="152">ch'era a' confin tra' Cristiani e' Pagani.</l>
    </lg>
    <lg n="20">
     <l n="153">L'abate si chiamava Chiaramonte:</l>
     <l n="154">era del sangue disceso d'Angrante.</l>
     <l n="155">Di sopra alla badia v'era un gran monte</l>
     <l n="156">dove abitava alcun fero gigante,</l>
     <l n="157">de' quali uno avea nome Passamonte,</l>
     <l n="158">l'altro Alabastro, e 'l terzo era Morgante:</l>
     <l n="159">con certe frombe gittavan da alto,</l>
     <l n="160">ed ogni dì facevan qualche assalto.</l>
    </lg>
    <lg n="21">
     <l n="161">I monachetti non potieno uscire</l>
     <l n="162">del monistero o per legne o per acque.</l>
     <l n="163">Orlando picchia, e non voleano aprire,</l>
     <l n="164">fin ch' a l'abate alla fine pur piacque.</l>
     <l n="165">Entrato dentro, cominciava a dire</l>
     <l n="166">come Colui che di Maria già nacque</l>
     <l n="167">adora, ed era cristian battezato,</l>
     <l n="168">e come egli era alla badia arrivato.</l>
    </lg>
    <lg n="22">
     <l n="169">Disse l'abate: - Il ben venuto sia.</l>
     <l n="170">Di quel ch'io ho, volentier ti daremo,</l>
     <l n="171">poi che tu credi al Figliuol di Maria;</l>
     <l n="172">e la cagion, cavalier, ti diremo,</l>
     <l n="173">acciò che non la imputi villania,</l>
     <l n="174">perché all'entrar resistenzia facemo</l>
     <l n="175">e non ti volle aprir quel monachetto:</l>
     <l n="176">così intervien chi vive con sospetto.</l>
    </lg>
    <lg n="23">
     <l n="177">Quand'io ci venni al principio abitare,</l>
     <l n="178">queste montagne, ben che sieno oscure</l>
     <l n="179">come tu vedi, pur si potea stare</l>
     <l n="180">sanza sospetto, ché l'eran sicure;</l>
     <l n="181">sol dalle fiere t'avevi a guardare:</l>
     <l n="182">fernoci spesso di strane paure.</l>
     <l n="183">Or ci bisogna, se vogliamo starci,</l>
     <l n="184">dalle bestie dimestiche guardarci.</l>
    </lg>
    <lg n="24">
     <l n="185">Queste ci fan più tosto stare a segno:</l>
     <l n="186">sonci appariti tre feri giganti,</l>
     <l n="187">non so di qual paese o di qual regno;</l>
     <l n="188">ma molto son feroci tutti quanti.</l>
     <l n="189">La forza e 'l mal voler giunta allo 'ngegno</l>
     <l n="190">sai che può il tutto; e noi non siàn bastanti:</l>
     <l n="191">questi perturban sì l'orazion nostra</l>
     <l n="192">ch'io non so più che far, s'altri nol mostra.</l>
    </lg>
    <lg n="25">
     <l n="193">Gli antichi padri nostri nel deserto,</l>
     <l n="194">se le loro opre sante erano e giuste,</l>
     <l n="195">del ben servir da Dio n'avean buon merto;</l>
     <l n="196">né creder sol vivessin di locuste:</l>
     <l n="197">piovea dal ciel la manna, questo e certo;</l>
     <l n="198">ma qui convien che spesso assai e guste</l>
     <l n="199">sassi che piovon di sopra quel monte,</l>
     <l n="200">che gettano Alabastro e Passamonte.</l>
    </lg>
    <lg n="26">
     <l n="201">Il terzo, che è Morgante, assai più fero,</l>
     <l n="202">isveglie e pini e' faggi e' cerri e gli oppi,</l>
     <l n="203">e gettagli insin qui, questo è pur vero:</l>
     <l n="204">non posso far che d'ira non iscoppi. -</l>
     <l n="205">Mentre che parlan così in cimitero,</l>
     <l n="206">un sasso par che Rondel quasi sgroppi,</l>
     <l n="207">che da' giganti giù venne da alto,</l>
     <l n="208">tanto che e' prese sotto il tetto un salto.</l>
    </lg>
    <lg n="27">
     <l n="209">- Tìrati drento, cavalier, per Dio! -</l>
     <l n="210">disse l'abate - ché la manna casca. -</l>
     <l n="211">Rispose Orlando: - Caro abate mio,</l>
     <l n="212">costui non vuol che 'l mio caval più pasca:</l>
     <l n="213">veggo che lo guarrebbe del restio;</l>
     <l n="214">quel sasso par che di buon braccio nasca. -</l>
     <l n="215">Rispose il santo padre: - Io non t'inganno:</l>
     <l n="216">credo che 'l monte un giorno gitteranno. -</l>
    </lg>
    <lg n="28">
     <l n="217">Orlando governar fece Rondello</l>
     <l n="218">ed ordinar per sé da collezione;</l>
     <l n="219">poi disse: - Abate, io voglio andare a quello</l>
     <l n="220">che dètte al mio caval con quel cantone. -</l>
     <l n="221">Disse l'abate: - Come car fratello</l>
     <l n="222">consiglierotti sanza passione:</l>
     <l n="223">io ti sconforto, baron, di tal gita,</l>
     <l n="224">ch'io so che tu vi lascerai la vita.</l>
    </lg>
    <lg n="29">
     <l n="225">Quel Passamonte porta in man tre dardi,</l>
     <l n="226">chi frombe, chi baston, chi mazzafrusti:</l>
     <l n="227">sai che' giganti più di noi gagliardi</l>
     <l n="228">son, per ragion che sono anco più giusti;</l>
     <l n="229">e pur se vuoi andar, fa' che ti guardi,</l>
     <l n="230">ché questi son villan molto e robusti. -</l>
     <l n="231">Rispose Orlando: - Io lo vedrò per certo. -</l>
     <l n="232">Ed avviossi a piè sù pel deserto.</l>
    </lg>
    <lg n="30">
     <l n="233">L'abate il crocion gli fece in fronte:</l>
     <l n="234">- Va', che da Dio e me sia benedetto. -</l>
     <l n="235">Orlando, poi che salito ebbe il monte,</l>
     <l n="236">si dirizzò, come l'abate detto</l>
     <l n="237">gli aveva, dove sta quel Passamonte;</l>
     <l n="238">il quale, Orlando veggendo soletto,</l>
     <l n="239">molto lo squadra di drieto e davante,</l>
     <l n="240">poi domandò se star volea per fante;</l>
    </lg>
    <lg n="31">
     <l n="241">e prometteva di farlo godere.</l>
     <l n="242">Orlando disse: - Pazzo saracino,</l>
     <l n="243">io vengo a te, come è di Dio volere,</l>
     <l n="244">per darti morte, e non per ragazzino;</l>
     <l n="245">a' monaci suoi fatto hai dispiacere:</l>
     <l n="246">non può più comportarti, can meschino. -</l>
     <l n="247">Questo gigante armar si corse a furia,</l>
     <l n="248">quando sentì ch' e' gli diceva ingiuria.</l>
    </lg>
    <lg n="32">
     <l n="249">E ritornato ove aspettava Orlando,</l>
     <l n="250">il qual non s'era partito da bomba,</l>
     <l n="251">sùbito venne la corda girando,</l>
     <l n="252">e lascia un sasso andar fuor della fromba,</l>
     <l n="253">che in sulla testa giugnea rotolando</l>
     <l n="254">al conte Orlando, e l'elmetto rimbomba;</l>
     <l n="255">e cadde per la pena tramortito,</l>
     <l n="256">ma più che morto par, tanto è stordito.</l>
    </lg>
    <lg n="33">
     <l n="257">Passamonte pensò che fussi morto,</l>
     <l n="258">e disse: "Io voglio andarmi a disarmare;</l>
     <l n="259">questo poltron, per chi m'aveva scorto?".</l>
     <l n="260">Ma Cristo i suoi non suole abandonare,</l>
     <l n="261">massime Orlando, ch'Egli arebbe il torto.</l>
     <l n="262">Mentre il gigante l'arme va a spogliare,</l>
     <l n="263">Orlando in questo tempo si risente</l>
     <l n="264">e rivocava e la forza e la mente.</l>
    </lg>
    <lg n="34">
     <l n="265">E gridò forte: - Gigante, ove vai?</l>
     <l n="266">Ben ti pensasti d'avermi ammazzato!</l>
     <l n="267">Volgiti addrieto, ché se alie non hai</l>
     <l n="268">non puoi da me fuggir, can rinnegato:</l>
     <l n="269">a tradimento ingiuriato m'hai! -</l>
     <l n="270">Donde il gigante allor maravigliato</l>
     <l n="271">si volse addrieto e riteneva il passo;</l>
     <l n="272">poi si chinò per tòr di terra un sasso.</l>
    </lg>
    <lg n="35">
     <l n="273">Orlando avea Cortana ignuda in mano;</l>
     <l n="274">trasse alla testa, e Cortana tagliava:</l>
     <l n="275">per mezzo il teschio partì del pagano,</l>
     <l n="276">e Passamonte morto rovinava;</l>
     <l n="277">e nel cadere il superbo e villano</l>
     <l n="278">divotamente Macon bestemiava;</l>
     <l n="279">ma mentre che bestemia il crudo e acerbo,</l>
     <l n="280">Orlando ringraziava il Padre e 'l Verbo,</l>
    </lg>
    <lg n="36">
     <l n="281">dicendo: - Quanta grazia oggi m'hai data!</l>
     <l n="282">Sempre ti sono, o Signor mio, tenuto:</l>
     <l n="283">per te cognosco la vita salvata,</l>
     <l n="284">però che dal gigante ero abbattuto;</l>
     <l n="285">ogni cosa a ragion fai misurata:</l>
     <l n="286">non val nostro poter sanza 'l tuo aiuto.</l>
     <l n="287">Priegoti sopra me tenghi la mano,</l>
     <l n="288">tanto ch'ancor ritorni a Carlo Mano. -</l>
    </lg>
    <lg n="37">
     <l n="289">Poi ch'ebbe questo detto, se n'andòe</l>
     <l n="290">tanto che truova Alabastro più basso,</l>
     <l n="291">che si sforzava, quando e' lo trovòe,</l>
     <l n="292">di sveglier d'una ripa fuori un masso.</l>
     <l n="293">Orlando, come e' giunse a quel, gridòe:</l>
     <l n="294">- Che pensi tu, ghiotton, gittar quel sasso? -</l>
     <l n="295">Quando Alabastro questo grido intende,</l>
     <l n="296">subitamente la sua fromba prende,</l>
    </lg>
    <lg n="38">
     <l n="297">e trasse d'una pietra molto grossa,</l>
     <l n="298">tanto ch'Orlando bisognò schermisse,</l>
     <l n="299">ché se l'avessi giunto la percossa</l>
     <l n="300">non bisognava il medico venisse.</l>
     <l n="301">Orlando adoperò poi la sua possa:</l>
     <l n="302">nel pettignon tutta la spada misse,</l>
     <l n="303">e morto cadde questo badalone,</l>
     <l n="304">e non dimenticò però Macone.</l>
    </lg>
    <lg n="39">
     <l n="305">Morgante aveva a suo modo un palagio</l>
     <l n="306">fatto di frasche e di schegge e di terra;</l>
     <l n="307">quivi, secondo lui, si posa ad agio,</l>
     <l n="308">quivi la notte si rinchiude e serra.</l>
     <l n="309">Orlando picchia, e daràgli disagio,</l>
     <l n="310">per che il gigante dal sonno si sferra;</l>
     <l n="311">vennegli aprir come una cosa matta,</l>
     <l n="312">ch'un'aspra visione aveva fatta.</l>
    </lg>
    <lg n="40">
     <l n="313">E' gli parea ch'un feroce serpente</l>
     <l n="314">l'avea assalito, e chiamar Macometto;</l>
     <l n="315">ma Macometto non valea niente;</l>
     <l n="316">onde e' chiamava Iesù benedetto,</l>
     <l n="317">e liberato l'avea finalmente.</l>
     <l n="318">Venne alla porta ed ebbe così detto:</l>
     <l n="319">- Chi bussa qua? - pur sempre borbottando.</l>
     <l n="320">- Tu 'l saprai tosto - gli rispose Orlando.</l>
    </lg>
    <lg n="41">
     <l n="321">- Vengo per farti come a' tuoi fratelli;</l>
     <l n="322">son de' peccati tuoi la penitenzia,</l>
     <l n="323">da' monaci mandato cattivelli,</l>
     <l n="324">come stato è divina providenzia:</l>
     <l n="325">pel mal ch'avete fatto a torto a quelli,</l>
     <l n="326">è data in Ciel così questa sentenzia.</l>
     <l n="327">Sappi che freddo già più ch'un pilastro</l>
     <l n="328">lasciato ho Passamonte e 'l tuo Alabastro. -</l>
    </lg>
    <lg n="42">
     <l n="329">Disse Morgante: - O gentil cavaliere,</l>
     <l n="330">per lo tuo Iddio non mi dir villania.</l>
     <l n="331">Di grazia, il nome tuo vorrei sapere;</l>
     <l n="332">se se' cristian, deh, dillo in cortesia. -</l>
     <l n="333">Rispose Orlando: - Di cotal mestiere</l>
     <l n="334">contenterotti, per la fede mia:</l>
     <l n="335">adoro Cristo, che è Signor verace,</l>
     <l n="336">e puoi tu adorarlo, se ti piace. -</l>
    </lg>
    <lg n="43">
     <l n="337">Rispose il saracin con umil voce:</l>
     <l n="338">- Io ho fatta una strana visione,</l>
     <l n="339">che m'assaliva un serpente feroce:</l>
     <l n="340">non mi valeva, per chiamar, Macone;</l>
     <l n="341">onde al tuo Iddio che fu confitto in croce</l>
     <l n="342">rivolsi presto la mia divozione;</l>
     <l n="343">e' mi soccorse e fui libero e sano,</l>
     <l n="344">e son disposto al tutto esser cristiano. -</l>
    </lg>
    <lg n="44">
     <l n="345">Rispose Orlando: - Baron giusto e pio,</l>
     <l n="346">se questo buon voler terrai nel core,</l>
     <l n="347">l'anima tua arà quel vero Iddio</l>
     <l n="348">che ci può sol gradir d'eterno onore;</l>
     <l n="349">e s' tu vorrai, sarai compagno mio</l>
     <l n="350">ed amerotti con perfetto amore;</l>
     <l n="351">gl'idoli vostri son bugiardi e vani,</l>
     <l n="352">e 'l vero Iddio è lo Dio de' cristiani.</l>
    </lg>
    <lg n="45">
     <l n="353">Venne questo Signor sanza peccato</l>
     <l n="354">nella sua madre virgine pulzella.</l>
     <l n="355">Se cognoscessi quel Signor beato</l>
     <l n="356">sanza 'l qual non risplende sole o stella,</l>
     <l n="357">aresti già Macon tuo rinnegato</l>
     <l n="358">e la sua fede iniqua, ingiusta e fella:</l>
     <l n="359">battézati al mio Iddio di buon talento. -</l>
     <l n="360">Morgante gli rispose: - Io son contento. -</l>
    </lg>
    <lg n="46">
     <l n="361">E corse Orlando sùbito abbracciare.</l>
     <l n="362">Orlando gran carezze gli facea,</l>
     <l n="363">e disse: - Alla badia ti vo' menare.</l>
     <l n="364">Morgante: - Andianvi presto: - rispondea</l>
     <l n="365">- Co' monaci la pace si vuol fare. -</l>
     <l n="366">Della qual cosa Orlando in sé godea,</l>
     <l n="367">dicendo: - Fratel mio divoto e buono,</l>
     <l n="368">io vo' che chiegga all'abate perdono.</l>
    </lg>
    <lg n="47">
     <l n="369">Da poi che Iddio ralluminato t'ha</l>
     <l n="370">ed accettato per la sua umiltade,</l>
     <l n="371">vuolsi tu usi anco tu umilità. -</l>
     <l n="372">Disse Morgante: - Per la tua bontade,</l>
     <l n="373">poi che il tuo Iddio mio sempre omai sarà,</l>
     <l n="374">dimmi del nome tuo la veritade;</l>
     <l n="375">poi, che di me dispor puoi al tuo comando. -</l>
     <l n="376">Onde e' gli disse com'egli era Orlando.</l>
    </lg>
    <lg n="48">
     <l n="377">Disse il gigante: - Gesù benedetto</l>
     <l n="378">per mille volte ringraziato sia:</l>
     <l n="379">sentito t'ho nomar, baron perfetto,</l>
     <l n="380">per tutti i tempi della vita mia;</l>
     <l n="381">e com'io dissi, sempre mai suggetto</l>
     <l n="382">esser ti vo' per la tua gagliardia. -</l>
     <l n="383">Insieme molte cose ragionaro,</l>
     <l n="384">e 'nverso la badia poi s'inviaro.</l>
    </lg>
    <lg n="49">
     <l n="385">E fêr la via da quei giganti morti.</l>
     <l n="386">Orlando con Morgante si ragiona:</l>
     <l n="387">- Della lor morte vo' che ti conforti,</l>
     <l n="388">e poi che piace a Cristo, a me perdona;</l>
     <l n="389">a' monaci avean fatti mille torti,</l>
     <l n="390">e la nostra Scrittura aperto suona:</l>
     <l n="391">il ben remunerato e 'l mal punito;</l>
     <l n="392">e mai non ha questo Signor fallito;</l>
    </lg>
    <lg n="50">
     <l n="393">però ch'Egli ama la giustizia tanto</l>
     <l n="394">che vuol che sempre il suo giudicio morda</l>
     <l n="395">ognun ch'abbi peccato tanto o quanto;</l>
     <l n="396">e così il ben ristorar si ricorda,</l>
     <l n="397">e non saria sanza giustizia santo.</l>
     <l n="398">Adunque al suo voler presto t'accorda,</l>
     <l n="399">ché debbe ognun voler quel che vuol Questo,</l>
     <l n="400">ed accordarsi volentieri e presto.</l>
    </lg>
    <lg n="51">
     <l n="401">E sonsi i nostri dottori accordati,</l>
     <l n="402">pigliando tutti una conclusione,</l>
     <l n="403">che que' che son nel Ciel glorificati,</l>
     <l n="404">s'avessin nel pensier compassione</l>
     <l n="405">de' miseri parenti che dannati</l>
     <l n="406">son nello inferno in gran confusione,</l>
     <l n="407">la lor felicità nulla sarebbe;</l>
     <l n="408">e vedi che qui ingiusto Iddio parrebbe.</l>
    </lg>
    <lg n="52">
     <l n="409">Ma egli hanno posto in Iesù ferma spene,</l>
     <l n="410">e tanto pare a lor quanto a Lui pare;</l>
     <l n="411">afferman ciò che E' fa, che facci bene,</l>
     <l n="412">e che E' non possi in nessun modo errare;</l>
     <l n="413">se padre o madre è nell'eterne pene,</l>
     <l n="414">di questo e' non si posson conturbare,</l>
     <l n="415">ché quel che piace a Dio, sol piace a loro:</l>
     <l n="416">questo s'osserva nello eterno coro.</l>
    </lg>
    <lg n="53">
     <l n="417">- Al savio suol bastar poche parole: -</l>
     <l n="418">disse Morgante - tu il potrai vedere</l>
     <l n="419">de' miei fratelli, Orlando, se mi duole,</l>
     <l n="420">e s'io m'accorderò di Dio al volere</l>
     <l n="421">come tu di' che in Ciel servar si suole.</l>
     <l n="422">Morti co' morti; or pensian di godere;</l>
     <l n="423">io vo' tagliar le mani a tutti quanti</l>
     <l n="424">e porterolle a que' monaci santi,</l>
    </lg>
    <lg n="54">
     <l n="425">acciò ch'ognun sia più sicuro e certo</l>
     <l n="426">come e' son morti, e non abbin paura</l>
     <l n="427">andar soletti per questo deserto;</l>
     <l n="428">e perché vegga la mia mente pura</l>
     <l n="429">a quel Signor che m'ha il suo regno aperto</l>
     <l n="430">e tratto fuor di tenebre sì oscura. -</l>
     <l n="431">E poi tagliò le mani a' due fratelli,</l>
     <l n="432">e lasciagli alle fiere ed agli uccelli.</l>
    </lg>
    <lg n="55">
     <l n="433">Alla badia insieme se ne vanno,</l>
     <l n="434">ove l'abate assai dubioso aspetta;</l>
     <l n="435">e' monaci, che 'l fatto ancor non sanno,</l>
     <l n="436">correvono all'abate tutti in fretta,</l>
     <l n="437">dicendo paurosi e pien d'affanno:</l>
     <l n="438">- Volete voi costui drento si metta? -</l>
     <l n="439">Quando l'abate vedeva il gigante,</l>
     <l n="440">si turbò tutto nel primo sembiante.</l>
    </lg>
    <lg n="56">
     <l n="441">Orlando, che turbato così il vede,</l>
     <l n="442">gli disse presto: - Abate, datti pace:</l>
     <l n="443">questo è cristiano e in Cristo nostro crede,</l>
     <l n="444">e rinnegato ha il suo Macon fallace. -</l>
     <l n="445">Morgante i moncherin mostrò per fede</l>
     <l n="446">come i giganti ciascun morto giace;</l>
     <l n="447">donde l'abate ringraziava Iddio,</l>
     <l n="448">dicendo: - Or m'hai contento, Signor mio. -</l>
    </lg>
    <lg n="57">
     <l n="449">E riguardava e squadrava Morgante</l>
     <l n="450">la sua grandezza ed una volta e due;</l>
     <l n="451">e poi gli disse: - O famoso gigante,</l>
     <l n="452">sappi ch'io non mi maraviglio piùe</l>
     <l n="453">che tu svegliessi e gittassi le piante,</l>
     <l n="454">quand'io riguardo or le fattezze tue.</l>
     <l n="455">Tu sarai or perfetto e vero amico</l>
     <l n="456">a Cristo, quanto tu gli eri nimico.</l>
    </lg>
    <lg n="58">
     <l n="457">Un nostro apostol, Saul già chiamato,</l>
     <l n="458">perseguì molto la fede di Cristo.</l>
     <l n="459">Un giorno poi, dallo Spirto infiammato,</l>
     <l n="460">"Perché pur mi persegui?" disse Cristo.</l>
     <l n="461">E' si ravvide allor del suo peccato;</l>
     <l n="462">andò poi predicando sempre Cristo,</l>
     <l n="463">e fatto è or della fede una tromba,</l>
     <l n="464">la qual per tutto risuona e rimbomba.</l>
    </lg>
    <lg n="59">
     <l n="465">Così farai tu ancor, Morgante mio;</l>
     <l n="466">e chi s'emenda, è scritto nel Vangelo</l>
     <l n="467">che maggior festa fa d'un solo Iddio</l>
     <l n="468">che di novantanove altri sù in Cielo.</l>
     <l n="469">Io ti conforto ch'ogni tuo desio</l>
     <l n="470">rivolga a quel Signor con giusto zelo,</l>
     <l n="471">ché tu sarai felice in sempiterno,</l>
     <l n="472">ch'eri perduto e dannato allo inferno. -</l>
    </lg>
    <lg n="60">
     <l n="473">E grande onore a Morgante faceva</l>
     <l n="474">l'abate, e molti dì si son posati.</l>
     <l n="475">Un giorno, come a Orlando piaceva,</l>
     <l n="476">a spasso in qua ed in là si sono andati.</l>
     <l n="477">L'abate in una camera sua aveva</l>
     <l n="478">molte armadure e certi archi appiccati:</l>
     <l n="479">Morgante gliene piacque un che ne vede,</l>
     <l n="480">onde e' sel cinse, benché oprar nol crede.</l>
    </lg>
    <lg n="61">
     <l n="481">Avea quel luogo d'acqua carestia.</l>
     <l n="482">Orlando disse: - Come buon fratello,</l>
     <l n="483">Morgante, vo' che di piacer ti sia</l>
     <l n="484">andar per l'acqua. - Onde e' rispose a quello:</l>
     <l n="485">- Comanda ciò che vuoi, ché fatto fia. -</l>
     <l n="486">E posesi in ispalla un gran tinello</l>
     <l n="487">ed avviossi là verso una fonte,</l>
     <l n="488">dove e' solea ber sempre appiè del monte.</l>
    </lg>
    <lg n="62">
     <l n="489">Giunto alla fonte, sente un gran fracasso</l>
     <l n="490">di sùbito venir per la foresta.</l>
     <l n="491">Una saetta cavò del turcasso,</l>
     <l n="492">posela all'arco ed alzava la testa.</l>
     <l n="493">Ecco apparire una gran gregge, al passo,</l>
     <l n="494">di porci, e vanno con molta tempesta,</l>
     <l n="495">ed arrivorno alla fontana appunto,</l>
     <l n="496">donde il gigante è da lor sopraggiunto.</l>
    </lg>
    <lg n="63">
     <l n="497">Morgante alla ventura a un saetta:</l>
     <l n="498">appunto nell'orecchio lo 'ncartava;</l>
     <l n="499">dall'altro lato passò la verretta,</l>
     <l n="500">onde 'l cinghial giù morto gambettava.</l>
     <l n="501">Un altro, quasi per farne vendetta,</l>
     <l n="502">addosso al gran gigante irato andava;</l>
     <l n="503">e perché e' giunse troppo tosto al varco,</l>
     <l n="504">non fu Morgante a tempo a trar coll'arco.</l>
    </lg>
    <lg n="64">
     <l n="505">Vedendosi venuto il porco addosso,</l>
     <l n="506">gli dètte in su la testa un gran punzone,</l>
     <l n="507">per modo che gl'infranse insino all'osso,</l>
     <l n="508">e morto allato a quell'altro lo pone.</l>
     <l n="509">Gli altri porci, veggendo quel percosso,</l>
     <l n="510">si misson tutti in fuga pel vallone.</l>
     <l n="511">Morgante si levò il tinello in collo,</l>
     <l n="512">ch'era pien d'acqua, e non si muove un crollo.</l>
    </lg>
    <lg n="65">
     <l n="513">Dall'una spalla il tinello avea posto,</l>
     <l n="514">dall'altra i porci, e spacciava il terreno;</l>
     <l n="515">e torna alla badia, ch'è pur discosto,</l>
     <l n="516">ch'una gocciola d'acqua non va in seno.</l>
     <l n="517">Orlando, che 'l vedea tornar sì tosto</l>
     <l n="518">co' porci morti e con quel vaso pieno,</l>
     <l n="519">maravigliossi che sia tanto forte;</l>
     <l n="520">così l'abate; e spalancan le porte.</l>
    </lg>
    <lg n="66">
     <l n="521">I monaci, veggendo l'acqua fresca,</l>
     <l n="522">si rallegrorno, ma più de' cinghiali,</l>
     <l n="523">ch'ogni animal si rallegra dell'esca;</l>
     <l n="524">e posono a dormire i breviali.</l>
     <l n="525">Ognun s'affanna, e non par che gl'incresca,</l>
     <l n="526">acciò che questa carne non s'insali</l>
     <l n="527">e che poi secca sapessi di vieto;</l>
     <l n="528">e le digiune si restorno addrieto.</l>
    </lg>
    <lg n="67">
     <l n="529">E ferno a scoppiacorpo per un tratto,</l>
     <l n="530">e scuffian che parean dell'acqua usciti,</l>
     <l n="531">tanto che 'l can se ne doleva e 'l gatto,</l>
     <l n="532">ché gli ossi rimanean troppo puliti.</l>
     <l n="533">L'abate, poi che molto onore ha fatto</l>
     <l n="534">a tutti, un dì, dopo questi conviti,</l>
     <l n="535">dètte a Morgante un destrier molto bello,</l>
     <l n="536">che lungo tempo tenuto avea quello.</l>
    </lg>
    <lg n="68">
     <l n="537">Morgante in su 'n un prato il caval mena</l>
     <l n="538">e vuol che corra e che facci ogni pruova,</l>
     <l n="539">e pensa che di ferro abbi la schiena,</l>
     <l n="540">o forse non credeva schiacciar l'uova.</l>
     <l n="541">Questo caval s'accoscia per la pena,</l>
     <l n="542">e scoppia e in sulla terra si ritruova.</l>
     <l n="543">Dice Morgante: - Lieva sù, rozzone. -</l>
     <l n="544">E va pur punzecchiando collo sprone.</l>
    </lg>
    <lg n="69">
     <l n="545">Ma finalmente convien ch'egli smonte,</l>
     <l n="546">e disse: - Io son pur leggier come penna,</l>
     <l n="547">ed è scoppiato; che ne di' tu, conte? -</l>
     <l n="548">Rispose Orlando: - Un albero d'antenna</l>
     <l n="549">mi par' più tosto, e la gaggia la fronte.</l>
     <l n="550">Lascialo andar, ché la fortuna accenna</l>
     <l n="551">che meco a piede ne venga, Morgante.</l>
     <l n="552">- Ed io così verrò - disse il gigante.</l>
    </lg>
    <lg n="70">
     <l n="553">- Quando sarà mestier, tu mi vedrai</l>
     <l n="554">com'io mi proverrò nella battaglia. -</l>
     <l n="555">Orlando disse: - Io credo tu farai</l>
     <l n="556">come buon cavalier, se Dio mi vaglia;</l>
     <l n="557">ed anco me dormir non mirerai.</l>
     <l n="558">Di questo tuo caval non te ne caglia:</l>
     <l n="559">vorrebbesi portarlo in qualche bosco,</l>
     <l n="560">ma il modo né la via non ci conosco. -</l>
    </lg>
    <lg n="71">
     <l n="561">Disse il gigante: - Io il porterò ben io,</l>
     <l n="562">da poi che portar me non ha voluto,</l>
     <l n="563">per render ben per mal, come fa Iddio;</l>
     <l n="564">ma vo' ch'a porlo addosso mi dia aiuto. -</l>
     <l n="565">Orlando gli dicea: - Morgante mio,</l>
     <l n="566">s'al mio consiglio ti sarai attenuto,</l>
     <l n="567">questo caval tu non vel porteresti,</l>
     <l n="568">ché ti farà come tu a lui facesti.</l>
    </lg>
    <lg n="72">
     <l n="569">Guarda che non facessi la vendetta</l>
     <l n="570">come fece già Nesso, così morto:</l>
     <l n="571">non so se la sua istoria hai intesa o letta;</l>
     <l n="572">e' ti farà scoppiar, datti conforto. -</l>
     <l n="573">Disse Morgante: - Aiuta ch'io mel metta</l>
     <l n="574">addosso, e poi vedrai s'io ve lo porto:</l>
     <l n="575">io porterò, Orlando mio gentile,</l>
     <l n="576">con le campane là quel campanile. -</l>
    </lg>
    <lg n="73">
     <l n="577">Disse l'abate: - Il campanil v'è bene,</l>
     <l n="578">ma le campane voi l'avete rotte. -</l>
     <l n="579">Dicea Morgante: - E' ne porton le pene</l>
     <l n="580">color che morti son là in quelle grotte. -</l>
     <l n="581">E levossi il cavallo in su le schiene,</l>
     <l n="582">e disse: - Guarda s'io sento di gotte,</l>
     <l n="583">Orlando, nelle gambe, o s'io lo posso. -</l>
     <l n="584">E fe' duo salti col cavallo addosso.</l>
    </lg>
    <lg n="74">
     <l n="585">Era Morgante come una montagna:</l>
     <l n="586">se facea questo, non è maraviglia.</l>
     <l n="587">Ma pure Orlando con seco si lagna,</l>
     <l n="588">perché pure era omai di sua famiglia:</l>
     <l n="589">temenza avea non pigliassi magagna;</l>
     <l n="590">un'altra volta costui riconsiglia:</l>
     <l n="591">- Posalo ancor, nol portare al deserto. -</l>
     <l n="592">Disse il gigante: - Io il porterò per certo. -</l>
    </lg>
    <lg n="75">
     <l n="593">E portollo e gittollo in luogo strano,</l>
     <l n="594">e torna alla badia subitamente.</l>
     <l n="595">Diceva Orlando: - Or che più dimoriàno?</l>
     <l n="596">Morgante, qui non facciàn noi niente. -</l>
     <l n="597">E prese un giorno l'abate per mano,</l>
     <l n="598">e disse a quel molto discretamente</l>
     <l n="599">che vuol partir dalla sua riverenzia</l>
     <l n="600">e domandava e perdono e licenzia;</l>
    </lg>
    <lg n="76">
     <l n="601">e degli onor ricevuti da questo</l>
     <l n="602">qualche volta, potendo, arà buon merito.</l>
     <l n="603">E dice: - Io intendo ristorare, e presto,</l>
     <l n="604">i persi giorni del tempo preterito;</l>
     <l n="605">e son più dì che licenzia arei chiesto,</l>
     <l n="606">benigno padre, se non ch'io mi perito:</l>
     <l n="607">non so mostrarvi quel che drento sento,</l>
     <l n="608">tanto vi veggo del mio star contento.</l>
    </lg>
    <lg n="77">
     <l n="609">Io me ne porto per sempre nel core</l>
     <l n="610">l'abate, la badia, questo deserto,</l>
     <l n="611">tanto v'ho posto in picciol tempo amore:</l>
     <l n="612">rendavi sù nel Ciel per me buon merto</l>
     <l n="613">quel vero Iddio, quello eterno Signore</l>
     <l n="614">che vi serba il suo regno al fine aperto.</l>
     <l n="615">Noi aspettiam vostra benedizione;</l>
     <l n="616">raccomandianci alle vostre orazione. -</l>
    </lg>
    <lg n="78">
     <l n="617">Quando l'abate il conte Orlando intese,</l>
     <l n="618">rintenerì nel cor per la dolcezza,</l>
     <l n="619">tanto fervor nel petto se gli accese,</l>
     <l n="620">e disse: - Cavalier, se a tua prodezza</l>
     <l n="621">non sono stato benigno e cortese</l>
     <l n="622">come conviensi alla gran gentilezza,</l>
     <l n="623">ché so che ciò ch'i' ho fatto è stato poco,</l>
     <l n="624">incolpa l'ignoranzia nostra e il loco.</l>
    </lg>
    <lg n="79">
     <l n="625">Noi ti potremo di messe onorare,</l>
     <l n="626">di prediche, di laude e paternostri,</l>
     <l n="627">più tosto che da cena o desinare</l>
     <l n="628">o d'altri convenevol che da chiostri.</l>
     <l n="629">Tu m'hai di te sì fatto innamorare,</l>
     <l n="630">per mille alte eccellenzie che tu mostri,</l>
     <l n="631">ch'io me ne vengo, ove tu andrai, con teco,</l>
     <l n="632">e d'altra parte tu resti qui meco:</l>
    </lg>
    <lg n="80">
     <l n="633">tanto ch'a questo par contraddizione;</l>
     <l n="634">ma so che tu se' savio e intendi e gusti,</l>
     <l n="635">e intendi il mio parlar per discrezione.</l>
     <l n="636">De' benefici tuoi pietosi e giusti</l>
     <l n="637">renda il Signore a te munerazione,</l>
     <l n="638">da cui mandato in queste selve fusti;</l>
     <l n="639">per le virtù del qual liberi siamo,</l>
     <l n="640">e grazia a Lui ed a te ne rendiamo.</l>
    </lg>
    <lg n="81">
     <l n="641">Tu ci hai salvato l'anima e la vita:</l>
     <l n="642">tanta perturbazion già que' giganti</l>
     <l n="643">ci dètton, che la strada era smarrita</l>
     <l n="644">di ritrovar Gesù cogli altri santi;</l>
     <l n="645">però troppo ci duol la tua partita,</l>
     <l n="646">e sconsolati restiàn tutti quanti;</l>
     <l n="647">né ritener possianti i mesi e gli anni,</l>
     <l n="648">ché tu non se' da vestir questi panni,</l>
    </lg>
    <lg n="82">
     <l n="649">ma da portar la lancia e l'armadura;</l>
     <l n="650">e puossi meritar con essa come</l>
     <l n="651">con questa cappa, e leggi la Scrittura.</l>
     <l n="652">Questo gigante al Ciel drizzò le some</l>
     <l n="653">per tua virtù; va' in pace a tua ventura,</l>
     <l n="654">chi tu ti sia, ch'io non ricerco il nome,</l>
     <l n="655">ma dirò sempre, s'io son domandato,</l>
     <l n="656">ch'un angel qui da Dio fussi mandato,</l>
    </lg>
    <lg n="83">
     <l n="657">Se ci è armadura o cosa che tu voglia,</l>
     <l n="658">vattene in zambra e pigliane tu stessi,</l>
     <l n="659">e cuopri a questo gigante la scoglia. -</l>
     <l n="660">Rispose Orlando: - S'armadura avessi,</l>
     <l n="661">prima che noi uscissin della soglia,</l>
     <l n="662">che questo mio compagno difendessi,</l>
     <l n="663">questo accetto io, e saràmi piacere. -</l>
     <l n="664">Disse l'abate: - Venite a vedere. -</l>
    </lg>
    <lg n="84">
     <l n="665">E in certa cameretta entrati sono</l>
     <l n="666">che d'armadure vecchie era copiosa;</l>
     <l n="667">dicea l'abate: - Tutte ve le dono. -</l>
     <l n="668">Morgante va rovistando ogni cosa;</l>
     <l n="669">ma solo un certo sbergo gli fu buono,</l>
     <l n="670">ch'avea tutta la maglia rugginosa:</l>
     <l n="671">maravigliossi che lo cuopra appunto,</l>
     <l n="672">ché mai più gnun forse glien'era aggiunto.</l>
    </lg>
    <lg n="85">
     <l n="673">Questo fu d'un gigante smisurato</l>
     <l n="674">ch'a la badia fu morto per antico</l>
     <l n="675">dal gran Millon d'Angrante, che arrivato</l>
     <l n="676">v'era, se appunto questa storia dico;</l>
     <l n="677">ed era nelle mura istoriato</l>
     <l n="678">come e' fu morto questo gran nimico</l>
     <l n="679">che fece alla badia già lunga guerra;</l>
     <l n="680">e Millon v'è come e' l'abbatte in terra.</l>
    </lg>
    <lg n="86">
     <l n="681">Veggendo questa istoria, il conte Orlando</l>
     <l n="682">fra suo cor disse: "O Dio, che sai sol tutto,</l>
     <l n="683">come venne Millon qui capitando,</l>
     <l n="684">che ha questo gigante qua distrutto?".</l>
     <l n="685">E lesse certe letter lacrimando,</l>
     <l n="686">ché non poté tener più il viso asciutto,</l>
     <l n="687">come io dirò nella seguente istoria.</l>
     <l n="688">Di mal vi guardi il Re dell'alta gloria.</l>
    </lg>
   </lg>
  </body>
 </text>
</TEI>