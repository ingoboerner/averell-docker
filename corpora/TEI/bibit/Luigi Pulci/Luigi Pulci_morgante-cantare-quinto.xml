<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE QUINTO</title>
    <author>Luigi Pulci</author>
   </titleStmt>
   <extent>
    <measure unit="stanza">69</measure>
    <measure unit="line">552</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE QUINTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE QUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pura colomba piena d'umiltade,</l>
     <l n="2">in cui discese il nostro immenso Iddio</l>
     <l n="3">a prender carne con umanitade,</l>
     <l n="4">giusto, santo, verace, etterno e pio,</l>
     <l n="5">donami grazia, per la tua bontade</l>
     <l n="6">ch'io possi seguitare il cantar mio,</l>
     <l n="7">pel tuo Iosef e Giovacchino ed Anna</l>
     <l n="8">e per Colui che nacque alla capanna.</l>
    </lg>
    <lg n="2">
     <l n="9">Rinaldo e 'l suo Dodone e 'l gran marchese</l>
     <l n="10">gran festa fanno co' nuovi cristiani;</l>
     <l n="11">e battezato è già tutto il paese</l>
     <l n="12">del re Corbante e' suoi primi pagani.</l>
     <l n="13">Ed Ulivier per la dama cortese</l>
     <l n="14">ogni dì fa mille pensieri strani,</l>
     <l n="15">ed ora in torniamenti ed ora in giostra,</l>
     <l n="16">per piacere a costei, gran forza mostra.</l>
    </lg>
    <lg n="3">
     <l n="17">E benché assai lo pregassi Rinaldo,</l>
     <l n="18">non si sapeva accomiatare ancora,</l>
     <l n="19">ché la donzella lo teneva saldo</l>
     <l n="20">come àncora la nave tien per prora.</l>
     <l n="21">Quanto è più offeso il foco, è poi più caldo:</l>
     <l n="22">così più sempre Ulivier s'innamora</l>
     <l n="23">quanto Rinaldo il partir più sollecita;</l>
     <l n="24">ed ogni scusa gli pareva lecita.</l>
    </lg>
    <lg n="4">
     <l n="25">Quando fingea non esser ben guarito,</l>
     <l n="26">quando fingea qualche altra malattia</l>
     <l n="27">(e dicea il ver, ch'egli è nel cor ferito),</l>
     <l n="28">quando pregava, quando promettia:</l>
     <l n="29">- Doman ci partirem, preso ho partito. -</l>
     <l n="30">Lasciàn costor, nel nome di Maria,</l>
     <l n="31">ed Ulivier così morire amando,</l>
     <l n="32">e ritorniamo ove io lasciai Orlando.</l>
    </lg>
    <lg n="5">
     <l n="33">Merediana, la dama gentile,</l>
     <l n="34">manda a saper se volea la battaglia</l>
     <l n="35">a corpo a corpo, con almo virile.</l>
     <l n="36">Orlando dice: - Io non vesto di maglia</l>
     <l n="37">per contastare una femina vile</l>
     <l n="38">ch'i' prezzo men ch'un bisante o medaglia. -</l>
     <l n="39">Sì che per questo e pel suo Lionetto</l>
     <l n="40">troppo si duol costei di Macometto,</l>
    </lg>
    <lg n="6">
     <l n="41">dicendo: "Almen facessimi morire,</l>
     <l n="42">poiché sprezzata son da quel villano;</l>
     <l n="43">ché mai più ebbe cavaliere ardire</l>
     <l n="44">combatter meco colla lancia in mano".</l>
     <l n="45">Ma in questo tempo si facea sentire</l>
     <l n="46">la fama del signor di Montalbano,</l>
     <l n="47">come Corbante avea seco un barone</l>
     <l n="48">che si chiamava il guerrier del lione,</l>
    </lg>
    <lg n="7">
     <l n="49">e ch'egli era uom ch'avea molto potere,</l>
     <l n="50">e come morto ha il serpente feroce.</l>
     <l n="51">Merediana a un suo messaggiere</l>
     <l n="52">impose e disse ch'andassi veloce</l>
     <l n="53">al re Corbante, e faccigli assapere</l>
     <l n="54">come per tutto è vulgata la boce</l>
     <l n="55">di questo cavalier che è tanto forte,</l>
     <l n="56">il qual con seco teneva in sua corte;</l>
    </lg>
    <lg n="8">
     <l n="57">e come Manfredonio alla sua terra</l>
     <l n="58">ha posto il campo con crudele assedio</l>
     <l n="59">e tuttavia con sua gente la serra,</l>
     <l n="60">e non ha ignun, per tenerla più a tedio,</l>
     <l n="61">ch'a corpo a corpo con lei vogli guerra;</l>
     <l n="62">che gli dovessi mandar per rimedio</l>
     <l n="63">questo guerrier ch'avea tanta possanza,</l>
     <l n="64">pel parentado antico ed amistanza;</l>
    </lg>
    <lg n="9">
     <l n="65">però che già per tutto l'Oriente</l>
     <l n="66">la fama di costui molto sonava.</l>
     <l n="67">Il messaggier n'andò subitamente:</l>
     <l n="68">al re Corbante si rappresentava</l>
     <l n="69">e spose la 'mbasciata saviamente.</l>
     <l n="70">Per che Corbante a Rinaldo parlava</l>
     <l n="71">come il re Carador quel messo manda</l>
     <l n="72">e la sua figlia a lui si raccomanda.</l>
    </lg>
    <lg n="10">
     <l n="73">- Se tu credessi da questo martoro</l>
     <l n="74">liberar la donzella, io ti conforto -</l>
     <l n="75">dicea Corbante - andare a Caradoro;</l>
     <l n="76">però ch'io so che Manfredonio ha il torto,</l>
     <l n="77">ed ha menato tutto il concestoro.</l>
     <l n="78">Forse, se fia da te punito e morto,</l>
     <l n="79">re Caradoro si battezeràe</l>
     <l n="80">come ho fatto io, e Cristo adoreràe. -</l>
    </lg>
    <lg n="11">
     <l n="81">Rinaldo dall'abate prima intese</l>
     <l n="82">che in quel paese avea mandato Orlando;</l>
     <l n="83">rispose: - A Manfredon - molto cortese</l>
     <l n="84">- la testa leverò con questo brando,</l>
     <l n="85">o re Corbante: ch'a sì giuste imprese</l>
     <l n="86">sarò sempre disposto a tuo comando. -</l>
     <l n="87">Dicea Corbante: - Caradoro è antico</l>
     <l n="88">parente nostro e discreto all'amico. -</l>
    </lg>
    <lg n="12">
     <l n="89">Disse Rinaldo: - Or rispondi al valletto</l>
     <l n="90">che per amor di te ne son contento;</l>
     <l n="91">ed ho speranza, e così gli prometto,</l>
     <l n="92">di salvar la sua gente fuori e drento;</l>
     <l n="93">e Manfredonio il campo a suo dispetto</l>
     <l n="94">leverà presto e le bandiere al vento. -</l>
     <l n="95">Corbante il ringraziò benignamente</l>
     <l n="96">delle parole che sì grate sente;</l>
    </lg>
    <lg n="13">
     <l n="97">e poi si volse al messo saracino:</l>
     <l n="98">- Dirai che volentier la impresa piglia,</l>
     <l n="99">a Caradoro, questo paladino;</l>
     <l n="100">e del suo ardir si farà maraviglia</l>
     <l n="101">sia chi si vuol del popol d'Apollino,</l>
     <l n="102">ch'a nessun questo volgerà la briglia;</l>
     <l n="103">se fussi Orlando, quel ch'ha tanta fama,</l>
     <l n="104">nol temerebbe: così di' alla dama.</l>
    </lg>
    <lg n="14">
     <l n="105">Vedi il lion che tuttavia l'aspetta:</l>
     <l n="106">non è baron di cui nel mondo dotti.</l>
     <l n="107">Vedi que' due che son là di sua setta:</l>
     <l n="108">questi fanno assai fatti e pochi motti. -</l>
     <l n="109">Il messaggier si dipartiva in fretta:</l>
     <l n="110">Corbante disse che e' voli e non trotti;</l>
     <l n="111">tanto che presto tornò a Caradòro</l>
     <l n="112">e referì come e' vengon costoro;</l>
    </lg>
    <lg n="15">
     <l n="113">e che parea quel guerrier del lione</l>
     <l n="114">un uom molto famoso in vista e forte;</l>
     <l n="115">e d'Ulivier diceva e di Dodone:</l>
     <l n="116">- Non è baron, Caradoro, in tua corte</l>
     <l n="117">da metterlo con questi al paragone.</l>
     <l n="118">Corbante dice che tu ti conforte,</l>
     <l n="119">perché colui che si chiama il guerriere</l>
     <l n="120">non temerebbe Orlando in sul destriere. -</l>
    </lg>
    <lg n="16">
     <l n="121">Rinaldo da Corbante accommiatossi,</l>
     <l n="122">e molte offerte fece al re pagano</l>
     <l n="123">che sempre sare' suo, dovunque e' fossi;</l>
     <l n="124">né anco il re Corbante fu villano</l>
     <l n="125">alla risposta; e così si son mossi</l>
     <l n="126">e benedetti e baciati la mano;</l>
     <l n="127">ed Ulivieri avea potuto appena</l>
     <l n="128">- Addio! - piangendo dire a Forisena.</l>
    </lg>
    <lg n="17">
     <l n="129">La qual, veggendo partire Ulivieri,</l>
     <l n="130">avea più volte con seco disposto</l>
     <l n="131">di seguitarlo e fatti stran pensieri;</l>
     <l n="132">né poté più il suo amor tener nascosto;</l>
     <l n="133">e la condusse quel bendato arcieri,</l>
     <l n="134">per veder quanto Ulivier può discosto,</l>
     <l n="135">a un balcone, e l'arco poi disserra,</l>
     <l n="136">tanto che questa si gittava a terra.</l>
    </lg>
    <lg n="18">
     <l n="137">E 'l padre suo, che la novella sente,</l>
     <l n="138">corse a vederla e giunse ch'era morta:</l>
     <l n="139">alla sua vita non fu sì dolente;</l>
     <l n="140">e intese ben quel che 'l suo caso importa</l>
     <l n="141">e come Amore è quel che lo consente;</l>
     <l n="142">e se non fussi alcun che lo conforta,</l>
     <l n="143">e chi la mano e chi il braccio gli piglia,</l>
     <l n="144">uccider si volea sopra la figlia;</l>
    </lg>
    <lg n="19">
     <l n="145">e dicea: - Lasso, quanto fui contento</l>
     <l n="146">quel dì che morta l'aspra fera vidi;</l>
     <l n="147">ed or tanto dolor nel mio cor sento!</l>
     <l n="148">E così vuogli, Amor, così mi guidi!</l>
     <l n="149">Ogni dolcezza volta m'hai in tormento.</l>
     <l n="150">O mondo, tu non vuoi che in te mi fidi.</l>
     <l n="151">Lasciato m'hai, o misera Fortuna,</l>
     <l n="152">afflitto vecchio e sanza speme alcuna. -</l>
    </lg>
    <lg n="20">
     <l n="153">Fece il sepulcro a modo de' cristiani</l>
     <l n="154">e missevi la bella Forisena,</l>
     <l n="155">e lettere intagliò colle sue mani</l>
     <l n="156">come fu liberata d'ogni pena</l>
     <l n="157">da tre baron di paesi lontani;</l>
     <l n="158">e come a morte il suo distin la mena</l>
     <l n="159">pur finalmente, come piacque ' Amore,</l>
     <l n="160">nel dipartirsi il suo caro amadore.</l>
    </lg>
    <lg n="21">
     <l n="161">Non si può tòr quel che 'l Ciel pur distina,</l>
     <l n="162">e 'l mondo col suo dolce ha sempre amaro:</l>
     <l n="163">questa fanciulla così peregrina</l>
     <l n="164">il troppo amare alfin gli costa caro;</l>
     <l n="165">ed Ulivier pe' boschetti camina</l>
     <l n="166">e non sa quel che gli sare' discaro,</l>
     <l n="167">e chiama Forisena notte e giorno.</l>
     <l n="168">E in questo modo più dì cavalcorno.</l>
    </lg>
    <lg n="22">
     <l n="169">Un giorno in un crocicchio d'un burrone</l>
     <l n="170">hanno trovato un vecchio molto strano,</l>
     <l n="171">tutto smarrito, pien d'afflizione:</l>
     <l n="172">non parea bestia e non pareva umano.</l>
     <l n="173">Rinaldo gli venìa compassione:</l>
     <l n="174">"Chi fia costui?" fra sé diceva piano;</l>
     <l n="175">vedea la barba arruffata e canuta:</l>
     <l n="176">raccapricciossi, e dappresso il saluta.</l>
    </lg>
    <lg n="23">
     <l n="177">E' gli rispose faccendo gran pianto,</l>
     <l n="178">per modo ch'a Rinaldo ne 'ncrescea:</l>
     <l n="179">- Per la bontà dello Spirito santo,</l>
     <l n="180">abbi pietà della mia vita rea:</l>
     <l n="181">uscir di questo bosco non mi vanto</l>
     <l n="182">se non m'aiuti - e del tristo facea.</l>
     <l n="183">- Lasciami un poco in sul cavallo andare,</l>
     <l n="184">per quello Iddio che ti può ristorare. -</l>
    </lg>
    <lg n="24">
     <l n="185">Rinaldo disse: - Molto volentieri,</l>
     <l n="186">ché tu mi par', vecchierel, mezzo morto. -</l>
     <l n="187">E sùbito si getta del destrieri,</l>
     <l n="188">perché e' vi monti e pigliassi conforto.</l>
     <l n="189">Intanto vien Dodone ed Ulivieri.</l>
     <l n="190">Rinaldo dice questo fatto scorto.</l>
     <l n="191">Disse Dodon: - Tu se' molto cortese -,</l>
     <l n="192">e del caval per aiutarlo scese.</l>
    </lg>
    <lg n="25">
     <l n="193">Rinaldo tien Baiardo per la briglia</l>
     <l n="194">e Dodon piglia questo vecchio antico.</l>
     <l n="195">Baiardo allor mostrò gran maraviglia</l>
     <l n="196">e 'l vecchio schifa come suo nimico.</l>
     <l n="197">Rinaldo strette le redine piglia,</l>
     <l n="198">e Dodon pure aiuta come amico.</l>
     <l n="199">Baiardo allor più le redine scuote</l>
     <l n="200">ed or col capo or co' calci percuote.</l>
    </lg>
    <lg n="26">
     <l n="201">Ma poi che pur si lasciò cavalcare,</l>
     <l n="202">quel vecchierel come e' fussi una foglia</l>
     <l n="203">teneal a briglia e faceval tremare:</l>
     <l n="204">poi correr lo facea contra sua voglia.</l>
     <l n="205">Disse Rinaldo a Dodon: - Che ti pare?</l>
     <l n="206">Io dubito che mal non ce ne coglia:</l>
     <l n="207">il vecchio corre, e non mi pare or lasso,</l>
     <l n="208">che non parea da dovere ir di passo.</l>
    </lg>
    <lg n="27">
     <l n="209">Dismonta, o Ulivier, di Vegliantino. -</l>
     <l n="210">Ulivieri scendeva da cavallo.</l>
     <l n="211">Rinaldo dietro pigliava il camino</l>
     <l n="212">a questo vecchio, e comincia a sgridallo:</l>
     <l n="213">- Aspetta, tu ti fuggi, can meschino,</l>
     <l n="214">sì che tu credi in tal modo ruballo. -</l>
     <l n="215">Ma nulla par che con quel vecchio avanzi,</l>
     <l n="216">che sempre più gli spariva dinanzi.</l>
    </lg>
    <lg n="28">
     <l n="217">E Vegliantin sudava per l'affanno</l>
     <l n="218">e va pel bosco che pare uno strale.</l>
     <l n="219">Disse Rinaldo: "Vedrai bello inganno,</l>
     <l n="220">ché questo vecchio par che metta l'ale;</l>
     <l n="221">io fui pur matto, ed aròmene il danno";</l>
     <l n="222">e chiama e grida, ma poco gli vale:</l>
     <l n="223">colui correva come un leopardo,</l>
     <l n="224">anzi più forte, s'egli avea Baiardo.</l>
    </lg>
    <lg n="29">
     <l n="225">Ma po' ch'egli ebbe a suo modo beffato</l>
     <l n="226">Rinaldo, alfin se gli para davante,</l>
     <l n="227">e in su 'n un passo del bosco ha aspettato.</l>
     <l n="228">Vegliantin tanto mostrava le piante</l>
     <l n="229">che lo giugneva, e Rinaldo è infocato.</l>
     <l n="230">Disse Malgigi: - Che farai, brigante? -</l>
     <l n="231">Quando Rinaldo sentiva dir questo,</l>
     <l n="232">lo riconobbe alla favella presto;</l>
    </lg>
    <lg n="30">
     <l n="233">e disse: - Tu fai pur l'usanza antica:</l>
     <l n="234">tu m'hai fatto pensar di strane cose</l>
     <l n="235">e dato a Vegliantin molta fatica. -</l>
     <l n="236">Allor Malgigi in tal modo rispose:</l>
     <l n="237">- Tu non sai ancora, innanzi ch'io tel dica,</l>
     <l n="238">di questo testo, Rinaldo, le chiose. -</l>
     <l n="239">Dodone in questo e 'l marchese giugnevano</l>
     <l n="240">e Malagigi lor ricognoscevano.</l>
    </lg>
    <lg n="31">
     <l n="241">Gran festa fecion tutti a Malagigi</l>
     <l n="242">d'averlo in luogo trovato sì strano.</l>
     <l n="243">Disse Malgigi: - Io parti' da Parigi,</l>
     <l n="244">e feci l'arte un giorno a Montalbano;</l>
     <l n="245">volli saper tutti i vostri vestigi:</l>
     <l n="246">vidi savate in paese lontano</l>
     <l n="247">e che portato avate assai periglio,</l>
     <l n="248">e bisognava ed aiuto e consiglio.</l>
    </lg>
    <lg n="32">
     <l n="249">Per questa selva ove condotti siete</l>
     <l n="250">non troverresti da mangiar né bere,</l>
     <l n="251">e sanza me campati non sarete:</l>
     <l n="252">di questa barba vi conviene avere,</l>
     <l n="253">che vi torrà e la fame e la sete;</l>
     <l n="254">vuolsene in bocca alle volte tenere. -</l>
     <l n="255">E dètte loro un'erba e disse: - Questa</l>
     <l n="256">usate insino al fin della foresta. -</l>
    </lg>
    <lg n="33">
     <l n="257">Mangiaron tutti quanti volentieri</l>
     <l n="258">dell'erba che Malgigi aveva detto,</l>
     <l n="259">e missonne poi in bocca anco a' destrieri,</l>
     <l n="260">ch'era ciascun dalla sete costretto.</l>
     <l n="261">Disse Malgigi: - Per questi sentieri</l>
     <l n="262">serbatene, vi dico, per rispetto;</l>
     <l n="263">e destrier sempre troverran dell'erba,</l>
     <l n="264">ma questa per la sete si riserba.</l>
    </lg>
    <lg n="34">
     <l n="265">Non vi bisogna d'altro dubitare.</l>
     <l n="266">Con Manfredonio è il roman sanatore</l>
     <l n="267">Orlando, e presto il potrete trovare. -</l>
     <l n="268">E dette molte cose, un corridore</l>
     <l n="269">sùbito fece per arte formare,</l>
     <l n="270">tanto ch'ognun gli veniva terrore:</l>
     <l n="271">ché mentre ragionare altro voliéno,</l>
     <l n="272">apparì quivi bianco un palafreno.</l>
    </lg>
    <lg n="35">
     <l n="273">Disse Malgigi: - Caro mio fratello,</l>
     <l n="274">tò'ti Baiardo tuo, ch'io son fornito. -</l>
     <l n="275">Rinaldo guarda quel caval sì bello</l>
     <l n="276">e dicea: - Questo fatto come è ito? -</l>
     <l n="277">Malgigi presto montò sopra quello</l>
     <l n="278">e fu da lor come strale sparito;</l>
     <l n="279">a tutti prima toccava la mano,</l>
     <l n="280">e ritornò in tre giorni a Montalbano.</l>
    </lg>
    <lg n="36">
     <l n="281">Dumila miglia al nostro modo o piùe</l>
     <l n="282">era da Montalban, si truova scritto,</l>
     <l n="283">dal luogo dove accomiatato fue.</l>
     <l n="284">Rinaldo el suo fratel lasciava afflitto,</l>
     <l n="285">e molte volte ha chiamato Gesùe</l>
     <l n="286">che lo conduca per sentier diritto.</l>
     <l n="287">E già sei giorni cavalcato avia</l>
     <l n="288">drieto al lion, che mostra lor la via.</l>
    </lg>
    <lg n="37">
     <l n="289">Il sesto dì questo baron gagliardo</l>
     <l n="290">in uno oscuro bosco è capitato.</l>
     <l n="291">Sente in un punto fermarsi Baiardo;</l>
     <l n="292">vede il lion che 'l pelo avea arricciato</l>
     <l n="293">e che faceva molto fero sguardo;</l>
     <l n="294">e Vegliantin parea tutto aombrato;</l>
     <l n="295">e 'l caval di Dodon volea fuggire</l>
     <l n="296">e raspa e soffia e comincia annitrire.</l>
    </lg>
    <lg n="38">
     <l n="297">Disse Rinaldo: - O Iddio, che sarà questo?</l>
     <l n="298">Questi cavalli han veduta qualche ombra. -</l>
     <l n="299">Intanto un gran romor si sente presto,</l>
     <l n="300">che le lor mente di paura ingombra:</l>
     <l n="301">ecco apparire un uom molto foresto</l>
     <l n="302">correndo, e 'l bosco attraversava e sgombra;</l>
     <l n="303">e fece a tutti una vecchia paura,</l>
     <l n="304">ché mai si vide più sozza figura.</l>
    </lg>
    <lg n="39">
     <l n="305">Egli avea il capo che parea d'un orso,</l>
     <l n="306">piloso e fiero, e' denti come zanne,</l>
     <l n="307">da spiccar netto d'ogni pietra un morso;</l>
     <l n="308">la lingua tutta scagliosa e le canne;</l>
     <l n="309">un occhio avea nel petto a mezzo il torso,</l>
     <l n="310">ch'era di fuoco e largo ben due spanne;</l>
     <l n="311">la barba tutta arricciata e' capegli,</l>
     <l n="312">gli orecchi parean d'asino a vedegli;</l>
    </lg>
    <lg n="40">
     <l n="313">le braccia lunghe, setolute e strane,</l>
     <l n="314">e 'l petto e 'l corpo piloso era tutto;</l>
     <l n="315">avea gli unghion ne' piedi e nelle mane,</l>
     <l n="316">ché non portava i zoccol per l'asciutto,</l>
     <l n="317">ma ignudo e scalzo abbaia com'un cane:</l>
     <l n="318">mai non si vide un mostro così brutto;</l>
     <l n="319">e in man portava un gran baston di sorbo</l>
     <l n="320">tutto arsicciato, nero come un corbo.</l>
    </lg>
    <lg n="41">
     <l n="321">Questo una buca sotterra avea fatto,</l>
     <l n="322">e sopra quella forato un gran masso:</l>
     <l n="323">quivi si stava e nascondeva, il matto;</l>
     <l n="324">verso la strada avea forato il sasso,</l>
     <l n="325">e per un bucolin traea di piatto</l>
     <l n="326">e molta gente saettava al passo:</l>
     <l n="327">facea degli uomin micidial governo,</l>
     <l n="328">e chiamato era il mostro da l'inferno.</l>
    </lg>
    <lg n="42">
     <l n="329">Rinaldo, quando apparir lo vedia,</l>
     <l n="330">diceva a Ulivieri: - Hai tu veduto</l>
     <l n="331">costui, che certo la versiera fia? -</l>
     <l n="332">Disse Ulivieri: - Iddio ci sia in aiuto!</l>
     <l n="333">Credo più tosto sia la Befanìa</l>
     <l n="334">o Belzebù che ci sarà venuto. -</l>
     <l n="335">Guardava il petto e la terribil faccia</l>
     <l n="336">e 'l baston lungo più di dieci braccia.</l>
    </lg>
    <lg n="43">
     <l n="337">Questo animal venìa gridando forte,</l>
     <l n="338">e come l'orso adirato co' cani,</l>
     <l n="339">ispezza i rami e' pruni e le ritorte</l>
     <l n="340">con quel baston, co' piedi e colle mani.</l>
     <l n="341">Disse Dodon: - Sare' questa la Morte</l>
     <l n="342">che ci assalissi in questi boschi strani?</l>
     <l n="343">Se tu ragguardi, Rinaldo, i vestigi,</l>
     <l n="344">de' compagnon mi par di Malagigi. -</l>
    </lg>
    <lg n="44">
     <l n="345">Disse Rinaldo: - Non temer, Dodone:</l>
     <l n="346">se fussi ben la Morte o 'l Trentamila,</l>
     <l n="347">lascial venire a me questo ghiottone,</l>
     <l n="348">ch'a peggior tela ho stracciate le fila. -</l>
     <l n="349">Intanto quella bestia alza il bastone</l>
     <l n="350">e inverso di Rinaldo si difila.</l>
     <l n="351">Rinaldo punse Baiardo in su' fianchi</l>
     <l n="352">acciò che 'l suo disegno a colui manchi.</l>
    </lg>
    <lg n="45">
     <l n="353">Dallato si scagliò come un cervietto:</l>
     <l n="354">giunse la mazza e dètte il colpo in fallo.</l>
     <l n="355">Rinaldo intanto si misse in assetto:</l>
     <l n="356">corsegli addosso presto col cavallo,</l>
     <l n="357">dèttegli un urto e colselo nel petto,</l>
     <l n="358">per modo che sozzopra fe' cascallo;</l>
     <l n="359">e nel cader questo animale strano</l>
     <l n="360">forte abbaiava come un cane alano.</l>
    </lg>
    <lg n="46">
     <l n="361">Dodon, che vide quel diavol cadere,</l>
     <l n="362">diceva a Ulivier: - Corriàgli addosso</l>
     <l n="363">acciò che non si lievi da giacere. -</l>
     <l n="364">Disse Rinaldo: - Ignun non si sia mosso:</l>
     <l n="365">tìrati addrieto e statevi a vedere</l>
     <l n="366">ch'io non sono uso mai d'esser riscosso. -</l>
     <l n="367">In questo l'uom salvatico si rizza</l>
     <l n="368">col sorbo, pien di furore e di stizza;</l>
    </lg>
    <lg n="47">
     <l n="369">e scaricava un colpo in sulla testa</l>
     <l n="370">per modo tal che, se giugnea Rinaldo,</l>
     <l n="371">e' gli bastava solamente questa,</l>
     <l n="372">e non sentia mai più freddo né caldo.</l>
     <l n="373">Rinaldo non aspetta la richiesta,</l>
     <l n="374">ché come argento vivo stava saldo:</l>
     <l n="375">or qua or là facea saltar Baiardo,</l>
     <l n="376">avendo sempre al protino riguardo.</l>
    </lg>
    <lg n="48">
     <l n="377">Pareva un lioncin quand'egli scherza,</l>
     <l n="378">che salta in qua e in là destro e leggieri;</l>
     <l n="379">alcuna volta menava la ferza,</l>
     <l n="380">poi risaltava che pare un levrieri.</l>
     <l n="381">Era già l'ora passata di terza,</l>
     <l n="382">e pur Dodon dicea con Ulivieri:</l>
     <l n="383">- Io temo sol Rinaldo non si stracchi,</l>
     <l n="384">tanto ch'un tratto quel baston l'ammacchi. -</l>
    </lg>
    <lg n="49">
     <l n="385">Colui non par che si curi un pistacchio</l>
     <l n="386">perché Frusberta gli levi del pelo,</l>
     <l n="387">e pure attende a scaricare il bacchio;</l>
     <l n="388">e la spada del prenze torna al cielo.</l>
     <l n="389">Misericordia! di questo batacchio</l>
     <l n="390">aiuta, Iddio, chi crede nel Vangelo!</l>
     <l n="391">Quel baston pare un albero di nave,</l>
     <l n="392">arsiccio, duro e nocchieruto e grave.</l>
    </lg>
    <lg n="50">
     <l n="393">Avean già combattuto insino a nona</l>
     <l n="394">Rinaldo e quel diavolo incantato:</l>
     <l n="395">Rinaldo gli ha frappata la persona</l>
     <l n="396">e molto sangue in terra avea gittato,</l>
     <l n="397">e tuttavia con Frusberta lo suona.</l>
     <l n="398">Un tratto quel baston è giù calato;</l>
     <l n="399">Rinaldo per disgrazia gli era sotto</l>
     <l n="400">e non poteva fuggir questo botto:</l>
    </lg>
    <lg n="51">
     <l n="401">attraversò la spada per coprire</l>
     <l n="402">il capo, ché del colpo ebbe riprezzo;</l>
     <l n="403">giunse il bastone: or qui volle alcun dire</l>
     <l n="404">già che Rinaldo gliel tagliò sol mezzo,</l>
     <l n="405">ma poi si ruppe il resto nel colpire;</l>
     <l n="406">chi dice che di netto il mandò al rezzo;</l>
     <l n="407">donde e' s'è fatta gran disputazione</l>
     <l n="408">come quel fatto andassi del bastone;</l>
    </lg>
    <lg n="52">
     <l n="409">ma questo a giudicar vuol buon gramatico</l>
     <l n="410">s'egli tagliò tutta o mezza la mazza.</l>
     <l n="411">Quel maladetto e ruvido e salvatico</l>
     <l n="412">ed aspro più che 'l sorbo che e' diguazza</l>
     <l n="413">arrandellò quel tronco come pratico:</l>
     <l n="414">dètte a Rinaldo una percossa pazza,</l>
     <l n="415">tanto che cadde, e dipoi si fuggìa.</l>
     <l n="416">Ma Ulivier lo segue tuttavia.</l>
    </lg>
    <lg n="53">
     <l n="417">Trasse la spada, che par che riluca</l>
     <l n="418">più che non fece mai raggio di stella,</l>
     <l n="419">acciò che 'l cuoio con essa gli sdruca.</l>
     <l n="420">Questa fera bestial, crudele e fella</l>
     <l n="421">si fuggì come il tasso nella buca.</l>
     <l n="422">Ulivier si rimase in su la sella</l>
     <l n="423">e ritornossi dove era caduto</l>
     <l n="424">Rinaldo, che già s'era riavuto.</l>
    </lg>
    <lg n="54">
     <l n="425">Disse Rinaldo: - Vedes' tu mai tordo</l>
     <l n="426">ch'avessi, come ebb'io, della ramata?</l>
     <l n="427">Costui pensò di guarirmi del sordo,</l>
     <l n="428">se fussi riuscito la pensata. -</l>
     <l n="429">Disse Dodon: - Quand'io me ne ricordo,</l>
     <l n="430">io triemo ancor di quella randellata.</l>
     <l n="431">Che hai tu fatto di lui, Ulivieri?</l>
     <l n="432">Tu gli corresti drieto col destrieri. -</l>
    </lg>
    <lg n="55">
     <l n="433">Disse Ulivieri: - Egli è nato di granchi:</l>
     <l n="434">egli entrò in una buca sotto un masso</l>
     <l n="435">mentre ch'io gli ero colla spada a' fianchi,</l>
     <l n="436">o e' si tornò in inferno a Satanasso. -</l>
     <l n="437">Intanto colui par ch'un arco branchi</l>
     <l n="438">ed uno stral cavò d'un suo turcasso,</l>
     <l n="439">avvelenato, e fessi al bucolino</l>
     <l n="440">e trasse, e dètte in un piè a Vegliantino;</l>
    </lg>
    <lg n="56">
     <l n="441">e se non fussi che giunse al calcagno</l>
     <l n="442">quanto poté più basso, all'unghia morta,</l>
     <l n="443">non bisognava medico né bagno.</l>
     <l n="444">Disse Rinaldo: - In pace te la porta:</l>
     <l n="445">co' pazzi sempre fu poco guadagno.</l>
     <l n="446">Il mio lion non ci fa buona scorta. -</l>
     <l n="447">Poi, non veggendo ond'egli avessi tratto,</l>
     <l n="448">ognun restava come stupefatto.</l>
    </lg>
    <lg n="57">
     <l n="449">Disse Rinaldo: - A quel sasso mi mena,</l>
     <l n="450">Ulivier, dove tu il vedesti entrare.</l>
     <l n="451">Veggiam se questa bestia da catena</l>
     <l n="452">si potessi alla trappola pigliare;</l>
     <l n="453">ch'io so ch'io gli darò le frutte a cena,</l>
     <l n="454">s'io lo dovessi col fuoco sbucare. -</l>
     <l n="455">Salì sopra Baiardo, e insieme andorno;</l>
     <l n="456">e come al monimento funno intorno,</l>
    </lg>
    <lg n="58">
     <l n="457">colui ch'è dentro assetta lo scoppietto</l>
     <l n="458">e stava al bucolin quivi alla posta:</l>
     <l n="459">trasse uno strale a Rinaldo nel petto</l>
     <l n="460">che si pensò di passargli ogni costa;</l>
     <l n="461">ma la corazza a ogni cosa ha retto.</l>
     <l n="462">Rinaldo allor dalla buca si scosta</l>
     <l n="463">e disse: - Costì ancor non se' sicuro</l>
     <l n="464">se 'l sasso più che porfir fussi duro:</l>
    </lg>
    <lg n="59">
     <l n="465">poi che tu m'hai saettato, ribaldo,</l>
     <l n="466">e randellato, che mai più non fue</l>
     <l n="467">gittato in terra in tal modo Rinaldo,</l>
     <l n="468">io ti gastigherò, pel mio Gesùe. -</l>
     <l n="469">E così tutto di tempesta caldo</l>
     <l n="470">con ambo man Frusberta alzava sùe:</l>
     <l n="471">rizzossi in sulle staffe, e 'l brando striscia,</l>
     <l n="472">che lo facea fischiar come una biscia,</l>
    </lg>
    <lg n="60">
     <l n="473">tanto che l'aria e la terra rimbomba</l>
     <l n="474">e si sentiva un suon fioco e interrotto</l>
     <l n="475">come quando esce il sasso della fromba:</l>
     <l n="476">are' quel colpo ogni adamante rotto;</l>
     <l n="477">giunse in sul masso sopra della tomba</l>
     <l n="478">e féssel tutto come un cacio cotto;</l>
     <l n="479">partì il cervello e 'l capo e 'nsino al piede</l>
     <l n="480">al crudel mostro; e sciocco è chi nol crede.</l>
    </lg>
    <lg n="61">
     <l n="481">Le schegge di quel sasso a mille a mille</l>
     <l n="482">balzorno in qua ed in là, come è usanza,</l>
     <l n="483">e tutta l'aria s'empié di faville.</l>
     <l n="484">Disse Dodone: - O Dio, tanta possanza</l>
     <l n="485">non ebbe Ettorre o quel famoso Achille</l>
     <l n="486">quanto ha costui, ch'ogni lor forza avanza. -</l>
     <l n="487">La spada un braccio sotterra ficcossi,</l>
     <l n="488">e Baiardo pel colpo inginocchiossi.</l>
    </lg>
    <lg n="62">
     <l n="489">A gran fatica poté poi ritrarre</l>
     <l n="490">Rinaldo, tanto fitta era, la spada,</l>
     <l n="491">e disse: - Tu credevi che le sbarre</l>
     <l n="492">non ti tenessin, mascalzon di strada!</l>
     <l n="493">Chi si diletta di truffe e di giarre</l>
     <l n="494">così convien che finalmente vada:</l>
     <l n="495">de' tuoi peccati penitenzia hai fatta.</l>
     <l n="496">Così fo sempre a ogni bestia matta. -</l>
    </lg>
    <lg n="63">
     <l n="497">Dodon guardava nella buca e vede</l>
     <l n="498">tutto fesso per lato quel ghiottone</l>
     <l n="499">dal capo insin giù per le gambe al piede,</l>
     <l n="500">e stupì tutto per ammirazione</l>
     <l n="501">dicendo: - Iddio, de' tuoi servi hai merzede!</l>
     <l n="502">Questo stato non è sanza cagione:</l>
     <l n="503">a qualche fine tal segno hai dimostro,</l>
     <l n="504">acciò che a molti essemplo sia quel mostro. -</l>
    </lg>
    <lg n="64">
     <l n="505">Poi colla punta della spada scrisse:</l>
     <l n="506">"Nel tal tempo il signor di Montalbano</l>
     <l n="507">ci arrivò a caso", ed ogni cosa disse,</l>
     <l n="508">come in quel sasso stava un uomo strano,</l>
     <l n="509">e come tutto Rinaldo il partisse;</l>
     <l n="510">ed èvvi ancora scritto di sua mano</l>
     <l n="511">le letter colla punta della spada;</l>
     <l n="512">e puossi ancor veder sopra la strada.</l>
    </lg>
    <lg n="65">
     <l n="513">E chiamasi la selva da l'inferno:</l>
     <l n="514">chi vuole andare al monte Sinaì</l>
     <l n="515">vi passa, quando e' va che sia di verno,</l>
     <l n="516">per non passare il fiume Balaì;</l>
     <l n="517">e leggesi quel diavol dello inferno,</l>
     <l n="518">come Rinaldo quivi lo partì;</l>
     <l n="519">e vedesi ancor l'ossa drento al fesso</l>
     <l n="520">e sèntivisi urlar la notte spesso.</l>
    </lg>
    <lg n="66">
     <l n="521">Poi si partirno; e il lion, come e' suole,</l>
     <l n="522">sempre la strada mostrava a costoro.</l>
     <l n="523">Era di notte: Rinaldo non vuole</l>
     <l n="524">che per le selve si facci dimoro,</l>
     <l n="525">tal ch'Ulivieri e Dodon se ne duole,</l>
     <l n="526">ché cavalcare a stracca è lor martoro.</l>
     <l n="527">Tutta la notte con sospetto andorno,</l>
     <l n="528">insin che in oriente vidon giorno.</l>
    </lg>
    <lg n="67">
     <l n="529">Come e' fu fuor dell'occeàno Apollo,</l>
     <l n="530">si ritrovoron sopra a un poggetto;</l>
     <l n="531">questo passorno, e poi più là un collo</l>
     <l n="532">d'un altro monte ch'era al dirimpetto;</l>
     <l n="533">e poi ch'a questo dato ebbono il crollo,</l>
     <l n="534">vidono un pian con un certo fiumetto,</l>
     <l n="535">trabacche e padiglioni e loggiamenti</l>
     <l n="536">e cavalieri armati e varie genti.</l>
    </lg>
    <lg n="68">
     <l n="537">Quivi era Manfredonio innamorato,</l>
     <l n="538">che lo facea morir Merediana,</l>
     <l n="539">con tutto quanto il populo attendato.</l>
     <l n="540">E la fanciulla al suo parer villana</l>
     <l n="541">al re Corbante avea significato</l>
     <l n="542">ch'assediata è della gente pagana,</l>
     <l n="543">e come Manfredon si sforza e ingegna</l>
     <l n="544">tòrgli d'onor la sua famosa insegna;</l>
    </lg>
    <lg n="69">
     <l n="545">ed aspettava il guerrier del lione</l>
     <l n="546">che dovessi venirla a liberare;</l>
     <l n="547">e stava giorno e notte in orazione</l>
     <l n="548">e molti sacrifici facea fare,</l>
     <l n="549">pregando umilemente il lor Macone</l>
     <l n="550">che sua virginità debba servare;</l>
     <l n="551">com'io seguiterò nell'altro canto</l>
     <l n="552">colla virtù dello Spirito santo.</l>
    </lg>
   </lg>
  </body>
 </text>
</TEI>