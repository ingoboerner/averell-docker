<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOPRIMO</title>
    <author>Luigi Pulci</author>
   </titleStmt>
   <extent>
    <measure unit="stanza">133</measure>
    <measure unit="line">1064</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimoprimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOPRIMO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOPRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O santo pellican, che col tuo sangue</l>
     <l n="2">campasti noi dalla fera crudele,</l>
     <l n="3">dal suo velen come pestifero angue,</l>
     <l n="4">e poi gustasti l'aceto col fele,</l>
     <l n="5">tanto che la tua madre afflitta langue;</l>
     <l n="6">manda in mio aiuto l'arcangel Michele,</l>
     <l n="7">sì ch'io riporti di vittoria insegna</l>
     <l n="8">e seguir possa questa istoria degna.</l>
    </lg>
    <lg n="2">
     <l n="9">Gano scriveva a Carlo in questo modo:</l>
     <l n="10">"O Carlo imperador, che t'ho io fatto?</l>
     <l n="11">S'io non commissi inganno mai né frodo,</l>
     <l n="12">perché consenti tu ch'io stia di piatto?</l>
     <l n="13">S'io t'ho servito sempre, assai ne godo:</l>
     <l n="14">tu mostri essere ingrato a questo tratto,</l>
     <l n="15">e sanza udir le mie ragion, consenti</l>
     <l n="16">che' miei nimici sien di me contenti.</l>
    </lg>
    <lg n="3">
     <l n="17">Quel dì ch'io presi in Parigi la piazza,</l>
     <l n="18">che sapevo io chi drento era venuto,</l>
     <l n="19">o se pur v'era gente d'altra razza,</l>
     <l n="20">che ti paressi Orlando sconosciuto?</l>
     <l n="21">Per riparare a quella furia pazza</l>
     <l n="22">corsi alla piazza, e parvemi dovuto.</l>
     <l n="23">Che sapevo io se tu t'eri ingannato</l>
     <l n="24">o che nella città fussi trattato?</l>
    </lg>
    <lg n="4">
     <l n="25">Rinaldo non istette mai a udire</l>
     <l n="26">le mie ragioni, ma furiando forte</l>
     <l n="27">mi minacciava di farmi morire:</l>
     <l n="28">io mi fuggi', temendo della morte.</l>
     <l n="29">Tu ti stai in festa, ed io con gran martìre;</l>
     <l n="30">e tanto tempo è pur ch'io fui in tua corte</l>
     <l n="31">de' tuoi baroni e del tuo gran consilio:</l>
     <l n="32">or m'hai scacciato e mandato in essilio".</l>
    </lg>
    <lg n="5">
     <l n="33">Carlo lesse la lettera piangendo,</l>
     <l n="34">però che molto Ganellone amava;</l>
     <l n="35">ed ogni cosa per fermo tenendo</l>
     <l n="36">ch'e' gli scriveva, indrieto rimandava</l>
     <l n="37">dicendo: "Il tuo partir, Gan, non commendo</l>
     <l n="38">e la distanzia tua troppo mi grava.</l>
     <l n="39">Torna a tua posta e come caro amico</l>
     <l n="40">come stato mi se' pel tempo antico".</l>
    </lg>
    <lg n="6">
     <l n="41">Gan ritornò, come scriveva Carlo.</l>
     <l n="42">Carlo lo vide molto volentieri</l>
     <l n="43">e corse, come e' lo vide, abbracciarlo:</l>
     <l n="44">- Ben sia tornato il mio Gan da Pontieri. -</l>
     <l n="45">Gan come Giuda in fronte usa baciarlo.</l>
     <l n="46">Dicea Rinaldo al marchese Ulivieri:</l>
     <l n="47">- Vedi che Carlo consente ch'e' torni,</l>
     <l n="48">e ritornianci pur ne' primi giorni.</l>
    </lg>
    <lg n="7">
     <l n="49">Io vo' che 'l capo Carlo Man mi tagli</l>
     <l n="50">se non è quel ch'a Caradoro ha scritto</l>
     <l n="51">e che lo 'mbasciador fece mandàgli:</l>
     <l n="52">non so come guardar lo può diritto.</l>
     <l n="53">Ma metter lo potria in tanti travagli</l>
     <l n="54">che qualche volta piangerà poi afflitto. -</l>
     <l n="55">Così pareva al marchese ed Orlando;</l>
     <l n="56">tutta la corte ne vien mormorando.</l>
    </lg>
    <lg n="8">
     <l n="57">Ma come avvien che sempre la Fortuna</l>
     <l n="58">si diletta veder diverse cose,</l>
     <l n="59">e sempre volge come fa la luna,</l>
     <l n="60">mentre che Carlo par così si pòse</l>
     <l n="61">sanza più dubitar di cosa alcuna,</l>
     <l n="62">ma sanza spine godersi le rose,</l>
     <l n="63">ed ogni dì fa giostre e torniamenti,</l>
     <l n="64">e tutti i suoi baron vede contenti;</l>
    </lg>
    <lg n="9">
     <l n="65">un giorno a scacchi Ulivier borgognone</l>
     <l n="66">in una loggia con Rinaldo giuoca;</l>
     <l n="67">vennono insieme, giucando, a quistione;</l>
     <l n="68">e tanto ognun di parole rinfuoca</l>
     <l n="69">ch'Ulivier disse a Rinaldo d'Amone:</l>
     <l n="70">- Tu hai talvolta men cervel ch'un'oca,</l>
     <l n="71">e col gridar difendi sempre il torto.</l>
     <l n="72">Non so se m'hai per tuo ragazzo scorto. -</l>
    </lg>
    <lg n="10">
     <l n="73">Rinaldo rispondea: - Tu credi forse,</l>
     <l n="74">perché presente è qui Merediana,</l>
     <l n="75">ch'io ti riguardi? - E tanto ognun trascorse</l>
     <l n="76">d'una parola in un'altra villana,</l>
     <l n="77">che Ulivieri il pugno innanzi porse:</l>
     <l n="78">la damigella gli prese la mana;</l>
     <l n="79">Rinaldo si rizzò subitamente.</l>
     <l n="80">Ma Ulivier non aspettò niente:</l>
    </lg>
    <lg n="11">
     <l n="81">sùbito corse per la sua armadura;</l>
     <l n="82">torna a Rinaldo e trasse fuori il brando:</l>
     <l n="83">Rinaldo non l'aveva alla cintura,</l>
     <l n="84">ma in questo mezzo si cacciava Orlando.</l>
     <l n="85">Merediana triema di paura;</l>
     <l n="86">Carlo Rinaldo venìa minacciando:</l>
     <l n="87">- Ogni dì metti la corte a romore,</l>
     <l n="88">e 'l torto hai sempre, e fa'mi poco onore. -</l>
    </lg>
    <lg n="12">
     <l n="89">Rinaldo, ch'era tutto infuriato,</l>
     <l n="90">rispose a Carlo Magno: - Tu ne menti,</l>
     <l n="91">ché 'l torto ha egli ed hammi minacciato. -</l>
     <l n="92">Carlo gridava a tutte le sue genti:</l>
     <l n="93">- Fate che presto costui sia pigliato,</l>
     <l n="94">se non che tutti farò mal contenti! -</l>
     <l n="95">Dicea Rinaldo: - Ignun non mi s'accosti,</l>
     <l n="96">ché gli parrà che le mosche gli arrosti! -</l>
    </lg>
    <lg n="13">
     <l n="97">Orlando vide il cugino a mal porto,</l>
     <l n="98">e così disse: - Piglia tuo partito:</l>
     <l n="99">vattene a Montalban per mio conforto,</l>
     <l n="100">ch'io veggo Carlo troppo insuperbito,</l>
     <l n="101">sanza voler saper chi s'abbi il torto. -</l>
     <l n="102">Rinaldo s'è prestamente fuggito;</l>
     <l n="103">tolse Baiardo ed ubbidiva Orlando,</l>
     <l n="104">e inverso Montalban va cavalcando.</l>
    </lg>
    <lg n="14">
     <l n="105">Carlo si dolfe con Orlando molto</l>
     <l n="106">perché l'avea così fatto fuggire,</l>
     <l n="107">dicendo: - Il traditor dove m'ha còlto,</l>
     <l n="108">che per la gola ogni dì m'ha a smentire?</l>
     <l n="109">Io l'ho a trattare un giorno come stolto. -</l>
     <l n="110">Sùbito fece il consiglio venire</l>
     <l n="111">e disse in brieve e soluta orazione</l>
     <l n="112">quel che far debba del figliuol d'Amone.</l>
    </lg>
    <lg n="15">
     <l n="113">Diceva Orlando: - A mio modo farai:</l>
     <l n="114">lasciagli un poco uscir questa arroganza,</l>
     <l n="115">ed altra volta ginocchion l'arai</l>
     <l n="116">e faren che ti chiegga perdonanza. -</l>
     <l n="117">Carlo rispose: - Ciò non farò mai,</l>
     <l n="118">che di smentirmi più pigli baldanza:</l>
     <l n="119">io vo' perseguitarlo insino a morte,</l>
     <l n="120">né mai più intendo tenerlo in mia corte. -</l>
    </lg>
    <lg n="16">
     <l n="121">Namo alla fine dètte il suo consiglio,</l>
     <l n="122">che si dovessi di corte sbandire,</l>
     <l n="123">acciò che non seguisse altro periglio,</l>
     <l n="124">ché qualche mal ne potrebbe seguire;</l>
     <l n="125">e dicea: - Tutto il popolo è in bisbiglio</l>
     <l n="126">ch'altra gente pagana dèe venire,</l>
     <l n="127">e forse potria farne novitade,</l>
     <l n="128">ché molto amato è pur nella cittade. -</l>
    </lg>
    <lg n="17">
     <l n="129">Astolfo non volea che si sbandisse,</l>
     <l n="130">ma che gli fussi in tutto perdonato;</l>
     <l n="131">ma Ulivieri incontro ' Astolfo disse,</l>
     <l n="132">tanto che molto di ciò fu sdegnato;</l>
     <l n="133">e Carlo comandò che si seguisse</l>
     <l n="134">il bando, come Namo ha consigliato.</l>
     <l n="135">Gano avea detto solo una parola:</l>
     <l n="136">- Se t'ha smentito, impiccal per la gola. -</l>
    </lg>
    <lg n="18">
     <l n="137">Poi che più Astolfo non vide rimedio,</l>
     <l n="138">e che Rinaldo è sbandito da Carlo,</l>
     <l n="139">si dipartì sanza più stare a tedio:</l>
     <l n="140">a Montalban se n'andava avvisarlo</l>
     <l n="141">che consigliato s'era porgli assedio,</l>
     <l n="142">ed accordati poi di sbandeggiarlo;</l>
     <l n="143">e ciò ch'aveva detto a Carlo Mano</l>
     <l n="144">per suo consiglio il traditor di Gano.</l>
    </lg>
    <lg n="19">
     <l n="145">Rinaldo mille volte giurò a Dio</l>
     <l n="146">che ne farà vendetta qualche volta</l>
     <l n="147">di questo fraudolente, iniquo e rio,</l>
     <l n="148">se prima non gli fia la vita tolta;</l>
     <l n="149">e poi diceva: - Caro cugin mio,</l>
     <l n="150">so che tu m'ami, e pertanto m'ascolta:</l>
     <l n="151">io vo' che tutto il paese rubiamo</l>
     <l n="152">e che di mascalzon vita tegnamo;</l>
    </lg>
    <lg n="20">
     <l n="153">e se san Pier trovassimo a camino,</l>
     <l n="154">che sia spogliato e messo a fil di spada;</l>
     <l n="155">e Ricciardetto ancor sia malandrino. -</l>
     <l n="156">Rispose Astolfo: - Perché stiamo a bada?</l>
     <l n="157">Io spoglierò Otton per un quattrino.</l>
     <l n="158">Doman si vuol che s'assalti la strada:</l>
     <l n="159">non si rispiarmi parente o compagno,</l>
     <l n="160">e poi si parta il bottino e 'l guadagno.</l>
    </lg>
    <lg n="21">
     <l n="161">Se vi passassi con sua compagnia</l>
     <l n="162">sant'Orsola con l'agnol Gabriello</l>
     <l n="163">che annunziò la Virgine Maria,</l>
     <l n="164">che sia spogliato e toltogli il mantello! -</l>
     <l n="165">Dicea Rinaldo: - Per la fede mia,</l>
     <l n="166">che Dio ti ci ha mandato, car fratello:</l>
     <l n="167">troppo mi piaci, e savio or ti conosco.</l>
     <l n="168">Parmi mill'anni che noi siàn nel bosco. -</l>
    </lg>
    <lg n="22">
     <l n="169">Quivi era Malagigi, e confermava</l>
     <l n="170">che si dovessi far come egli ha detto.</l>
     <l n="171">Rinaldo gente strana raunava:</l>
     <l n="172">se sa sbandito ignun, gli dà ricetto;</l>
     <l n="173">gente ch'ognun le forche meritava</l>
     <l n="174">a Montalban rimetteva in assetto,</l>
     <l n="175">donava panni e facea buone spese;</l>
     <l n="176">tanto che assai ne raunò in un mese.</l>
    </lg>
    <lg n="23">
     <l n="177">Tutto il paese teneva in paura;</l>
     <l n="178">ogni dì si sentia qualche spavento:</l>
     <l n="179">- Il tal fu morto in una selva scura,</l>
     <l n="180">e tolto venti bisanti. - Al tal cento</l>
     <l n="181">insin presso a Parigi in su le mura. -</l>
     <l n="182">Non domandar se Gano era contento,</l>
     <l n="183">acciò che Carlo più s'inanimassi,</l>
     <l n="184">tanto che a campo a Montalbano andassi.</l>
    </lg>
    <lg n="24">
     <l n="185">E perché più s'accendessi Rinaldo,</l>
     <l n="186">diceva a Carlo un dì: - La corte nostra</l>
     <l n="187">par tutta in ozio per questo ribaldo</l>
     <l n="188">che co' ladroni alle strade si mostra.</l>
     <l n="189">Io sono in questo proposito saldo,</l>
     <l n="190">che si vorrebbe ordinare una giostra,</l>
     <l n="191">per sollazzar la corte e 'l popol prima,</l>
     <l n="192">e non mostrar far di Rinaldo stima. -</l>
    </lg>
    <lg n="25">
     <l n="193">Carlo gli piacque quel che Gan dicea,</l>
     <l n="194">e fe' per tutto Parigi bandire</l>
     <l n="195">come il tal dì la giostra si facea:</l>
     <l n="196">che chi volessi, potessi venire.</l>
     <l n="197">Tutta la corte piacer ne prendea.</l>
     <l n="198">Gan, per potere ogni cosa fornire</l>
     <l n="199">e per parere a ciò di miglior voglia,</l>
     <l n="200">in punto misse Grifon d'Altafoglia.</l>
    </lg>
    <lg n="26">
     <l n="201">Questo era della schiatta di Maganza.</l>
     <l n="202">Orlando s'era di corte partito.</l>
     <l n="203">Gan gli diceva: - O Grifon di possanza,</l>
     <l n="204">poi che non c'è Rinaldo, ch'è sbandito,</l>
     <l n="205">con tutti gli altri accettar dèi la danza,</l>
     <l n="206">ch'Orlando non si sa dove sia ito. -</l>
     <l n="207">Grifon rispose al suo degno signore:</l>
     <l n="208">- Io farò sì ch'io vi farò onore. -</l>
    </lg>
    <lg n="27">
     <l n="209">Venne la giostra e 'l tempo diputato;</l>
     <l n="210">ed ordinò lo 'mperador, per segno</l>
     <l n="211">d'onore a quel che l'arà meritato,</l>
     <l n="212">un bel carbonchio molto ricco e degno</l>
     <l n="213">che in un bel gambo d'oro era legato.</l>
     <l n="214">Fuvvi gran gente di tutto il suo regno,</l>
     <l n="215">e molta baronia viene alla giostra;</l>
     <l n="216">Grifone il primo in sul campo si mostra.</l>
    </lg>
    <lg n="28">
     <l n="217">- Rinaldo un giorno un suo falcon pascendo,</l>
     <l n="218">ecco venire il fratel Malagigi,</l>
     <l n="219">e come e' giunse, diceva ridendo:</l>
     <l n="220">- Non sai tu come e' si giostra a Parigi?</l>
     <l n="221">Che tu vi vadi in ogni modo intendo,</l>
     <l n="222">iscognosciuto, con istran vestigi,</l>
     <l n="223">ed una barba d'erba porterai</l>
     <l n="224">che cognosciuto da nessun sarai. -</l>
    </lg>
    <lg n="29">
     <l n="225">Tutto s'accese Rinaldo nel core,</l>
     <l n="226">e missesi di sùbito in assetto</l>
     <l n="227">di sopravveste, d'arme e corridore,</l>
     <l n="228">e disse: - Io intendo menar Ricciardetto</l>
     <l n="229">e d'Inghilterra il famoso signore.</l>
     <l n="230">Alardo rimarrà qui per rispetto. -</l>
     <l n="231">Missonsi in punto tutti, e l'altro giorno</l>
     <l n="232">iscognosciuti a Parigi n'andorno.</l>
    </lg>
    <lg n="30">
     <l n="233">E solean questi sempre per antico</l>
     <l n="234">dismontare alla casa di Gualtieri,</l>
     <l n="235">ovver di don Simon, lor caro amico:</l>
     <l n="236">a questa volta trovorno altro ostieri</l>
     <l n="237">fuor di Parigi, ch'era assai mendico:</l>
     <l n="238">quivi smontorno e missono i destrieri</l>
     <l n="239">per fuggire ogni tradimento reo;</l>
     <l n="240">e l'oste appellato è Bartolomeo.</l>
    </lg>
    <lg n="31">
     <l n="241">E poi Rinaldo Ricciardetto manda</l>
     <l n="242">in piazza per veder quel che faciéno.</l>
     <l n="243">Ricciardo aveva a traverso una banda</l>
     <l n="244">alla sua sopravvesta e al palafreno,</l>
     <l n="245">e in certa parte una gentil grillanda</l>
     <l n="246">di fior, che quasi il petto gli copriéno;</l>
     <l n="247">di bianco drappo era la sopravvesta,</l>
     <l n="248">a nessun mai più non veduta questa.</l>
    </lg>
    <lg n="32">
     <l n="249">Una grillanda aveva alla testiera</l>
     <l n="250">ed una in su la groppa del cavallo,</l>
     <l n="251">di varii fior, come è di primavera;</l>
     <l n="252">la coverta è di color tutto giallo.</l>
     <l n="253">Vide la giostra che cominciata era,</l>
     <l n="254">né poté far non entrassi nel ballo;</l>
     <l n="255">e 'l primo ch'egli scontra in terra ha spinto,</l>
     <l n="256">e poi il secondo e 'l terzo e 'l quarto e 'l quinto.</l>
    </lg>
    <lg n="33">
     <l n="257">Poi si partì e tornava al fratello,</l>
     <l n="258">e disse ciò che al campo aveva fatto.</l>
     <l n="259">Rinaldo, ch'era armato come quello,</l>
     <l n="260">e 'l duca Astolfo n'andaron di tratto;</l>
     <l n="261">e tutto il popol si ferma a vedello,</l>
     <l n="262">perché parea nell'armi molto adatto.</l>
     <l n="263">Ulivieri era già venuto al campo</l>
     <l n="264">e con la lancia menava gran vampo.</l>
    </lg>
    <lg n="34">
     <l n="265">Rinaldo, come giunse, al suo Baiardo</l>
     <l n="266">una fiancata dètte cogli sproni;</l>
     <l n="267">vennegli incontra il marchese gagliardo;</l>
     <l n="268">non si conoscon questi due baroni;</l>
     <l n="269">due colpi grandi sanza alcun riguardo</l>
     <l n="270">a mezzo il corso dèttonsi i campioni:</l>
     <l n="271">le lance in aria pel colpo ne vanno,</l>
     <l n="272">ma l'uno all'altro facea poco danno,</l>
    </lg>
    <lg n="35">
     <l n="273">salvo che ginocchion vanno i destrieri;</l>
     <l n="274">e nel cader l'elmetto si dilaccia</l>
     <l n="275">al valoroso marchese Ulivieri,</l>
     <l n="276">tanto che tutta scoperse la faccia.</l>
     <l n="277">Videl Rinaldo, e fece assai pensieri</l>
     <l n="278">di darli morte e fuggir via poi in caccia;</l>
     <l n="279">pur si ritenne per miglior partito.</l>
     <l n="280">Ulivier si rizzò tutto smarrito.</l>
    </lg>
    <lg n="36">
     <l n="281">Allor Rinaldo un'altra lancia prese</l>
     <l n="282">e rivoltossi col cavallo a tondo;</l>
     <l n="283">vide venire un certo Maganzese</l>
     <l n="284">che si chiamava per nome Frasmondo:</l>
     <l n="285">sopra lo scudo la lancia giù scese,</l>
     <l n="286">gittalo in terra, e poi gittò il secondo,</l>
     <l n="287">cioè Grifon, ch'avea molta possanza,</l>
     <l n="288">ch'era mandato da Gan di Maganza.</l>
    </lg>
    <lg n="37">
     <l n="289">Quivi combatte il signor d'Inghilterra,</l>
     <l n="290">ed or questo, or quell'altro manda al piano:</l>
     <l n="291">molti n'aveva cacciati per terra.</l>
     <l n="292">Rinaldo guarda se cognosce Gano:</l>
     <l n="293">videlo un tratto, e Baiardo disserra;</l>
     <l n="294">e come e' giunse al traditor villano,</l>
     <l n="295">per fargli il giuoco, se poteva, netto,</l>
     <l n="296">gli pose alla visiera dell'elmetto.</l>
    </lg>
    <lg n="38">
     <l n="297">Gan si scontorse tutto in su l'arcione;</l>
     <l n="298">la lancia si spezzò subitamente,</l>
     <l n="299">e 'l suo forte destrier Mattafellone</l>
     <l n="300">s'accosciò in terra, se Turpin non mente.</l>
     <l n="301">E come e' fu caduto Ganellone,</l>
     <l n="302">sùbito intorno gli fu molta gente</l>
     <l n="303">de' Maganzesi, e corsono aiutallo,</l>
     <l n="304">e rilevato fu sù col cavallo.</l>
    </lg>
    <lg n="39">
     <l n="305">Quanti ne scontra Rinaldo quel giorno,</l>
     <l n="306">tanti per terra par che ne trabocchi;</l>
     <l n="307">Alda la bella al cavaliere adorno</l>
     <l n="308">sempre teneva quel dì fiso gli occhi;</l>
     <l n="309">e quanti cavalier con lui giostrorno,</l>
     <l n="310">parvon le lance gambi di finocchi;</l>
     <l n="311">tanto che molto piacque a Gallerana,</l>
     <l n="312">ch'era con Alda e con Merediana.</l>
    </lg>
    <lg n="40">
     <l n="313">Fatta la giostra, fu dato l'onore</l>
     <l n="314">al buon Rinaldo, che lo meritava.</l>
     <l n="315">Alda la bella al baron di valore</l>
     <l n="316">un ricco diamante poi donava,</l>
     <l n="317">dicendo: - Questo porta per mio amore. -</l>
     <l n="318">E Gallerana un rubin suo gli dava,</l>
     <l n="319">tanto lor parve un cavalier possente.</l>
     <l n="320">Rinaldo gli accettò cortesemente.</l>
    </lg>
    <lg n="41">
     <l n="321">Tornossi all'oste di fuor della terra</l>
     <l n="322">Rinaldo con Astolfo e col fratello.</l>
     <l n="323">Gan, perché avuta vergogna avea in guerra,</l>
     <l n="324">vituperato, drento al suo cor fello</l>
     <l n="325">pensò di far con sua gente tal serra</l>
     <l n="326">al paladin ch'egli uccidessi quello,</l>
     <l n="327">acciò che tanti cavalier prestanti</l>
     <l n="328">d'aver vinti quel giorno non si vanti.</l>
    </lg>
    <lg n="42">
     <l n="329">Sùbito fuor di Parigi son corsi,</l>
     <l n="330">e giunti all'oste, Rinaldo trovaro,</l>
     <l n="331">e cominciorno co' graffi e co' morsi</l>
     <l n="332">a volerlo atterrar sanza riparo:</l>
     <l n="333">così con esso a battaglia appiccorsi,</l>
     <l n="334">tanto ch'Astolfo per forza pigliaro;</l>
     <l n="335">e con fatica Rinaldo è fuggito</l>
     <l n="336">con Ricciardetto che l'avea seguito.</l>
    </lg>
    <lg n="43">
     <l n="337">Gan fece ' Astolfo l'elmetto cavare</l>
     <l n="338">con intenzion di dargli poi la morte,</l>
     <l n="339">ma saper prima ben d'ogni suo affare</l>
     <l n="340">e del compagno suo ch'è tanto forte.</l>
     <l n="341">Come il cognobbe, cominciò a parlare:</l>
     <l n="342">- Tu se' quel traditor che nostra corte</l>
     <l n="343">vituperasti sempre e Carlo Mano,</l>
     <l n="344">e malandrin se' fatto a Montalbano!</l>
    </lg>
    <lg n="44">
     <l n="345">I tuoi peccati t'hanno pur condotto</l>
     <l n="346">dove tu merti, se tu guardi bene</l>
     <l n="347">alla tua vita, e pagherai lo scotto</l>
     <l n="348">di quel che hai fatto, con affanni e pene. -</l>
     <l n="349">Astolfo per dolor non facea motto.</l>
     <l n="350">Gan di Maganza a Parigi ne viene,</l>
     <l n="351">e giunto a Carlo tutto in volto lieto,</l>
     <l n="352">gli dètte Astolfo in sua man di segreto.</l>
    </lg>
    <lg n="45">
     <l n="353">Questo facea perché non abbi aiuto,</l>
     <l n="354">né per la via scoperto l'ha a persona,</l>
     <l n="355">acciò che non sia tolto o cognosciuto;</l>
     <l n="356">e dice: - O Carlo Magno, alta corona,</l>
     <l n="357">fallo impiccar, ché tu farai il dovuto:</l>
     <l n="358">alla sua vita mai fe' cosa buona;</l>
     <l n="359">se tu ragguardi, nel tempo passato</l>
     <l n="360">per mille vie le forche ha meritato. -</l>
    </lg>
    <lg n="46">
     <l n="361">Carlo lo fece mettere in prigione</l>
     <l n="362">per ordinar di farne aspra giustizia.</l>
     <l n="363">Mentre che questo ordinava Carlone,</l>
     <l n="364">e Gan tutto era acceso di letizia,</l>
     <l n="365">Rinaldo, ch'era pien di passione,</l>
     <l n="366">sentia d'Astolfo al cor molta tristizia,</l>
     <l n="367">e pensa pur come e possa aiutarlo,</l>
     <l n="368">ché dicea: "Carlo Man farà impiccarlo".</l>
    </lg>
    <lg n="47">
     <l n="369">Orlando appunto a Montalban giugnea,</l>
     <l n="370">quale era stato per molti paesi,</l>
     <l n="371">e rivedere il suo cugin volea;</l>
     <l n="372">e Ricciardetto e lui truova sospesi.</l>
     <l n="373">Rinaldo poi d'Astolfo gli dicea:</l>
     <l n="374">or questo par ch'al conte molto pesi,</l>
     <l n="375">ché in Agrismonte stato era di Buovo,</l>
     <l n="376">e non sapea di questo caso nuovo.</l>
    </lg>
    <lg n="48">
     <l n="377">Ed accordossi con Rinaldo insieme</l>
     <l n="378">che non gli ha la vita perdonata;</l>
     <l n="379">e Malagigi ha perduta ogni speme,</l>
     <l n="380">però che Carlo un'ostia consecrata</l>
     <l n="381">gli ha messo addosso, ché dell'arte teme</l>
     <l n="382">di Malagigi, e la prigion guardata</l>
     <l n="383">in modo avea che non si può aiutare,</l>
     <l n="384">né con ingegni o spirti liberare.</l>
    </lg>
    <lg n="49">
     <l n="385">Diceva Orlando: - Io per me son disposto</l>
     <l n="386">insieme con Astolfo ire a morire. -</l>
     <l n="387">Disse Rinaldo: - Ed io. Facciàn pur tosto,</l>
     <l n="388">però che non è tempo da dormire. -</l>
     <l n="389">Come il sol fu nell'occeàn nascosto,</l>
     <l n="390">sùbito l'arme si fecion guernire,</l>
     <l n="391">e Ricciardetto con seco menorno,</l>
     <l n="392">e cavalcâr la notte insino al giorno.</l>
    </lg>
    <lg n="50">
     <l n="393">La mattina per tempo capitati</l>
     <l n="394">furon fuor delle porte di Parigi;</l>
     <l n="395">e non si sono a gnun manifestati,</l>
     <l n="396">ma stettonsi nascosi in San Dionigi;</l>
     <l n="397">e certi viandanti son passati:</l>
     <l n="398">Orlando drieto mandò lor Terigi</l>
     <l n="399">a domandar se novelle sapiéno</l>
     <l n="400">di corte, e quel che i paladin faciéno.</l>
    </lg>
    <lg n="51">
     <l n="401">Fugli risposto: - Niente sappiàno,</l>
     <l n="402">se non ch'egli è certo mormoramento</l>
     <l n="403">ch'un de' baroni impicca Carlo Mano</l>
     <l n="404">questa mattina per suo mancamento:</l>
     <l n="405">le forche qua su la strada veggiàno.</l>
     <l n="406">Altre novelle non sentimo drento. -</l>
     <l n="407">Terigi presto ritornava al conte</l>
     <l n="408">e di Parigi le novelle ha conte.</l>
    </lg>
    <lg n="52">
     <l n="409">Disse Rinaldo: - E' fa pur daddovero!</l>
     <l n="410">Ben debbe godere or quel traditore! -</l>
     <l n="411">Diceva Orlando: - E' fallerà il pensiero,</l>
     <l n="412">se tu mi segui, cugin, di buon core. -</l>
     <l n="413">Disse Rinaldo: - Morir teco spero,</l>
     <l n="414">e 'l primo uccider Carlo imperadore,</l>
     <l n="415">prima ch'Astolfo, come Gano agogna,</l>
     <l n="416">vegga morir con tanta sua vergogna.</l>
    </lg>
    <lg n="53">
     <l n="417">Io trarrò a Gano il cuor prima del petto</l>
     <l n="418">ch'i' sofferi veder mai tanto duolo:</l>
     <l n="419">così la fede, Orlando, ti prometto;</l>
     <l n="420">io verrò teco in mezzo dello stuolo,</l>
     <l n="421">così sbandito, sanza alcun sospetto,</l>
     <l n="422">s'io vi dovessi morto restar solo. -</l>
     <l n="423">E così insieme congiurati sono</l>
     <l n="424">di mettersi alla morte in abandono.</l>
    </lg>
    <lg n="54">
     <l n="425">E stanno alla veletta per vedere</l>
     <l n="426">qualunque uscissi fuor della cittade;</l>
     <l n="427">così Terigi, ch'era lo scudiere,</l>
     <l n="428">aveva gli occhi per tutte le strade;</l>
     <l n="429">ognuno in punto teneva il destriere,</l>
     <l n="430">ognun guardava come il brando rade.</l>
     <l n="431">Diceva Orlando a Terigi: - Sarrai</l>
     <l n="432">sul campanile, e cenno ci farai.</l>
    </lg>
    <lg n="55">
     <l n="433">Ma fa' che bene in ogni parte guardi,</l>
     <l n="434">acciò che error per nulla non pigliassi;</l>
     <l n="435">se tu vedessi apparire stendardi</l>
     <l n="436">o che alle forche nessun s'accostassi,</l>
     <l n="437">sùbito il di': che noi non fussin tardi,</l>
     <l n="438">che 'l manigoldo intanto lo 'mpiccassi.</l>
     <l n="439">Ma, a mio parer, sanza dimostrazione</l>
     <l n="440">s'ingegnerà mandarlo Ganellone. -</l>
    </lg>
    <lg n="56">
     <l n="441">Gan la mattina per tempo è levato</l>
     <l n="442">e ciò che fa di bisogno ordinava:</l>
     <l n="443">insino al manigoldo ha ritrovato;</l>
     <l n="444">non domandar come e' sollecitava.</l>
     <l n="445">I paladini ognun molto ha pregato;</l>
     <l n="446">ma Carlo chi lo priega minacciava</l>
     <l n="447">perch'ostinato era farlo morire,</l>
     <l n="448">tanto che pochi volean contraddire.</l>
    </lg>
    <lg n="57">
     <l n="449">Avea molto pregato l'amirante</l>
     <l n="450">che con Erminion si fe' cristiano:</l>
     <l n="451">questo era quel famoso Lionfante</l>
     <l n="452">che prese Astolfo presso a Montalbano;</l>
     <l n="453">Merediana pregava e Morgante;</l>
     <l n="454">ma tutto il lor pregare era alfin vano.</l>
     <l n="455">Gan da Pontieri in su la sala è giunto,</l>
     <l n="456">dicendo a Carlo: - Ogni cosa è già in punto. -</l>
    </lg>
    <lg n="58">
     <l n="457">E taglia a chi pregava le parole,</l>
     <l n="458">dicendo: - O imperador, sanza giustizia</l>
     <l n="459">ogni città le barbe scuopre al sole;</l>
     <l n="460">per non punire i tristi e lor malizia</l>
     <l n="461">vedi che Troia e Roma se ne duole;</l>
     <l n="462">e sanz'essa ogni regno precipizia.</l>
     <l n="463">La tua sentenzia debbe avere effetto,</l>
     <l n="464">e non mutar quel ch'una volta hai detto. -</l>
    </lg>
    <lg n="59">
     <l n="465">Carlo rispose: - Gan, sia tua tal cura:</l>
     <l n="466">fa' che la giustizia abbi suo dovere;</l>
     <l n="467">quel che bisogna a tutto ben procura. -</l>
     <l n="468">Gan gli rispose: - E' fia fatto, imperiere:</l>
     <l n="469">di questo sta' colla mente sicura.</l>
     <l n="470">S'Astolfo prima volessi vedere</l>
     <l n="471">ch'io il meni via, il trarrò di prigione,</l>
     <l n="472">per isfogarti a tua consolazione. -</l>
    </lg>
    <lg n="60">
     <l n="473">Rispose Carlo: - Fatelo venire. -</l>
     <l n="474">Astolfo innanzi a Carlo fu menato.</l>
     <l n="475">Carlo comincia iratamente a dire,</l>
     <l n="476">poi ch'a' suoi piè se gli fu inginocchiato:</l>
     <l n="477">- Come hai tu avuto, Astolfo, tanto ardire</l>
     <l n="478">con quel ribaldo tristo, scelerato</l>
     <l n="479">venire a corte, e già circa a tre mesi</l>
     <l n="480">mettere in preda tutti i miei paesi?</l>
    </lg>
    <lg n="61">
     <l n="481">Perch'io avevo Rinaldo sbandito,</l>
     <l n="482">quando io pensai tu mi fussi fedele,</l>
     <l n="483">a Montalban con lui ti se' fuggito</l>
     <l n="484">e fatto un uom micidiale e crudele:</l>
     <l n="485">del tuo peccato è tempo sia punito,</l>
     <l n="486">e dopo il dolce poi si gusta il fele.</l>
     <l n="487">Della tua morte e di tue opre ladre</l>
     <l n="488">non me ne incresce, ma sol del tuo padre. -</l>
    </lg>
    <lg n="62">
     <l n="489">Otton fuor di Parigi doloroso</l>
     <l n="490">s'era fuggito, per non veder, solo,</l>
     <l n="491">afflitto vecchio misero angoscioso,</l>
     <l n="492">morir sì tristamente il suo figliuolo.</l>
     <l n="493">Astolfo allor col viso lacrimoso</l>
     <l n="494">rispose con sospiri e con gran duolo,</l>
     <l n="495">e disse umilemente: - O imperadore,</l>
     <l n="496">io mi t'accuso e chiamo peccatore.</l>
    </lg>
    <lg n="63">
     <l n="497">Io non posso negar che la Corona</l>
     <l n="498">non abbi offesa assai col mio cugino;</l>
     <l n="499">ma se per te mai cosa giusta o buona</l>
     <l n="500">ho fatto mentre io fui tuo paladino</l>
     <l n="501">per lunghi tempi, Carlo, or mi perdona,</l>
     <l n="502">per quel Gesù che perdonò a Lungino,</l>
     <l n="503">pel padre mio, tuo servo e caro amico,</l>
     <l n="504">se mai piaciuto t'è pel tempo antico,</l>
    </lg>
    <lg n="64">
     <l n="505">pel tuo caro nipote e degno conte,</l>
     <l n="506">per quel ch'io feci già teco in Ispagna,</l>
     <l n="507">s'io meritai mai nulla in Aspramonte,</l>
     <l n="508">per la corona tua famosa e magna.</l>
     <l n="509">E pur se morir debbo con tante onte,</l>
     <l n="510">quel traditor ch'è pien d'ogni magagna</l>
     <l n="511">più ch'altro Giuda o che Sinon da Troia,</l>
     <l n="512">per le sue man non consentir ch'i' muoia. -</l>
    </lg>
    <lg n="65">
     <l n="513">Carlo diceva: - Questo a che t'importa? -</l>
     <l n="514">Gan da Pontier gli volse dar col guanto;</l>
     <l n="515">me 'l duca Namo di ciò lo sconforta.</l>
     <l n="516">Astolfo fu da' Maganzesi intanto</l>
     <l n="517">preso e menato inverso della porta;</l>
     <l n="518">e tutto il popol ne facea gran pianto.</l>
     <l n="519">Uggier più volte fu tentato sciòrre</l>
     <l n="520">Astolfo, e a Ganellon la vita tòrre;</l>
    </lg>
    <lg n="66">
     <l n="521">ma poi di contrapporsi a Carlo teme,</l>
     <l n="522">e non pensò che riuscissi netto.</l>
     <l n="523">I Maganzesi son ristretti insieme,</l>
     <l n="524">perché de' paladini avean sospetto,</l>
     <l n="525">e d'ogni parte molta gente preme.</l>
     <l n="526">Quel traditor di Gan per più dispetto</l>
     <l n="527">come un ladrone Astolfo svergognava,</l>
     <l n="528">e 'l manigoldo pur sollecitava.</l>
    </lg>
    <lg n="67">
     <l n="529">Avea pregato Namo e Salamone</l>
     <l n="530">lo 'mperador che dovessi lasciarlo;</l>
     <l n="531">Avolio, Avino, Gualtier da Mulione</l>
     <l n="532">e Berlinghier si sforza di camparlo,</l>
     <l n="533">dicendo: - Abbi pietà del vecchio Ottone,</l>
     <l n="534">che tanto tempo t'ha servito, Carlo. -</l>
     <l n="535">Tutta la corte per Astolfo priega;</l>
     <l n="536">ma Carlo a tutti questa grazia niega.</l>
    </lg>
    <lg n="68">
     <l n="537">E finalmente a Gan fu consegnato</l>
     <l n="538">che facci che far dèe di sua persona.</l>
     <l n="539">Gan sopra un carro l'aveva legato,</l>
     <l n="540">e 'n testa gli avea messa una corona</l>
     <l n="541">per traditore, e 'l giubbon di broccato;</l>
     <l n="542">e gran romor per Parigi risuona;</l>
     <l n="543">ed un capresto d'oro gli avvolgea:</l>
     <l n="544">or questo è quel ch'Astolfo assai dolea.</l>
    </lg>
    <lg n="69">
     <l n="545">Fe' per Parigi la cerca maggiore,</l>
     <l n="546">le trombe innanzi e stendardi e bandiere,</l>
     <l n="547">minacciando e chiamandol rubatore.</l>
     <l n="548">Ma nondimen del signor del quartiere</l>
     <l n="549">e di Rinaldo temea il traditore,</l>
     <l n="550">e tuttavolta gliel parea vedere.</l>
     <l n="551">Terigi presto del fatto s'accorse:</l>
     <l n="552">al conte tosto ed a Rinaldo corse.</l>
    </lg>
    <lg n="70">
     <l n="553">Orlando sopra Vegliantin s'assetta;</l>
     <l n="554">Rinaldo sta, come suole il falcone</l>
     <l n="555">uscito del cappello, alla veletta.</l>
     <l n="556">Ma per aver più salvo Ganellone</l>
     <l n="557">che si scostassi di Parigi aspetta,</l>
     <l n="558">tanto che fussi giunto allo scaglione,</l>
     <l n="559">dicendo: - Quanto più si scosta Gano,</l>
     <l n="560">tanto più salvo poi l'aremo in mano.</l>
    </lg>
    <lg n="71">
     <l n="561">Lasciàgli pure alle forche venire,</l>
     <l n="562">che se noi gli assaltassin così tosto,</l>
     <l n="563">nella città potrebbon rifuggire:</l>
     <l n="564">io vo' che 'l traditor tarpian discosto.</l>
     <l n="565">Astolfo in modo alcun non dèe morire:</l>
     <l n="566">noi giugneren più a tempo che l'arrosto.</l>
     <l n="567">Forse verrà a veder lo 'mperadore,</l>
     <l n="568">e vo' colle mie man cavargli il core.</l>
    </lg>
    <lg n="72">
     <l n="569">I Maganzesi so che sgomberranno</l>
     <l n="570">come vedranno scoperto il quartieri</l>
     <l n="571">o 'l lione sbarrato mireranno. -</l>
     <l n="572">Così si furno accordati i guerrieri,</l>
     <l n="573">e come i can cogli orecchi alti stanno</l>
     <l n="574">per assaltare o lepretta o cervieri.</l>
     <l n="575">Gan traditor con molto oltraggio e pena</l>
     <l n="576">Astolfo inverso le forche ne mena.</l>
    </lg>
    <lg n="73">
     <l n="577">Non potre' dire il signor d'Inghilterra</l>
     <l n="578">come schernito sia da quella gente:</l>
     <l n="579">per non vederla, gli occhi spesso serra,</l>
     <l n="580">e come agnello ne venìa paziente,</l>
     <l n="581">già tanto tempo in corte stato e in guerra</l>
     <l n="582">sì degno paladin tanto eccellente,</l>
     <l n="583">morti a' suoi dì con le sue proprie mani,</l>
     <l n="584">per salvar Carlo, migliaia di pagani.</l>
    </lg>
    <lg n="74">
     <l n="585">O Carlo imperador, quanto se' ingrato!</l>
     <l n="586">Non sai tu quanto è in odio a Dio tal pecca?</l>
     <l n="587">Non hai tu letto che per tal peccato</l>
     <l n="588">la fonte di pietà sù in Ciel si secca?</l>
     <l n="589">e con superbia insieme mescolato,</l>
     <l n="590">caduto è d'Aquilon nella Giudecca</l>
     <l n="591">con tutti i suoi seguaci già Lucifero?</l>
     <l n="592">Tanto è questo peccato in sé pestifero.</l>
    </lg>
    <lg n="75">
     <l n="593">Tu hai sentito pur che Scipione,</l>
     <l n="594">sendo di senno vecchio e giovan d'anni,</l>
     <l n="595">' Anibal tolse ogni reputazione,</l>
     <l n="596">di che tanta acquistata avea già a Canni.</l>
     <l n="597">Furno i Romani ingrati alla ragione,</l>
     <l n="598">onde seguiron poi sì lunghi affanni.</l>
     <l n="599">Questo peccato par che 'l mondo adugge,</l>
     <l n="600">e finalmente ogni regno distrugge;</l>
    </lg>
    <lg n="76">
     <l n="601">questo peccato scaccia la giustizia,</l>
     <l n="602">sanza la qual non può durare il mondo;</l>
     <l n="603">questo peccato è pien d'ogni malizia;</l>
     <l n="604">questo peccato a gnun non è secondo;</l>
     <l n="605">Gerusalem per questo precipizia;</l>
     <l n="606">questo peccato ha messo Giuda al fondo;</l>
     <l n="607">questo peccato tanto grida in Cielo</l>
     <l n="608">che ci perturba ogni sua grazia e zelo.</l>
    </lg>
    <lg n="77">
     <l n="609">Quel c'ha fatto per te già il paladino</l>
     <l n="610">credo tu 'l sappi, ma saper nol vuoi,</l>
     <l n="611">mentre che fu tra 'l popol saracino:</l>
     <l n="612">so che fra gli altri assai lodar quel suòi.</l>
     <l n="613">Non ti ricordi, figliuol di Pipino,</l>
     <l n="614">de' benefici, e penter non val poi.</l>
     <l n="615">E pur se fatta ha cosa che sia atroce,</l>
     <l n="616">del tuo Gesù ricòrdati già in croce,</l>
    </lg>
    <lg n="78">
     <l n="617">che perdonava al popol che l'offende,</l>
     <l n="618">raccomandàlo al Padre umilemente.</l>
     <l n="619">Astolfo in colpa ginocchion si rende</l>
     <l n="620">e chiede a te perdon pietosamente;</l>
     <l n="621">e pur se 'l giusto priego non t'accende,</l>
     <l n="622">di grazia ti domanda finalmente</l>
     <l n="623">che per le man di Gan non vuol morire:</l>
     <l n="624">e tu nol vuoi di questo anche essaudire.</l>
    </lg>
    <lg n="79">
     <l n="625">E non sai ben che, se quel guida a morte</l>
     <l n="626">Astolfo, così guida te, Carlone,</l>
     <l n="627">e' tuoi baroni e tutta la tua corte.</l>
     <l n="628">Fa' che tu creda sempre a Ganellone:</l>
     <l n="629">ben ti conducerà fuor delle porte</l>
     <l n="630">quando fia tempo ancor, questo fellone.</l>
     <l n="631">E pel consiglio suo ti fai crudele</l>
     <l n="632">e 'ngrato contro al servo tuo fedele.</l>
    </lg>
    <lg n="80">
     <l n="633">Astolfo, poi che si vide condotto</l>
     <l n="634">presso alle forche, e gnun per sé non vede,</l>
     <l n="635">un pianto cominciò molto dirotto</l>
     <l n="636">quando in sul primo scaglion pose il piede,</l>
     <l n="637">e' Maganzesi il sospignean di sotto;</l>
     <l n="638">e disse: - O Dio, è spenta ogni merzede?</l>
     <l n="639">Non è pietà nel mondo più né in Cielo</l>
     <l n="640">pe' tuoi fedel che credon nel Vangelo?</l>
    </lg>
    <lg n="81">
     <l n="641">S'io ho tre mesi assaltata la strada</l>
     <l n="642">per disperato e pien di giusto sdegno,</l>
     <l n="643">consenti tu ch'alle forche ne vada?</l>
     <l n="644">Io ho tanto assaltato il pagan regno</l>
     <l n="645">e tanti per te morti colla spada,</l>
     <l n="646">che di misericordia ero pur degno.</l>
     <l n="647">Come un ladron m'impicca Carlo Mano;</l>
     <l n="648">e per più ingiuria il manigoldo è Gano:</l>
    </lg>
    <lg n="82">
     <l n="649">quel che t'ha fatti mille tradimenti</l>
     <l n="650">e mille e mille e mille alla sua vita,</l>
     <l n="651">e tanti ha già de' tuoi cristiani spenti!</l>
     <l n="652">Ove è la tua pietà, s'ella è infinita?</l>
     <l n="653">A questo modo ch'io muoia or consenti?</l>
     <l n="654">Per la tua deità ch'è in Ciel gradita,</l>
     <l n="655">per la tua santa e gloriosa Madre,</l>
     <l n="656">abbi pietà del mio misero padre,</l>
    </lg>
    <lg n="83">
     <l n="657">se per me stesso non l'ho meritato,</l>
     <l n="658">per le sue opre degne e giuste e sante.</l>
     <l n="659">Ma tu sai pur se pel tempo passato</l>
     <l n="660">combattuto ho nel Ponente e Levante:</l>
     <l n="661">tal ch'io pensavo d'avere acquistato</l>
     <l n="662">altra corona o carro triunfante,</l>
     <l n="663">altri stendardi di più gloria e fama:</l>
     <l n="664">or col capresto Gan ladron mi chiama. -</l>
    </lg>
    <lg n="84">
     <l n="665">Avino era venuto per vedere</l>
     <l n="666">quel che veder non vorrebbe per certo;</l>
     <l n="667">ma 'l grande amor lo sforza, e più tenere</l>
     <l n="668">non poté il pianto, tanto avea sofferto.</l>
     <l n="669">Guardava Astolfo contro a suo volere</l>
     <l n="670">le forche in alto, e 'l camin gli pare erto,</l>
     <l n="671">e quanto può di non salir s'attiene,</l>
     <l n="672">ché di morir non s'accordava bene.</l>
    </lg>
    <lg n="85">
     <l n="673">I Maganzesi gli sputan nel viso</l>
     <l n="674">come facieno a Cristo i farisei;</l>
     <l n="675">diceva alcun con iscorno e con riso:</l>
     <l n="676">- Or fien puniti i tuoi peccati rei!</l>
     <l n="677">Ricòrdati di me sù in Paradiso. -</l>
     <l n="678">Altri dicea come ferno i Giudei,</l>
     <l n="679">mentre ch'ognun quanto può lo percuote:</l>
     <l n="680">- Dimmi, s' tu sai, chi ti batte le gote!</l>
    </lg>
    <lg n="86">
     <l n="681">Tu 'l doverresti saper, paladino,</l>
     <l n="682">tu doverresti conoscer la mano,</l>
     <l n="683">se se' profeta, astrolago o indovino.</l>
     <l n="684">Che guati tu? Del senator romano,</l>
     <l n="685">o che ti scampi il figliuol di Pipino?</l>
     <l n="686">Ch'aspetti tu? Il signor di Montalbano?</l>
     <l n="687">E' verrà a te quando a' Giudei Messia;</l>
     <l n="688">ed anco Cristo chiamò in croce Elia. -</l>
    </lg>
    <lg n="87">
     <l n="689">Era a vedere Astolfo cosa oscura;</l>
     <l n="690">e 'l manigoldo tirava il capresto,</l>
     <l n="691">dicendo: - Vien sù, con buona ventura. -</l>
     <l n="692">E 'l traditor di Gan dicea: - Fa' presto. -</l>
     <l n="693">Astolfo avea della morte paura,</l>
     <l n="694">perc'ha diciotto in volta e vanne il resto;</l>
     <l n="695">e tuttavia di soccorso pur guarda,</l>
     <l n="696">e quanto più potea, di salir tarda:</l>
    </lg>
    <lg n="88">
     <l n="697">con le ginocchia alla scala s'appicca,</l>
     <l n="698">e 'l manigoldo gli dava una scossa;</l>
     <l n="699">chi qualche dardo alle gambe gli ficca,</l>
     <l n="700">ma sosteneva in pace ogni percossa:</l>
     <l n="701">malvolentier dagli scaglion si spicca,</l>
     <l n="702">e cigolar si sentian prima l'ossa.</l>
     <l n="703">Pur per la forza di sopra e di sotto</l>
     <l n="704">sopra il terzo scaglion l'avean condotto.</l>
    </lg>
    <lg n="89">
     <l n="705">Diceva Gano: - Alla barba l'arai!</l>
     <l n="706">tira pur sù, ribaldo traditore,</l>
     <l n="707">che più le strade non assalterai. -</l>
     <l n="708">Or questo è quel ch'Astolfo passa il core,</l>
     <l n="709">e dicea: - Traditor non fu' già mai;</l>
     <l n="710">ma tu se' traditore e rubatore,</l>
     <l n="711">e quel che tu fai a me, meriti tue.</l>
     <l n="712">Ma contro al mio distin non posso piùe.</l>
    </lg>
    <lg n="90">
     <l n="713">Io non posso pensar come il terreno</l>
     <l n="714">non s'apre e non iscura sole e luna,</l>
     <l n="715">poi ch'a te, traditor d'inganni pieno,</l>
     <l n="716">m'ha dato così in preda la fortuna.</l>
     <l n="717">O crocifisso giusto Nazareno,</l>
     <l n="718">non è nel Ciel per me difesa alcuna?</l>
     <l n="719">Questa è pur cosa dispietata e cruda,</l>
     <l n="720">da poi che traditor mi chiama Giuda.</l>
    </lg>
    <lg n="91">
     <l n="721">Dove è la tua giustizia, Signor mio?</l>
     <l n="722">Non è per me persona che risponda?</l>
     <l n="723">Che questo traditor malvagio e rio</l>
     <l n="724">m'uccida, e con parole mi confonda,</l>
     <l n="725">nol sofferir, benigno etterno Iddio! -</l>
     <l n="726">E tanto sdegno nel suo core abonda</l>
     <l n="727">che con quel poco vigor che gli resta</l>
     <l n="728">si percotea nella scala la testa.</l>
    </lg>
    <lg n="92">
     <l n="729">Ma il manigoldo tuttavia punzecchia</l>
     <l n="730">ed or col piede, or col pugno lo picchia</l>
     <l n="731">quando nel volto e quando nell'orecchia;</l>
     <l n="732">e pure Astolfo meschin si rannicchia,</l>
     <l n="733">e tuttavolta co' piè s'apparecchia</l>
     <l n="734">di rappiccarsi a scaglione o cavicchia.</l>
     <l n="735">Ma con le grida la gente l'assorda;</l>
     <l n="736">e 'l manigoldo scoteva la corda;</l>
    </lg>
    <lg n="93">
     <l n="737">alcuna volta la gola gli serra:</l>
     <l n="738">non domandar s'egli era un nuovo Giobbe.</l>
     <l n="739">Un tratto gli occhi abbassava alla terra,</l>
     <l n="740">ed Avin suo fra la gente cognobbe:</l>
     <l n="741">or questo è quel dolor che 'l cor gli afferra;</l>
     <l n="742">fece le spalle pel gran duol più gobbe;</l>
     <l n="743">raccomandògli sopra ogn'altra cosa</l>
     <l n="744">il vecchio padre e la sua cara sposa.</l>
    </lg>
    <lg n="94">
     <l n="745">Talvolta gli occhi volgeva a Parigi;</l>
     <l n="746">quando guardava inverso Montalbano:</l>
     <l n="747">non sa che 'l suo soccorso è in San Dionigi.</l>
     <l n="748">Diceva allor per dileggiarlo Gano:</l>
     <l n="749">- Che guardi tu? Se ne vien Malagigi?</l>
     <l n="750">E' fia qui tosto, egli è poco lontano.</l>
     <l n="751">Perché con meco, Astolfo, così adiriti,</l>
     <l n="752">che liberar ti farà da' suoi spiriti? -</l>
    </lg>
    <lg n="95">
     <l n="753">E nondimeno un'ostia, com'io dissi,</l>
     <l n="754">gli avea cucito di sua mano addosso</l>
     <l n="755">nella prigion, che caso non venissi</l>
     <l n="756">che Malagigi l'avessi riscosso,</l>
     <l n="757">acciò che in ogni modo quel morissi.</l>
     <l n="758">Diceva Astolfo: - Omè! che più non posso</l>
     <l n="759">risponder, traditor, quel che tu meriti</l>
     <l n="760">de' tuoi peccati pe' tempi preteriti! -</l>
    </lg>
    <lg n="96">
     <l n="761">Gan lo schernia di nuovo con parole,</l>
     <l n="762">e pure al manigoldo raccennava;</l>
     <l n="763">e 'l manigoldo tira come suole.</l>
     <l n="764">Astolfo a poco a poco s'avviava,</l>
     <l n="765">però che solo un tratto morir vuole,</l>
     <l n="766">e così finalmente s'accordava.</l>
     <l n="767">E' Maganzesi pur gridan dintorno</l>
     <l n="768">e sbuffan beffe con ischerno e scorno.</l>
    </lg>
    <lg n="97">
     <l n="769">Orlando in questo Astolfo in alto vide,</l>
     <l n="770">e disse: - Tempo non è da star saldo:</l>
     <l n="771">non senti tu quel tumulto e le gride? -</l>
     <l n="772">e 'l simigliante diceva Rinaldo:</l>
     <l n="773">- Io veggo il manigoldo che l'uccide,</l>
     <l n="774">e già il capresto gli acconcia, il ribaldo:</l>
     <l n="775">non aspettiàn che gli facci più ingiuria. -</l>
     <l n="776">Così di San Dionigi escono a furia.</l>
    </lg>
    <lg n="98">
     <l n="777">Rinaldo punse in su' fianchi Baiardo,</l>
     <l n="778">che non si vide mai saltar cervietto</l>
     <l n="779">ch'a petto a questo non paressi tardo;</l>
     <l n="780">così faceva Orlando e Ricciardetto:</l>
     <l n="781">non è lion sì presto o liopardo;</l>
     <l n="782">Terigi drieto seguiva, il valletto.</l>
     <l n="783">Rinaldo scuopre il lione sbarrato;</l>
     <l n="784">Orlando il segno ha del quartier mostrato.</l>
    </lg>
    <lg n="99">
     <l n="785">Astolfo pure ancora stava attento,</l>
     <l n="786">come chi spera insino a morte aiuto:</l>
     <l n="787">vide costor che venien come un vento,</l>
     <l n="788">non come strale o come uccel pennuto:</l>
     <l n="789">furno in un tratto i lupi tra l'armento,</l>
     <l n="790">che quasi ignun non se n'era avveduto;</l>
     <l n="791">ma poi ch'Orlando e Rinaldo conosce,</l>
     <l n="792">fu posto fine a tutte le sue angosce.</l>
    </lg>
    <lg n="100">
     <l n="793">E' parén proprio un nugolo di polvere;</l>
     <l n="794">giunse in un tratto la folgore e 'l tuono.</l>
     <l n="795">Il manigoldo si facea già assolvere</l>
     <l n="796">al duca Astolfo, e chiedeva perdono,</l>
     <l n="797">ché gli volea poi dar l'ultimo asciolvere;</l>
     <l n="798">e messo avea la vita in abbandono,</l>
     <l n="799">e domandava di grazia che in modo</l>
     <l n="800">far gli dovessi, che corressi, il nodo.</l>
    </lg>
    <lg n="101">
     <l n="801">Guarda fortuna in quanta estremitate</l>
     <l n="802">condotto avea col capresto alla gola</l>
     <l n="803">il paladin di tanta dignitate,</l>
     <l n="804">che non facea di morir più parola!</l>
     <l n="805">Avea mille vittorie già acquistate,</l>
     <l n="806">e domandava ora una cosa sola:</l>
     <l n="807">che 'l manigoldo acconciassi il capresto</l>
     <l n="808">per modo che corressi il nodo presto.</l>
    </lg>
    <lg n="102">
     <l n="809">Giunto che fu tra' Maganzesi Orlando</l>
     <l n="810">- Ah, popol traditor! - gridava forte;</l>
     <l n="811">e misse mano a Durlindana, il brando.</l>
     <l n="812">Rinaldo grida: - Alla morte, alla morte! -</l>
     <l n="813">e poi si venne alle forche accostando;</l>
     <l n="814">trasse Frusberta, e legami e ritorte</l>
     <l n="815">tagliò in un colpo, e le forche e la scala</l>
     <l n="816">ed ogni cosa in un tratto giù cala.</l>
    </lg>
    <lg n="103">
     <l n="817">Mai non si vide un colpo come quello,</l>
     <l n="818">tanto fu l'ira, la rabbia e 'l furore.</l>
     <l n="819">Astolfo cadde leggier come uccello,</l>
     <l n="820">tanto in un tratto riprese vigore;</l>
     <l n="821">il manigoldo si spezza il cervello.</l>
     <l n="822">Gan da Pontier fuggiva, il traditore;</l>
     <l n="823">Avin, che 'l vide, drieto a lui cavalca;</l>
     <l n="824">ma non potieno uscir fuor della calca.</l>
    </lg>
    <lg n="104">
     <l n="825">Orlando è in mezzo di que' di Maganza</l>
     <l n="826">e mena colpi di drieto e davante</l>
     <l n="827">con Durlindana, e faceva l'usanza:</l>
     <l n="828">quanti ne giugne, al ciel volgon le piante.</l>
     <l n="829">E Ricciardetto, ch'ha molta possanza,</l>
     <l n="830">molti n'uccide col brando pesante.</l>
     <l n="831">Come un leon famelico ognun rugge.</l>
     <l n="832">Gan da Pontier verso Parigi fugge.</l>
    </lg>
    <lg n="105">
     <l n="833">E' si vedea in un tratto sbaragliare</l>
     <l n="834">i Maganzesi e fuggir per paura</l>
     <l n="835">chi qua, chi là, pur che possa scampare.</l>
     <l n="836">Trasse Rinaldo un colpo per ventura:</l>
     <l n="837">un Maganzese morto fe' cascare</l>
     <l n="838">e tolsegli il cavallo e l'armadura,</l>
     <l n="839">e rassettava Astolfo d'Inghilterra;</l>
     <l n="840">e corron tutti poi verso la terra.</l>
    </lg>
    <lg n="106">
     <l n="841">E' Maganzesi innanzi si cacciavano</l>
     <l n="842">come il lupo suol far le pecorelle,</l>
     <l n="843">e questo e quello e quell'altro tagliavano,</l>
     <l n="844">e braccia in terra balzano e cervelle;</l>
     <l n="845">fino alle mura i colpi raddoppiavano,</l>
     <l n="846">cacciando i brandi giù per le mascelle;</l>
     <l n="847">altri avén féssi insin sopra gli arcioni,</l>
     <l n="848">chi insino al petto, e chi insino a' talloni.</l>
    </lg>
    <lg n="107">
     <l n="849">Astolfo, poi ch'a caval fu montato,</l>
     <l n="850">tra Maganzesi a gran furor si getta,</l>
     <l n="851">gridando: - Popol crudo e rinnegato,</l>
     <l n="852">gente bestiale, iniqua e maladetta,</l>
     <l n="853">io ti gastigherò del tuo peccato! -</l>
     <l n="854">e con la spada facea gran vendetta,</l>
     <l n="855">e molta avea di quella turba morta</l>
     <l n="856">prima ch'entrati sien drento alla porta.</l>
    </lg>
    <lg n="108">
     <l n="857">Ricciardetto era a Ganellone a' fianchi</l>
     <l n="858">e col caval lo seguia a tutta briglia:</l>
     <l n="859">dunque convien che 'l traditore arranchi,</l>
     <l n="860">Giunti in Parigi i baron degni e franchi,</l>
     <l n="861">perché da lui non levava le ciglia.</l>
     <l n="862">sùbito tutto il popol si scompiglia;</l>
     <l n="863">e come e' fu saputo tal novella,</l>
     <l n="864">sùbito i paladin montorno in sella.</l>
    </lg>
    <lg n="109">
     <l n="865">Carlo, sentendo come il fatto era ito,</l>
     <l n="866">e che in Parigi era Rinaldo e 'l conte,</l>
     <l n="867">e come Astolfo è di sua man fuggito,</l>
     <l n="868">con ambo man si percosse la fronte:</l>
     <l n="869">esser gli parve a sì tristo partito</l>
     <l n="870">che si fuggì per non veder sue onte,</l>
     <l n="871">e la corona si trasse di testa</l>
     <l n="872">e 'ndosso si stracciò la real vesta.</l>
    </lg>
    <lg n="110">
     <l n="873">Era Rinaldo già in piazza venuto</l>
     <l n="874">col conte Orlando, e sollevato tutto</l>
     <l n="875">il popol, che d'Astolfo gli è incresciuto;</l>
     <l n="876">e disiava Carlo sia distrutto,</l>
     <l n="877">da poi ch'a Gano avea sempre creduto</l>
     <l n="878">e seguitato n'era amaro frutto.</l>
     <l n="879">Preso la piazza, al palagio corriéno,</l>
     <l n="880">là dove Carlo Man pigliar crediéno.</l>
    </lg>
    <lg n="111">
     <l n="881">Dicea Rinaldo: - Ignun non mi dia impaccio:</l>
     <l n="882">io intendo a Carlo far quel ch'è dovere;</l>
     <l n="883">come vedete ch'io le man gli caccio</l>
     <l n="884">addosso, ognun da parte stia a vedere.</l>
     <l n="885">La prima cosa il vo' pigliar pel braccio</l>
     <l n="886">e levarlo di sedia da sedere;</l>
     <l n="887">poi la corona di testa cavargli,</l>
     <l n="888">e tutto il capo e la barba pelargli;</l>
    </lg>
    <lg n="112">
     <l n="889">e mettergli una mitera a bendoni</l>
     <l n="890">e 'n sul carro d'Astolfo farlo andare</l>
     <l n="891">per tutta la città, come i ladroni;</l>
     <l n="892">e farlo tanto a Gano scorreggiare</l>
     <l n="893">che sia segnato dal capo a' talloni;</l>
     <l n="894">e l'uno e l'altro poi fare squartare,</l>
     <l n="895">ribaldo vecchio rimbambito e pazzo! -</l>
     <l n="896">Così con gran furor corse al palazzo.</l>
    </lg>
    <lg n="113">
     <l n="897">Carlo la sala aveva sgomberata,</l>
     <l n="898">perché e' conosce Rinaldo assai bene.</l>
     <l n="899">Vide Rinaldo la sedia votata;</l>
     <l n="900">sùbito fuor del palazzo ne viene,</l>
     <l n="901">e per Parigi fece la cercata,</l>
     <l n="902">e minacciava che chi Carlo tiene</l>
     <l n="903">nascoso o sa dove e' si sia fuggito,</l>
     <l n="904">gliel manifesti: se non, fia punito.</l>
    </lg>
    <lg n="114">
     <l n="905">Carlo a casa d'Orlando per paura</l>
     <l n="906">s'era fuggito, inteso la novella</l>
     <l n="907">come Rinaldo drento era alle mura;</l>
     <l n="908">e nascoso l'avea Alda la bella,</l>
     <l n="909">che 'l dì venuta v'era per ventura;</l>
     <l n="910">e triema tuttavia questa donzella</l>
     <l n="911">che non vi corra il popol a furore</l>
     <l n="912">e che sia morto il vecchio imperadore.</l>
    </lg>
    <lg n="115">
     <l n="913">Gan si fuggiva innanzi a Ricciardetto;</l>
     <l n="914">ma poi che più fuggir non può il fellone</l>
     <l n="915">e già Rinaldo si vedeva appetto,</l>
     <l n="916">al conte Orlando si dètte prigione.</l>
     <l n="917">E 'l conte Orlando rispose: - Io t'accetto</l>
     <l n="918">per far di te quel che vorrà ragione. -</l>
     <l n="919">Diceva Gano: - Io mi ti raccomando</l>
     <l n="920">che tu mi salvi almen la vita, Orlando. -</l>
    </lg>
    <lg n="116">
     <l n="921">Come e' fu preso il traditor ribaldo,</l>
     <l n="922">ognun gridava: - Fagli quel che merta! -</l>
     <l n="923">Non si potea rattemperar Rinaldo,</l>
     <l n="924">che lo voleva straziar con Frusberta,</l>
     <l n="925">e come il veltro non istava saldo</l>
     <l n="926">quando la lepre ha veduta scoperta.</l>
     <l n="927">Diceva Orlando: - Aspetta d'aver Carlo,</l>
     <l n="928">ch'io vo' in sul carro con esso mandarlo. -</l>
    </lg>
    <lg n="117">
     <l n="929">Per tutta la città tutto quel giorno</l>
     <l n="930">cercato fu di Carlo; e finalmente,</l>
     <l n="931">non si trovando, al palagio n'andorno,</l>
     <l n="932">e 'l conte Orlando è in suo luogotenente.</l>
     <l n="933">Alda la bella col suo viso adorno</l>
     <l n="934">la notte se n'andò celatamente,</l>
     <l n="935">ed ogni cosa diceva al suo sposo</l>
     <l n="936">com'ella avea lo 'mperador nascoso.</l>
    </lg>
    <lg n="118">
     <l n="937">Orlando disse: - Fa' che tu lo tenga</l>
     <l n="938">celato tanto che passi il furore;</l>
     <l n="939">e fa' che in modo nessun non avvenga</l>
     <l n="940">che nulla manchi al nostro imperadore,</l>
     <l n="941">acciò che ignun disagio non sostenga:</l>
     <l n="942">ch'egli è pur vecchio, e mio padre e signore; -</l>
     <l n="943">così diceva - e fa' che sia segreto. -</l>
     <l n="944">Vedi s'Orlando nostro era discreto!</l>
    </lg>
    <lg n="119">
     <l n="945">E' gl'increscea di Carlo quanto puote,</l>
     <l n="946">e di Rinaldo dubitava forte,</l>
     <l n="947">e per pietà ne bagnava le gote,</l>
     <l n="948">che non gli dessi alla fine la morte,</l>
     <l n="949">perch'era vecchio, e lui pur suo nipote,</l>
     <l n="950">e sa che guasta sarebbe la corte.</l>
     <l n="951">Così furno alcun giorno dimorati,</l>
     <l n="952">e' Maganzesi morti e chi scacciati.</l>
    </lg>
    <lg n="120">
     <l n="953">Rinaldo pure Orlando ritoccava</l>
     <l n="954">che si dovessi con ogni supplicio</l>
     <l n="955">uccider Gan, ché così meritava,</l>
     <l n="956">e che dovessi a lui dar questo uficio.</l>
     <l n="957">Astolfo d'altra parte il domandava</l>
     <l n="958">di grazia, in luogo di gran beneficio,</l>
     <l n="959">ché di sue ingiurie far volea vendetta.</l>
     <l n="960">Orlando rispondea che Carlo aspetta,</l>
    </lg>
    <lg n="121">
     <l n="961">e che farebbe sì crudel giustizia</l>
     <l n="962">di lor, ch'ognun ne sarebbe contento.</l>
     <l n="963">Gan nel suo core avea molta tristizia</l>
     <l n="964">e dubitava di molto tormento,</l>
     <l n="965">come colui ch'è pien d'assai malizia.</l>
     <l n="966">Orlando, ch'era savio a compimento</l>
     <l n="967">e di Rinaldo conoscea l'omore,</l>
     <l n="968">lasciava pur raffreddarlo nel core.</l>
    </lg>
    <lg n="122">
     <l n="969">Dopo alcun giorno, quando tempo fue,</l>
     <l n="970">gli cominciò così parlando a dire:</l>
     <l n="971">- Di Carlo, omai, dimmi, che credi tue?</l>
     <l n="972">Per disperato dovette morire;</l>
     <l n="973">ucciso si sarà colle man sue:</l>
     <l n="974">fuor di Parigi non si vide uscire.</l>
     <l n="975">E quel che più mi dà perturbazione</l>
     <l n="976">è che stanotte il vidi in visione.</l>
    </lg>
    <lg n="123">
     <l n="977">E' mi pareva, a vederlo nel volto,</l>
     <l n="978">che fussi tutto afflitto e doloroso,</l>
     <l n="979">di quel color ch'è l'uom quando è sepolto,</l>
     <l n="980">la barba e 'l petto tutto sanguinoso</l>
     <l n="981">e tutto il capo arruffato e ravvolto;</l>
     <l n="982">e con un atto molto disdegnoso</l>
     <l n="983">mi guardassi nel viso a mano a mano</l>
     <l n="984">un crucifisso ch'egli aveva in mano.</l>
    </lg>
    <lg n="124">
     <l n="985">Dond'io n'ho tutto questo giorno pianto:</l>
     <l n="986">ché, come desto fu', disparì via;</l>
     <l n="987">ed io temendo mi levai, e 'ntanto</l>
     <l n="988">feci priego alla Vergine Maria,</l>
     <l n="989">al Padre, al Figlio, allo Spirito santo,</l>
     <l n="990">che 'nterpetrar dovessi quel che sia;</l>
     <l n="991">e parmi aver nella mente compreso</l>
     <l n="992">che Carlo è morto, e Cristo abbiamo offeso.</l>
    </lg>
    <lg n="125">
     <l n="993">Non si dovea però volerlo morto,</l>
     <l n="994">però che pur tenuta ha la corona</l>
     <l n="995">già tanto tempo, e pur si vede scorto</l>
     <l n="996">quanto Iddio amassi la sua stirpe buona,</l>
     <l n="997">ché dal Ciel lo stendardo gli fu porto,</l>
     <l n="998">che non fu dato al mondo mai a persona.</l>
     <l n="999">Temo ch'offeso non abbiam Gesùe</l>
     <l n="1000">pe' suoi gran merti e per le sue virtùe.</l>
    </lg>
    <lg n="126">
     <l n="1001">E credo che sarebbe utile ancora</l>
     <l n="1002">che si mettessi per Parigi un bando,</l>
     <l n="1003">che chi sapessi ove Carlo dimora,</l>
     <l n="1004">o vivo o morto, lo venga insegnando;</l>
     <l n="1005">e come giusto imperador s'onora,</l>
     <l n="1006">che si venissi il sepulcro ordinando;</l>
     <l n="1007">però che 'l Ciel, se ha conceputo sdegno</l>
     <l n="1008">della sua morte, mosterrà gran segno. -</l>
    </lg>
    <lg n="127">
     <l n="1009">Quando Rinaldo le parole intende,</l>
     <l n="1010">subitamente nel volto cambiossi,</l>
     <l n="1011">e di tal caso sé molto riprende,</l>
     <l n="1012">dicendo: - Io non pensai che così fossi! -</l>
     <l n="1013">E nel suo cor tanta pietà s'accende</l>
     <l n="1014">che gli occhi già son lacrimosi e rossi,</l>
     <l n="1015">e disse: - Orlando, quel che detto m'hai</l>
     <l n="1016">mi pesa troppo, e dolgomene assai.</l>
    </lg>
    <lg n="128">
     <l n="1017">Ma non credetti già che tanto male</l>
     <l n="1018">di questo caso seguitar dovessi;</l>
     <l n="1019">ma dopo il fatto il penter poi non vale.</l>
     <l n="1020">A me par verisimil s'uccidessi,</l>
     <l n="1021">perché pur, sendo di stirpe reale,</l>
     <l n="1022">arà voluto uccidersi lui stessi</l>
     <l n="1023">più tosto ch'altri vi ponessi mano,</l>
     <l n="1024">come d'Anibal sai che letto abbiàno.</l>
    </lg>
    <lg n="129">
     <l n="1025">Mandisi il bando, al mio parere, e tosto,</l>
     <l n="1026">che lo riveli sanza alcun sospetto</l>
     <l n="1027">chi l'ha tenuto o tenessi nascosto;</l>
     <l n="1028">però che di dolor mi s'apre il petto,</l>
     <l n="1029">e d'onorarlo, per Dio, son disposto</l>
     <l n="1030">siccome imperador magno e perfetto;</l>
     <l n="1031">e sempre piagnerò questo peccato,</l>
     <l n="1032">e vo' al Sepulcro andar, come è trovato.</l>
    </lg>
    <lg n="130">
     <l n="1033">E dico ch'a voler bene onorallo</l>
     <l n="1034">e' si raguni tutto il concestoro,</l>
     <l n="1035">e che si facci sùbito scultallo,</l>
     <l n="1036">non di marmo o di bronzo, anzi sia d'oro</l>
     <l n="1037">con la corona sopra un gran cavallo</l>
     <l n="1038">come ferno i Roman d'alcun di loro,</l>
     <l n="1039">e lettere scolpite etterne e salde</l>
     <l n="1040">della sua gloria e fama e pregio e lalde;</l>
    </lg>
    <lg n="131">
     <l n="1041">e come il Ciel già mandassi il vessillo,</l>
     <l n="1042">ch'è stato in terra assai più avventurato</l>
     <l n="1043">che quel ch'a Roma riportò Camillo</l>
     <l n="1044">allor che 'l Campidoglio era occupato. -</l>
     <l n="1045">Orlando, come savio, alquanto udillo;</l>
     <l n="1046">poi prestamente il bando ebbe ordinato.</l>
     <l n="1047">E come e' fu per tutto andato il bando,</l>
     <l n="1048">Alda la bella ne venne a Orlando,</l>
    </lg>
    <lg n="132">
     <l n="1049">e disse come Carlo in casa avea,</l>
     <l n="1050">e come per dolor non parea vivo.</l>
     <l n="1051">Tutta la corte gran festa facea,</l>
     <l n="1052">perché credean di vita fussi privo;</l>
     <l n="1053">Rinaldo molto lieto si vedea,</l>
     <l n="1054">accusando sé misero e cattivo;</l>
     <l n="1055">e fu menato a corte a grande onore</l>
     <l n="1056">e posto in sedia Carlo imperadore.</l>
    </lg>
    <lg n="133">
     <l n="1057">Astolfo chiese a Carlo perdonanza,</l>
     <l n="1058">e Carlo perdonanza chiese a lui,</l>
     <l n="1059">ed accusava il conte di Maganza,</l>
     <l n="1060">dicendo: - Consigliato da quel fui. -</l>
     <l n="1061">Quivi alcun giorno si fece l'usanza:</l>
     <l n="1062">ognun si scolpa de' peccati sui,</l>
     <l n="1063">come nel dir seguente dirò in versi.</l>
     <l n="1064">Guardivi il Ciel da tutti i casi avversi.</l>
    </lg>
   </lg>
  </body>
 </text>
</TEI>