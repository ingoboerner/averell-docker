<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE QUARTO</title>
    <author>Luigi Pulci</author>
   </titleStmt>
   <extent>
    <measure unit="stanza">103</measure>
    <measure unit="line">824</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-quarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE QUARTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE QUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gloria in excelsis Deo e in terra pace,</l>
     <l n="2">Padre e Figliuolo ed Ispirito santo;</l>
     <l n="3">benedicimus te Signor verace,</l>
     <l n="4">laudamus te Signor, con umil canto,</l>
     <l n="5">poi che per tua benignità ti piace</l>
     <l n="6">l'abate nostro qui consolar tanto,</l>
     <l n="7">e le mie rime accompagnar per tutto,</l>
     <l n="8">tanto che il fior produca alfin buon frutto.</l>
    </lg>
    <lg n="2">
     <l n="9">Era nel tempo ch'ognun s'innamora</l>
     <l n="10">e ch'a scherzar comincian le farfalle,</l>
     <l n="11">e 'l sol, ch'avea passata l'ultima ora,</l>
     <l n="12">verso il Murrocco chinava le spalle;</l>
     <l n="13">la luna appena corneggiava ancora,</l>
     <l n="14">de' monti l'ombra copriva ogni valle,</l>
     <l n="15">quando Rinaldo all'abate ritocca</l>
     <l n="16">che 'l nome suo non tenessi più in bocca.</l>
    </lg>
    <lg n="3">
     <l n="17">Rispose: - Chiaramonte è il nome mio -</l>
     <l n="18">benignamente a Rinaldo l'abate.</l>
     <l n="19">Dopo alcun giorno, acceso dal desio,</l>
     <l n="20">disse Rinaldo: - Io vo' che voi ci diate</l>
     <l n="21">omai licenzia col nome di Dio:</l>
     <l n="22">io ho a Parigi mie gente lasciate,</l>
     <l n="23">per ch'io non credo che 'l dì mai veggiamo</l>
     <l n="24">di ritrovar colui che noi cerchiamo. -</l>
    </lg>
    <lg n="4">
     <l n="25">L'abate, ch'era prudente e saputo,</l>
     <l n="26">disse: - Rinaldo, benché duol mi fia,</l>
     <l n="27">ché mai qui mi saresti rincresciuto,</l>
     <l n="28">credo che questo buon concetto sia.</l>
     <l n="29">Io son contento poi ch'io t'ho veduto:</l>
     <l n="30">so che questa sarà la parte mia,</l>
     <l n="31">di rivedervi più, ch'egli è ragione;</l>
     <l n="32">però vi do la mia benedizione.</l>
    </lg>
    <lg n="5">
     <l n="33">Se di vedere Orlando è il tuo pensiero,</l>
     <l n="34">vattene in pace, caro mio fratello;</l>
     <l n="35">Dio t'accompagli per ogni sentiero</l>
     <l n="36">o come fece Tobia Rafaello. -</l>
     <l n="37">Disse Rinaldo: - Così priego e spero:</l>
     <l n="38">rivedrenci nel Ciel sù presso a Quello</l>
     <l n="39">che de' suoi servi arà giusta merzede</l>
     <l n="40">che combatton qua giù per la sua fede. -</l>
    </lg>
    <lg n="6">
     <l n="41">Rinaldo si partì da Chiaramonte</l>
     <l n="42">ed Ulivieri e Dodon, sospirando;</l>
     <l n="43">va cavalcando per piano e per monte</l>
     <l n="44">per la gran voglia di vedere Orlando:</l>
     <l n="45">"Quando sarà quel dì, famoso conte",</l>
     <l n="46">dicea fra sé, "ch'io ti rivegga, quando?</l>
     <l n="47">Non mi dorrà per certo poi la morte</l>
     <l n="48">s'io ti ritruovo e riconduco in corte".</l>
    </lg>
    <lg n="7">
     <l n="49">Era dinanzi Rinaldo a cavallo</l>
     <l n="50">ed Ulivier lo seguiva e Dodone</l>
     <l n="51">per un oscuro bosco sanza fallo,</l>
     <l n="52">dove si scuopre un feroce dragone</l>
     <l n="53">coperto di stran cuoio verde e giallo,</l>
     <l n="54">che combatteva con un gran lione.</l>
     <l n="55">Rinaldo al lume della luna il vede,</l>
     <l n="56">ma che quel fussi drago ancor non crede.</l>
    </lg>
    <lg n="8">
     <l n="57">Ed Ulivier più volte aveva detto,</l>
     <l n="58">sì come avvien chi cavalca di notte:</l>
     <l n="59">- Io veggo un fuoco appiè di quel poggetto:</l>
     <l n="60">gente debbe abitar per queste grotte. -</l>
     <l n="61">Egli era quel serpente maladetto</l>
     <l n="62">che getta fiamma per bocca ta' dotte,</l>
     <l n="63">ch'una fornace pareva in calore</l>
     <l n="64">e tutto il bosco copria di splendore.</l>
    </lg>
    <lg n="9">
     <l n="65">E il lion par che con lui s'accapigli</l>
     <l n="66">e colle branche e co' denti lo roda,</l>
     <l n="67">ed or pel collo, or nel petto lo pigli;</l>
     <l n="68">e 'l drago avvolta gli aveva la coda</l>
     <l n="69">e presol colla bocca e cogli artigli</l>
     <l n="70">per modo tal che da lui non si snoda;</l>
     <l n="71">e non pareva al lione anco giuoco</l>
     <l n="72">quando per bocca e' vomitava fuoco.</l>
    </lg>
    <lg n="10">
     <l n="73">Baiardo cominciò forte annitrire</l>
     <l n="74">come e' conobbe il serpente da presso;</l>
     <l n="75">Vegliantin d'Ulivier volea fuggire,</l>
     <l n="76">quel di Dodon si volge addrieto spesso,</l>
     <l n="77">ché 'l fiato del dragon si fa sentire.</l>
     <l n="78">Ma pur Rinaldo innanzi si fu messo,</l>
     <l n="79">e increbbegli di quel lion, che perde</l>
     <l n="80">a poco a poco e rimaneva al verde.</l>
    </lg>
    <lg n="11">
     <l n="81">E terminò di dargli alfin soccorso</l>
     <l n="82">e che non fussi dal serpente morto:</l>
     <l n="83">Baiardo sprona e tempera col morso,</l>
     <l n="84">tanto che presso a quel drago l'ha porto,</l>
     <l n="85">che si studiava co' graffi e col morso,</l>
     <l n="86">tal che condotto ha il lione a mal porto;</l>
     <l n="87">ma invocò prima l'aiuto di sopra</l>
     <l n="88">che cominciassi sì terribile opra.</l>
    </lg>
    <lg n="12">
     <l n="89">Ed adorando sentiva una voce</l>
     <l n="90">che gli dicea: - Non temer, baron dotto,</l>
     <l n="91">del gran serpente rigido e feroce:</l>
     <l n="92">tosto sarà per tua mano al disotto. -</l>
     <l n="93">Disse Rinaldo: - O Signor mio che in croce</l>
     <l n="94">moristi, io ti ringrazio di tal motto. -</l>
     <l n="95">E trasse con Frusberta a quel dragone,</l>
     <l n="96">e mancò poco e' non dètte al lione</l>
    </lg>
    <lg n="13">
     <l n="97">Parve il lion di ciò fussi indovino,</l>
     <l n="98">e quanto può dal serpente si spicca,</l>
     <l n="99">veggendosi in aiuto il paladino.</l>
     <l n="100">Frusberta addosso al dragon non s'appicca,</l>
     <l n="101">perché il dosso era più che d'acciaio fino;</l>
     <l n="102">trasse di punta, e 'l brando non si ficca,</l>
     <l n="103">che solea pur forar corazze e maglie:</l>
     <l n="104">sì dure aveva il serpente le scaglie.</l>
    </lg>
    <lg n="14">
     <l n="105">Disse Rinaldo: "E' fia di Satanasso</l>
     <l n="106">il cuoio che 'l serpente porta addosso,</l>
     <l n="107">poi che di punta col brando nol passo</l>
     <l n="108">e che col taglio levar non ne posso";</l>
     <l n="109">e lascia pur la spada andare in basso</l>
     <l n="110">credendo a questo tagliare alfin l'osso:</l>
     <l n="111">Frusberta balza e faceva faville;</l>
     <l n="112">così de' colpi gli diè forse mille.</l>
    </lg>
    <lg n="15">
     <l n="113">E quel lion lo teneva pur fermo,</l>
     <l n="114">quasi dicessi: "S'io lo tengo saldo,</l>
     <l n="115">non arà sempre a ogni colpo schermo".</l>
     <l n="116">Ma poi che molto ha bussato Rinaldo,</l>
     <l n="117">e cognoscea che questo crudel vermo</l>
     <l n="118">l'offendea troppo col fiato e col caldo,</l>
     <l n="119">se gli accostava e prese un tratto il collo,</l>
     <l n="120">e spiccò il capo che parve d'un pollo.</l>
    </lg>
    <lg n="16">
     <l n="121">Fuggito s'era Ulivieri e Dodone,</l>
     <l n="122">che i lor destrier non poteron tenere.</l>
     <l n="123">Come e' fu morto quel fiero dragone,</l>
     <l n="124">balzato il capo e caduto a giacere,</l>
     <l n="125">verso Rinaldo ne venne il lione</l>
     <l n="126">e cominciava a leccare il destriere:</l>
     <l n="127">parea che render gli volessi grazia;</l>
     <l n="128">di far festa a Rinaldo non si sazia.</l>
    </lg>
    <lg n="17">
     <l n="129">Ed avviossi con esso alla briglia.</l>
     <l n="130">Rinaldo disse: - Virgin graziosa,</l>
     <l n="131">poi che mostrata m'hai tal maraviglia,</l>
     <l n="132">ancor ti priego, Regina pietosa,</l>
     <l n="133">che mi dimostri onde la via si piglia</l>
     <l n="134">per questa selva così paurosa</l>
     <l n="135">di ritrovare Ulivieri e Dodone,</l>
     <l n="136">o tu mi fa' fare scorta al lione. -</l>
    </lg>
    <lg n="18">
     <l n="137">Parve che questo il lione intendessi</l>
     <l n="138">e cominciava innanzi a caminare,</l>
     <l n="139">come se "drieto mi verrai" dicessi.</l>
     <l n="140">Rinaldo si lasciava a lui guidare,</l>
     <l n="141">ché i boschi v'eran sì folti e sì spessi</l>
     <l n="142">che fatica era il sentiero osservare;</l>
     <l n="143">ma quel lione appunto sa i sentieri,</l>
     <l n="144">e ritrovò Dodone ed Ulivieri.</l>
    </lg>
    <lg n="19">
     <l n="145">Era Ulivier tutto malinconoso</l>
     <l n="146">e del cavallo in terra dismontato;</l>
     <l n="147">così Dodone, e piangea doloroso,</l>
     <l n="148">e indrieto inverso Rinaldo è tornato</l>
     <l n="149">per dar soccorso al paladin famoso</l>
     <l n="150">ed Ulivieri aveva ragionato:</l>
     <l n="151">- Penso che morto Rinaldo vedremo</l>
     <l n="152">da quel serpente, e tardi giugneremo. -</l>
    </lg>
    <lg n="20">
     <l n="153">E non sapean ritrovar il cammino;</l>
     <l n="154">erano entrati in certe strette valli.</l>
     <l n="155">Ecco Rinaldo e 'l lion già vicino:</l>
     <l n="156">maravigliossi, e cominciò a guardalli;</l>
     <l n="157">vide Ulivier non avea Vegliantino;</l>
     <l n="158">disse: "Costoro ove aranno i cavalli?</l>
     <l n="159">A qualche fera si sono abbattuti,</l>
     <l n="160">dove egli aranno i lor destrier perduti".</l>
    </lg>
    <lg n="21">
     <l n="161">Ulivier, quando Rinaldo vedeva,</l>
     <l n="162">non si può dir se pareva contento,</l>
     <l n="163">e disse: - Veramente io mi credeva</l>
     <l n="164">ch'omai tu fussi della vita spento. -</l>
     <l n="165">E poi che allato il lione scorgeva</l>
     <l n="166">al lume della luna, ebbe spavento.</l>
     <l n="167">Disse Rinaldo: - Ulivier, non temere</l>
     <l n="168">che quel lion ti facci dispiacere.</l>
    </lg>
    <lg n="22">
     <l n="169">Sappi che morto è quel dragon crudele,</l>
     <l n="170">e liberato ho questo mio compagno</l>
     <l n="171">che meco or vien come amico fedele,</l>
     <l n="172">ed aren fatto di lui buon guadagno:</l>
     <l n="173">prima che forse la luna si cele,</l>
     <l n="174">tratti ci arà questo lion grifagno</l>
     <l n="175">del bosco, e guideracci a buon camino.</l>
     <l n="176">Ma dimmi, hai tu perduto Vegliantino? -</l>
    </lg>
    <lg n="23">
     <l n="177">Ulivier si scusò con gran vergogna:</l>
     <l n="178">- Come tu fusti alle man col dragone,</l>
     <l n="179">i destrier ci hanno grattata la rogna</l>
     <l n="180">tra mille sterpi e per ogni burrone;</l>
     <l n="181">ognun voleva far quel che bisogna</l>
     <l n="182">per aiutarti, come era ragione,</l>
     <l n="183">ma ritener non gli potemo mai,</l>
     <l n="184">tanto che forse di noi ti dorrai.</l>
    </lg>
    <lg n="24">
     <l n="185">Noi gli lasciamo presso a una fonte,</l>
     <l n="186">perché pur quivi si fermorno a bere:</l>
     <l n="187">quivi legati appiè gli abbiàn del monte,</l>
     <l n="188">ed or di te venavamo a sapere</l>
     <l n="189">se rotta avevi al serpente la fronte</l>
     <l n="190">o da lui morto restavi a giacere. -</l>
     <l n="191">Disse Rinaldo: - Pe' cavalli andiamo,</l>
     <l n="192">e tra noi scusa, Ulivier, non facciamo. -</l>
    </lg>
    <lg n="25">
     <l n="193">Ritrovorno ciascuno il corridore.</l>
     <l n="194">Dicea Rinaldo: - Or da toccar col dente</l>
     <l n="195">non credo che si truovi insin che fore</l>
     <l n="196">usciàn del bosco o troviamo altra gente.</l>
     <l n="197">Così stessi tu, Carlo imperadore,</l>
     <l n="198">che vuoi ch'io vada pel mondo dolente!</l>
     <l n="199">così stessi tu, Gan, com'io sto ora!</l>
     <l n="200">Ma forse peggio star ti farò ancora.</l>
    </lg>
    <lg n="26">
     <l n="201">E così cavalcando con sospetto,</l>
     <l n="202">Rinaldo si dolea del suo destino;</l>
     <l n="203">e quel lione innanzi va soletto</l>
     <l n="204">sempre mostrando a costoro il camino;</l>
     <l n="205">e poi ch'egli hanno salito un poggetto,</l>
     <l n="206">ebbon veduto un lume assai vicino:</l>
     <l n="207">ché in una grotta abitava un gigante,</l>
     <l n="208">ed un gran fuoco s'avea fatto avante.</l>
    </lg>
    <lg n="27">
     <l n="209">Una capanna di frasche avea fatto</l>
     <l n="210">ed appiccato a una sua caviglia</l>
     <l n="211">un cervio, e della pelle l'avea tratto.</l>
     <l n="212">Sente i cavagli al pestare e la briglia:</l>
     <l n="213">sùbito prese la caviglia il matto,</l>
     <l n="214">come colui che poco si consiglia:</l>
     <l n="215">a Ulivieri furioso più che orso</l>
     <l n="216">addosso presto la bestia fu corso.</l>
    </lg>
    <lg n="28">
     <l n="217">Ulivier vide quella mazza grossa</l>
     <l n="218">e del gigante la mente superba;</l>
     <l n="219">volle fuggirlo: intanto una percossa</l>
     <l n="220">giunse nel petto sì forte e sì acerba</l>
     <l n="221">che, bench'avessi il baron molta possa,</l>
     <l n="222">di Vegliantin si trovava in sull'erba.</l>
     <l n="223">Rinaldo, quando Ulivier vide in terra,</l>
     <l n="224">non domandar quanto dolor l'afferra;</l>
    </lg>
    <lg n="29">
     <l n="225">e disse: - Ribaldon, ghiotton da forche,</l>
     <l n="226">che mille volte so l'hai meritate!</l>
     <l n="227">Prima che sotto la luna si corche</l>
     <l n="228">io ti meriterò di tal derrate. -</l>
     <l n="229">Questo bestion con sue parole porche</l>
     <l n="230">disse: - A te non darò se non gotate.</l>
     <l n="231">Che se' tu tratto, del cervio a l'odore?</l>
     <l n="232">Tu debbi essere un ghiotto o furatore. -</l>
    </lg>
    <lg n="30">
     <l n="233">Rinaldo ch'avea poca pazienza,</l>
     <l n="234">dètte in sul viso al gigante col guanto,</l>
     <l n="235">e fu quel pugno di tanta potenza</l>
     <l n="236">che tutto quanto il mostaccio gli ha infranto,</l>
     <l n="237">dicendo: - Iddio non ci are' sofferenza. -</l>
     <l n="238">Pure il gigante, riavuto alquanto,</l>
     <l n="239">arrandellò la caviglia a Rinaldo,</l>
     <l n="240">ché d'altro che di sol gli vuol dar caldo.</l>
    </lg>
    <lg n="31">
     <l n="241">Rinaldo il colpo schifò molto destro</l>
     <l n="242">e fe' Baiardo saltar come un gatto:</l>
     <l n="243">combatter co' giganti era maestro,</l>
     <l n="244">sapeva appunto ogni lor colpo ed atto.</l>
     <l n="245">Parve il randello uscissi d'un balestro.</l>
     <l n="246">Rinaldo menò il pugno un altro tratto,</l>
     <l n="247">e fu sì grande questo mostaccione</l>
     <l n="248">che morto cadde il gigante boccone.</l>
    </lg>
    <lg n="32">
     <l n="249">E poco men che non fe' come e' suole</l>
     <l n="250">il drago, quando uccide il leofante,</l>
     <l n="251">che non s'avvede, tanto è sciocco e fole,</l>
     <l n="252">che nel cader quello animal pesante</l>
     <l n="253">l'uccide, ché gli è sotto, onde e' si duole:</l>
     <l n="254">così Rinaldo a questo fu ignorante,</l>
     <l n="255">ché quando e' cadde il gigante gagliardo</l>
     <l n="256">ischiacciò quasi Rinaldo e Baiardo.</l>
    </lg>
    <lg n="33">
     <l n="257">E con fatica gli uscì poi di sotto,</l>
     <l n="258">e bisognò che Dodon l'aiutassi.</l>
     <l n="259">Disse Rinaldo: - Io non pensai di botto</l>
     <l n="260">così il gigante in terra rovinassi,</l>
     <l n="261">ond'io n'ho quasi pagato lo scotto.</l>
     <l n="262">E' disse ch'a l'odor d'un cervio trassi:</l>
     <l n="263">alla sua capannetta andiamo un poco,</l>
     <l n="264">dove si vede colassù quel fuoco. -</l>
    </lg>
    <lg n="34">
     <l n="265">Allor tutti smontaron dell'arcione,</l>
     <l n="266">alla capanna furono avviati;</l>
     <l n="267">vidono il cervio; diceva Dodone:</l>
     <l n="268">- Forse che mal non saren capitati. -</l>
     <l n="269">Fece d'un certo ramo uno schidone.</l>
     <l n="270">Rinaldo intanto tre pani ha trovati</l>
     <l n="271">e pien di strana cervogia un barlotto,</l>
     <l n="272">e disse: - Il cervio mi sa di biscotto. -</l>
    </lg>
    <lg n="35">
     <l n="273">Erano i pan come un fondo di tino,</l>
     <l n="274">tanto ch'a dirlo pur mi raccapriccio.</l>
     <l n="275">Disse Rinaldo: - Se ci è il pane e 'l vino,</l>
     <l n="276">ch'aspettian noi, Dodon? Qua sa d'arsiccio. -</l>
     <l n="277">Dicea Dodone: - Aspetta un tal pochino,</l>
     <l n="278">tanto che lievi la crosta sù il riccio. -</l>
     <l n="279">Disse Rinaldo: - Più non l'arrostiàno,</l>
     <l n="280">ché 'l cervio molto cotto è poco sano. -</l>
    </lg>
    <lg n="36">
     <l n="281">Disse Dodone: - Io t'ho inteso, Rinaldo:</l>
     <l n="282">il gorgozzul ti debbe pizzicare:</l>
     <l n="283">se non è cotto, e' basta che sia caldo. -</l>
     <l n="284">E cominciorno del cervio a spiccare.</l>
     <l n="285">Rinaldo sel mangiava intero e saldo,</l>
     <l n="286">se non che la vergogna il fa restare;</l>
     <l n="287">e de' tre pan fece paura a uno,</l>
     <l n="288">ché col barlotto non beve a digiuno.</l>
    </lg>
    <lg n="37">
     <l n="289">Poi che fu l'alba in levante apparita,</l>
     <l n="290">si dipartiron da quella capanna.</l>
     <l n="291">Dicea Dodon: - Questa fu buona gita,</l>
     <l n="292">poi che da ciel sopravvenne la manna</l>
     <l n="293">e quel gigante ha perduta la vita.</l>
     <l n="294">Vedi che pure ingannato è chi inganna:</l>
     <l n="295">quel bacalare, Ulivier, ti percosse</l>
     <l n="296">a tradimento, or si sta per le fosse. -</l>
    </lg>
    <lg n="38">
     <l n="297">Disceson di quel monte alla pianura,</l>
     <l n="298">e il lor lione innanzi pur andava.</l>
     <l n="299">Dicea Rinaldo: - Questa è gran ventura! -</l>
     <l n="300">ed Ulivier con lui se n'accordava;</l>
     <l n="301">tanto ch'usciron d'una valle oscura,</l>
     <l n="302">ove poi nel dimestico s'entrava:</l>
     <l n="303">cominciono a veder casali e ville</l>
     <l n="304">e sopra a' campanil gridar le squille.</l>
    </lg>
    <lg n="39">
     <l n="305">E poco tennon più oltre il camino</l>
     <l n="306">che cominciorno a trovar de' pastori</l>
     <l n="307">presso a un fiume ch'era lor vicino;</l>
     <l n="308">e poi sentirno gran grida e romori.</l>
     <l n="309">Baiardo aombra e così Vegliantino.</l>
     <l n="310">Ed ecco uscir d'una valletta fuori</l>
     <l n="311">una gran turba che s'era fuggita,</l>
     <l n="312">ed a veder parea gente smarrita.</l>
    </lg>
    <lg n="40">
     <l n="313">Rinaldo allora a Dio si raccomanda,</l>
     <l n="314">e intanto appresso s'accosta un pagano.</l>
     <l n="315">Allor Dodon di sùbito domanda:</l>
     <l n="316">- Che caso è questo in questo luogo strano,</l>
     <l n="317">che par che tanto romor qua si spanda?</l>
     <l n="318">Per cortesia, non voglia esser villano. -</l>
     <l n="319">Rispose il saracin presto a Dodone:</l>
     <l n="320">- Io tel dirò, non è sanza cagione.</l>
    </lg>
    <lg n="41">
     <l n="321">Del mio dir so che ti verrà pietade:</l>
     <l n="322">per una figlia nobile e serena</l>
     <l n="323">quasi è disabitata una cittade,</l>
     <l n="324">perch'una vipra crudel ci avvelena.</l>
     <l n="325">Il re Corbante, per la sua bontade,</l>
     <l n="326">la sua figliuola detta Forisena</l>
     <l n="327">a divorar vuol dare a questa fera:</l>
     <l n="328">la sorte tocca a lei, vuol che lei pèra;</l>
    </lg>
    <lg n="42">
     <l n="329">e di noi altri ha già mangiati assai:</l>
     <l n="330">ogni dì ne vuol due, sera e mattina.</l>
     <l n="331">- Dimmi, - rispose Rinaldo - s' tu sai,</l>
     <l n="332">questa città come ella ci è vicina? -</l>
     <l n="333">Rispose il saracin: - Tu la vedrai</l>
     <l n="334">tosto, la terra misera e meschina;</l>
     <l n="335">ma guarda che tal gita non sia amara:</l>
     <l n="336">ella è qui presso, e chiamasi Carrara.</l>
    </lg>
    <lg n="43">
     <l n="337">Io ve n'avviso per compassione</l>
     <l n="338">ch'io ho di voi per Macometto iddio,</l>
     <l n="339">che voi non vi lasciate le persone,</l>
     <l n="340">poi che d'andarvi mostrate desio.</l>
     <l n="341">La città troverrete in perdizione</l>
     <l n="342">e molto mal contento il signor mio,</l>
     <l n="343">per questa cruda fera e maladetta</l>
     <l n="344">che debbe divorar la giovinetta.</l>
    </lg>
    <lg n="44">
     <l n="345">Come egli è dì, se ne viene alle porte;</l>
     <l n="346">se da mangiar non gli è portato tosto,</l>
     <l n="347">col tristo fiato ci conduce a morte:</l>
     <l n="348">convien ch'un uom gli pognàn là discosto.</l>
     <l n="349">Questa fanciulla gli è tocca la sorte,</l>
     <l n="350">e 'l padre suo di mandarla ha disposto;</l>
     <l n="351">il popol grida, e quella fiera rugge,</l>
     <l n="352">tanto ch'ognun per paura si fugge.</l>
    </lg>
    <lg n="45">
     <l n="353">Credo che sia sol pe' nostri peccati,</l>
     <l n="354">perché Corbante uccise un suo fratello,</l>
     <l n="355">che fu tra noi de' cavalier nomati</l>
     <l n="356">il più savio, il più giusto e forte e bello;</l>
     <l n="357">noi consentimo a tutti questi agguati,</l>
     <l n="358">però che il regno apparteneasi a quello:</l>
     <l n="359">la vipera è venuta a purgar certo</l>
     <l n="360">questo peccato e rendeci tal merto.</l>
    </lg>
    <lg n="46">
     <l n="361">Ed è tra noi chi abbia oppinione</l>
     <l n="362">che lo spirito suo drento vi sia</l>
     <l n="363">in questa fera, di questo garzone. -</l>
     <l n="364">Disse Rinaldo: - Di tua cortesia</l>
     <l n="365">io ti ringrazio. Aiutivi Macone</l>
     <l n="366">da questa fera, s'ella è tanto ria.</l>
     <l n="367">Ma dimmi, saracin, questa donzella</l>
     <l n="368">come ella è giovinetta, e s'ella è bella. -</l>
    </lg>
    <lg n="47">
     <l n="369">Disse il pagan: - Non domandar di questo,</l>
     <l n="370">ché non si vide mai cosa sì degna:</l>
     <l n="371">un atto dolce, angelico e modesto,</l>
     <l n="372">di virtù porta e di biltà la 'nsegna,</l>
     <l n="373">ne' quindici anni entrata, e va' pel resto;</l>
     <l n="374">e 'l popol pur di camparla s'ingegna.</l>
     <l n="375">Se tu credessi quella bestia uccidere,</l>
     <l n="376">tu puoi far conto il reame dividere. -</l>
    </lg>
    <lg n="48">
     <l n="377">Disse Rinaldo: - Io non cerco reame:</l>
     <l n="378">io n'ho lasciati sette in mio paese;</l>
     <l n="379">io mi diletto un poco delle dame:</l>
     <l n="380">se così bella è la figlia cortese,</l>
     <l n="381">a quella fera taglierò le squame. -</l>
     <l n="382">E poi si volse al famoso marchese</l>
     <l n="383">e disse: - Andianne, ché la dama è nostra,</l>
     <l n="384">alla città che 'l saracin ci mostra. -</l>
    </lg>
    <lg n="49">
     <l n="385">Come e' furno in Carrara i paladini,</l>
     <l n="386">ognun volgeva a guardàgli le ciglia:</l>
     <l n="387">preson conforto tutti i saracini,</l>
     <l n="388">e del lion ne prendean maraviglia.</l>
     <l n="389">Rinaldo giunse al palagio a' confini,</l>
     <l n="390">e salutò Corbante e poi la figlia.</l>
     <l n="391">Corbante disse: - Tu sia il ben venuto,</l>
     <l n="392">se per la fera a dar mi vieni aiuto. -</l>
    </lg>
    <lg n="50">
     <l n="393">Allor Rinaldo rispose: - O Corbante,</l>
     <l n="394">il nome mio è il guerrier del lione,</l>
     <l n="395">e credo in Apollino e in Trivigante;</l>
     <l n="396">e non vorrei, pel nostro iddio Macone,</l>
     <l n="397">avere a capitar certo in Levante</l>
     <l n="398">poi ch'io senti' della tua passione. -</l>
     <l n="399">Quel disse forte, e quest'altro bisbiglia:</l>
     <l n="400">"Anzi, poi ch'io senti' della tua figlia".</l>
    </lg>
    <lg n="51">
     <l n="401">Ulivier gli occhi alla donzella gira</l>
     <l n="402">mentre Rinaldo in questo modo parla;</l>
     <l n="403">sùbito pose al berzaglio la mira</l>
     <l n="404">e cominciò cogli occhi a saettarla,</l>
     <l n="405">e tuttavolta con seco sospira:</l>
     <l n="406">"Questa non è" dicea "carne da darla</l>
     <l n="407">a divorare alla fera crudele,</l>
     <l n="408">ma a qualche amante gentile e fedele".</l>
    </lg>
    <lg n="52">
     <l n="409">Corbante aveva intanto così detto:</l>
     <l n="410">- Sia chi tu vuoi, o famoso guerriere,</l>
     <l n="411">basta sol che tu credi in Macometto.</l>
     <l n="412">Se tu credessi, gentil cavaliere,</l>
     <l n="413">uccider questa fera, io ti prometto</l>
     <l n="414">di darti mezzo il reame e l'avere;</l>
     <l n="415">e se tu il vuoi ancor tutto, i' son contento,</l>
     <l n="416">pur che mi tragga fuor d'esto tormento.</l>
    </lg>
    <lg n="53">
     <l n="417">Come tu vedi, la terra è condotta,</l>
     <l n="418">d'un bel giardino, spilonca o diserto.</l>
     <l n="419">La mia figliuola s'appressa già l'otta</l>
     <l n="420">che morir dèe sanza peccato o merto. -</l>
     <l n="421">Ma Ulivier nella mente borbotta:</l>
     <l n="422">"Non mangerà sì bianco pan per certo</l>
     <l n="423">questo animal, ch'egli è pasto d'amanti,</l>
     <l n="424">se noi dovessin morir tutti quanti".</l>
    </lg>
    <lg n="54">
     <l n="425">- Dimmi pur tosto qual sia il tuo pensiero, -</l>
     <l n="426">diceva il re - ch'ella è presso alle mura,</l>
     <l n="427">ch'io sento il fiato incomportabil fero,</l>
     <l n="428">e voi il dovete sentir per ventura. -</l>
     <l n="429">Disse Rinaldo: - Io non vo' regno o impero:</l>
     <l n="430">per gentilezza caccio e per natura;</l>
     <l n="431">e per amor della tua figlia bella</l>
     <l n="432">la vipera uccidren crudele e fella. -</l>
    </lg>
    <lg n="55">
     <l n="433">Ulivieri era un gentil damigello</l>
     <l n="434">e tuttavia la fanciulla vagheggia.</l>
     <l n="435">Rinaldo l'occhio teneva al pennello:</l>
     <l n="436">con Ulivieri in francioso motteggia;</l>
     <l n="437">disse: - Il falcone ha cavato il cappello:</l>
     <l n="438">non so se starna ha veduta o acceggia;</l>
     <l n="439">ma parmi questo chiaro assai vedere,</l>
     <l n="440">che noi sarem due impronti a un tagliere. -</l>
    </lg>
    <lg n="56">
     <l n="441">Ulivier nulla rispose a Rinaldo;</l>
     <l n="442">abbassò gli occhi, che tenea sì fissi.</l>
     <l n="443">Corbante un bando mandò molto caldo</l>
     <l n="444">che nessun più della terra partissi,</l>
     <l n="445">tanto che 'l popol comincia a star saldo:</l>
     <l n="446">Rinaldo volle così si seguissi;</l>
     <l n="447">e fece fare un guanto, s'io non erro,</l>
     <l n="448">coperto tutto di punte di ferro.</l>
    </lg>
    <lg n="57">
     <l n="449">E prese poi da Corbante licenzia,</l>
     <l n="450">che gli fe' compagnia fino alla porta</l>
     <l n="451">con molta gente e con gran reverenzia;</l>
     <l n="452">poi gli diceva: - Io non son buona scorta.</l>
     <l n="453">Io ti ricordo tu abbi avvertenzia</l>
     <l n="454">alla tua vita, - e così lo conforta</l>
     <l n="455">- e in ogni modo te salvar mi piace;</l>
     <l n="456">poi sia che vuol della fera rapace. -</l>
    </lg>
    <lg n="58">
     <l n="457">Queste parole furon grate tanto</l>
     <l n="458">che se l'affisse Rinaldo nel core;</l>
     <l n="459">e disse: - Il capo arrecarti mi vanto</l>
     <l n="460">in ogni modo, cortese signore.</l>
     <l n="461">La tua benedizion mi da' col guanto;</l>
     <l n="462">conforta il popol tuo per nostro amore. -</l>
     <l n="463">Corbante il benedì pietosamente</l>
     <l n="464">e priega Iddio per lui divotamente.</l>
    </lg>
    <lg n="59">
     <l n="465">Ed Ulivieri ancor fece orazione:</l>
     <l n="466">raccomandossi al Salvator divino.</l>
     <l n="467">Dinanzi andava il feroce lione:</l>
     <l n="468">verso la fera teneva il camino;</l>
     <l n="469">drieto seguiva Rinaldo e Dodone.</l>
     <l n="470">Era a vedere il popol saracino,</l>
     <l n="471">chi in sulle mura e chi presso alle porte,</l>
     <l n="472">desiderando all'animal la morte.</l>
    </lg>
    <lg n="60">
     <l n="473">E la fanciulla nobile e serena</l>
     <l n="474">era salita in sur una bertesca.</l>
     <l n="475">Disse Rinaldo: - Vedi Forisena,</l>
     <l n="476">o Ulivier, che di te par gl'incresca:</l>
     <l n="477">amore è quel ch'a vederti lei mena. -</l>
     <l n="478">Ulivier disse: - La danza rinfresca:</l>
     <l n="479">tu hai disposto di darmi oggi noia.</l>
     <l n="480">Attendiàn pur che questa fera muoia. -</l>
    </lg>
    <lg n="61">
     <l n="481">Dicea Rinaldo: - Sarai tu sì crudo</l>
     <l n="482">che tu non guardi questa damigella?</l>
     <l n="483">Tu non saresti d'accettar per drudo.</l>
     <l n="484">Che crederres' tu far se la donzella</l>
     <l n="485">avessi in braccio per tua targia o scudo?</l>
     <l n="486">Atterreresti tu la fiera o quella? -</l>
     <l n="487">Disse Ulivier: - Tu se' pur per le ciance,</l>
     <l n="488">e qua sa d'altro già che melarance. -</l>
    </lg>
    <lg n="62">
     <l n="489">E come e' disse questo, il lion mostra</l>
     <l n="490">il serpente che fuoco vomitava.</l>
     <l n="491">Disse Ulivier: - Questa è la dama nostra,</l>
     <l n="492">e di vederla, Rinaldo, mi grava. -</l>
     <l n="493">Disse Rinaldo: - O Ulivier, qui giostra</l>
     <l n="494">Venere e Marte - e di nuovo cianciava.</l>
     <l n="495">La vipera crudel tosto si rizza</l>
     <l n="496">e fuoco e tòsco per bocca gli schizza.</l>
    </lg>
    <lg n="63">
     <l n="497">Parea che l'aria e la terra s'accenda.</l>
     <l n="498">Rinaldo aveva spugna con aceto,</l>
     <l n="499">e tutti, perché il fiato non gli offenda;</l>
     <l n="500">e disse: - O animal poco discreto,</l>
     <l n="501">che pensi tu, che noi siàn tua merenda,</l>
     <l n="502">poi che tu vieni in qua contra divieto? -</l>
     <l n="503">E detto questo del cavallo scese,</l>
     <l n="504">e così fece Dodone e 'l marchese.</l>
    </lg>
    <lg n="64">
     <l n="505">Non fu prima smontato di Baiardo</l>
     <l n="506">ch'a Dodon giunse l'animal addosso:</l>
     <l n="507">dèttegli un morso sì fiero e gagliardo</l>
     <l n="508">che l'arme gli schiacciò, la carne e l'osso.</l>
     <l n="509">Dodon gridava: - Omè lasso, ch'io ardo!</l>
     <l n="510">Aiutami, Ulivier, ché più non posso! -</l>
     <l n="511">e cadde tramortito e stramazzato</l>
     <l n="512">sùbito in terra pel morso e pel fiato.</l>
    </lg>
    <lg n="65">
     <l n="513">Ulivier tardi aiutarlo si mosse</l>
     <l n="514">ed a Dodon non poté dar soccorso:</l>
     <l n="515">adunque il primo ch'assaggia si cosse,</l>
     <l n="516">ed anco ci è per un compagno un morso:</l>
     <l n="517">perché il serpente un tratto il capo scosse</l>
     <l n="518">e poi pigliava Ulivier come un torso,</l>
     <l n="519">e per ventura alla gamba s'appicca</l>
     <l n="520">e i denti tutti nell'arme gli ficca.</l>
    </lg>
    <lg n="66">
     <l n="521">E' si sentì l'arnese sgretolare,</l>
     <l n="522">che non isgretolò mai osso cane;</l>
     <l n="523">e poi pel braccio lo volle ciuffare.</l>
     <l n="524">Ma Ulivieri adopera le mane,</l>
     <l n="525">ch'avea quel guanto Rinaldo fe' fare,</l>
     <l n="526">e non è tempo a questo a dar del pane</l>
     <l n="527">o dir che san Donnin gli alleghi i denti,</l>
     <l n="528">ché converrà pur che facci altrimenti:</l>
    </lg>
    <lg n="67">
     <l n="529">missegli il guanto e la man nella strozza,</l>
     <l n="530">però che molto lo sgrida Rinaldo,</l>
     <l n="531">tanto che tutto il serpente lo 'ngozza,</l>
     <l n="532">e strinse; ed Ulivier lo tenne saldo</l>
     <l n="533">e colla spada la testa gli mozza;</l>
     <l n="534">ma nel morir, pel fetor e pel caldo,</l>
     <l n="535">Ulivier cadde tramortito in terra.</l>
     <l n="536">Ma il capo del serpente non si sferra:</l>
    </lg>
    <lg n="68">
     <l n="537">ché nel finir la bocca in modo strinse</l>
     <l n="538">ch'Ulivier trar non ne poté la mano.</l>
     <l n="539">Rinaldo tutto nel viso si tinse</l>
     <l n="540">e sferrar lo credette a mano a mano;</l>
     <l n="541">ma non potea, tanto il dolor lo vinse</l>
     <l n="542">del tristo caso d'Ulivieri e strano;</l>
     <l n="543">pur tante volte la spada v'accocca</l>
     <l n="544">che gliel cavò con fatica di bocca.</l>
    </lg>
    <lg n="69">
     <l n="545">Ma quel lion ch'egli avevan menato</l>
     <l n="546">si stette sempre di mezzo a vedere,</l>
     <l n="547">perché se fussi d'alcun domandato</l>
     <l n="548">di questo fatto, il voleva sapere.</l>
     <l n="549">Era Dodon già di terra levato,</l>
     <l n="550">ma Ulivier pur si stava a giacere.</l>
     <l n="551">I saracin corrien fuor della porta</l>
     <l n="552">faccendo festa che la fera è morta.</l>
    </lg>
    <lg n="70">
     <l n="553">Venne Corbante con molta brigata</l>
     <l n="554">a veder come questo fatto era ito:</l>
     <l n="555">vede la bestia in terra rovesciata,</l>
     <l n="556">vede Dodon sanguinoso ferito,</l>
     <l n="557">vede Ulivier colla mano affocata,</l>
     <l n="558">che morto gli parea, non tramortito;</l>
     <l n="559">vede la terra per la fera arsiccia,</l>
     <l n="560">della qual cosa assai si raccapriccia;</l>
    </lg>
    <lg n="71">
     <l n="561">vede la testa del fero dragone,</l>
     <l n="562">che gli parve a veder mirabil cosa;</l>
     <l n="563">vede Rinaldo turbato e Dodone</l>
     <l n="564">perch'Ulivieri in terra si riposa:</l>
     <l n="565">ebbe di questo gran compassione;</l>
     <l n="566">vedevagli la gamba sanguinosa,</l>
     <l n="567">e non sapea con che parole o gesti</l>
     <l n="568">si condolessi o ringraziassi questi.</l>
    </lg>
    <lg n="72">
     <l n="569">Abbracciò infin Rinaldo lacrimando</l>
     <l n="570">e poi Dodon, dicendo: - Baron degni,</l>
     <l n="571">come potrò mai ristorarvi, o quando?</l>
     <l n="572">Da Macon credo che tal grazia vegni,</l>
     <l n="573">che in queste parte vi venne mandando.</l>
     <l n="574">Ecco, la vita e tutti i nostri regni</l>
     <l n="575">e la corona collo scettro nostro,</l>
     <l n="576">disposto sono ogni cosa sia vostro.</l>
    </lg>
    <lg n="73">
     <l n="577">Ma sempre piangerò se questo è morto,</l>
     <l n="578">che par sì degno e gentil cavalieri. -</l>
     <l n="579">Disse Rinaldo: - Re, datti conforto,</l>
     <l n="580">ché pianger di costui non fa mestieri.</l>
     <l n="581">Il tuo parlare assai ci mostra scorto</l>
     <l n="582">che tu sia grato, e giusti i tuoi pensieri.</l>
     <l n="583">La tua corona e 'l regno l'accettiamo,</l>
     <l n="584">e come nostro a te lo ridoniamo. -</l>
    </lg>
    <lg n="74">
     <l n="585">Non aveva Rinaldo appena detto,</l>
     <l n="586">ch'Ulivier cominciossi a risentire;</l>
     <l n="587">e risentito, e 'l re veggendo appetto</l>
     <l n="588">e tanta gente, cominciò a stupire</l>
     <l n="589">come chi nuove cose per oggetto</l>
     <l n="590">vede in un punto, e non sa che si dire;</l>
     <l n="591">ma a poco a poco rivocò la vita</l>
     <l n="592">ed ogni ammirazion fu disparita.</l>
    </lg>
    <lg n="75">
     <l n="593">Il popolo era orrore e maraviglia</l>
     <l n="594">veggendo quel c'han fatto i paladini.</l>
     <l n="595">Era venuta, per veder, la figlia</l>
     <l n="596">del re Corbante con que' saracini,</l>
     <l n="597">che 'l sol, quando è più lucente, simiglia,</l>
     <l n="598">e tutti gli atti suoi paion divini;</l>
     <l n="599">ed Ulivier questa donzella guarda,</l>
     <l n="600">che non s'accorge ancor che 'l suo cor arda.</l>
    </lg>
    <lg n="76">
     <l n="601">Il re Corbante al popol comandava</l>
     <l n="602">ch'a la città portato sia il serpente;</l>
     <l n="603">e poi Rinaldo per la man pigliava</l>
     <l n="604">e torna alla città colla sua gente;</l>
     <l n="605">e come e' giunse alla terra, ordinava</l>
     <l n="606">di lasciar parte d'un tanto accidente</l>
     <l n="607">al secol nuovo; e quella fera morta</l>
     <l n="608">col capo fe' appiccar sopra la porta,</l>
    </lg>
    <lg n="77">
     <l n="609">e lettere scolpite in marmo, d'oro:</l>
     <l n="610">"Nel tal tempo" dicea "qui capitorno</l>
     <l n="611">tre paladini" (e scrisse i nomi loro,</l>
     <l n="612">perché in secreto gliel manifestorno)</l>
     <l n="613">"che liberaro il popol da martoro</l>
     <l n="614">per questa fera, a cui morte donorno",</l>
     <l n="615">ch'era apparita là mirabilmente,</l>
     <l n="616">e divorava tutta la sua gente;</l>
    </lg>
    <lg n="78">
     <l n="617">e come il giorno alla fanciulla bella</l>
     <l n="618">toccava di dover morir per sorte,</l>
     <l n="619">che i tre baron vi capitorno in sella,</l>
     <l n="620">che liberata l'avean dalla morte.</l>
     <l n="621">Per lunghi tempi si potea vedella</l>
     <l n="622">la storia e l'animal sopra le porte,</l>
     <l n="623">che così morto faceva paura</l>
     <l n="624">a chi voleva entrar dentro alle mura.</l>
    </lg>
    <lg n="79">
     <l n="625">E nel palagio Rinaldo menòe</l>
     <l n="626">e grande onor gli fece e lietamente;</l>
     <l n="627">e medici trovava e comandòe</l>
     <l n="628">che medicassin diligentemente</l>
     <l n="629">Ulivieri e Dodon, ché bisognòe,</l>
     <l n="630">ch'ognun più giorni del suo mal si sente.</l>
     <l n="631">E Forisena intanto come astuta</l>
     <l n="632">dell'amor d'Ulivier s'era avveduta.</l>
    </lg>
    <lg n="80">
     <l n="633">E perché Amor mal volentier perdona</l>
     <l n="634">che e' non sia alfin sempre amato chi ama,</l>
     <l n="635">e non sare' sua legge giusta o buona</l>
     <l n="636">di non trovar merzé chi pur la chiama,</l>
     <l n="637">né giusto sire il buon servo abandona,</l>
     <l n="638">poi che s'accorse questa gentil dama</l>
     <l n="639">come per lei si moriva il marchese,</l>
     <l n="640">sùbito tutta del suo amor s'accese;</l>
    </lg>
    <lg n="81">
     <l n="641">e cominciò cogli occhi a rimandare</l>
     <l n="642">indrieto a Ulivier gli ardenti dardi</l>
     <l n="643">ch'Amor sovente gli facea gittare,</l>
     <l n="644">acciò che solo un foco due cori ardi.</l>
     <l n="645">Venne a vederlo un giorno medicare</l>
     <l n="646">e salutòl con amorosi sguardi,</l>
     <l n="647">ché le parole fur ghiacciate e molle,</l>
     <l n="648">ma gli occhi pronti assai, come Amor volle.</l>
    </lg>
    <lg n="82">
     <l n="649">Quando Ulivier sentì che Forisena</l>
     <l n="650">lo salutò così timidamente,</l>
     <l n="651">fu la sua prima incomportabil pena</l>
     <l n="652">fuggita, ch'altra doglia al suo cor sente,</l>
     <l n="653">l'alma di dubbio e di speranza piena;</l>
     <l n="654">ma confirmato assai pur nella mente</l>
     <l n="655">d'essere amato dalla damigella:</l>
     <l n="656">perché chi ama assai, poco favella.</l>
    </lg>
    <lg n="83">
     <l n="657">Videgli ancor, poi che più a lui s'accosta,</l>
     <l n="658">il viso tutto diventar vermiglio</l>
     <l n="659">e brieve e rotta e fredda la proposta</l>
     <l n="660">nel condolersi del crudele artiglio</l>
     <l n="661">dell'animal, che per lei car gli costa,</l>
     <l n="662">e vergognosa rabbassare il ciglio:</l>
     <l n="663">questo gli dètte massima speranza,</l>
     <l n="664">ché così degli amanti è sempre usanza.</l>
    </lg>
    <lg n="84">
     <l n="665">Ella avea detto: - Il mio crudo destino,</l>
     <l n="666">i fati e 'l Cielo e la spietata sorte,</l>
     <l n="667">o qual si fussi altro voler divino,</l>
     <l n="668">m'avean condotta a sì misera morte.</l>
     <l n="669">Tu venisti in Levante, paladino,</l>
     <l n="670">mandato certo dalla eterna corte</l>
     <l n="671">a liberarmi, e per te sono in vita:</l>
     <l n="672">dunque io mi dolgo della tua ferita. -</l>
    </lg>
    <lg n="85">
     <l n="673">Queste parole avean passato il core</l>
     <l n="674">a Ulivieri e pien sì di dolcezza</l>
     <l n="675">che mille volte ne ringrazia Amore,</l>
     <l n="676">perché e' cognobbe la gran gentilezza.</l>
     <l n="677">Are' voluto innanzi al suo signore</l>
     <l n="678">morir, ché poco la vita più prezza,</l>
     <l n="679">e poco men che non disse niente;</l>
     <l n="680">pur gli rispose vergognosamente:</l>
    </lg>
    <lg n="86">
     <l n="681">- Io non fe' cosa mai sotto la luna</l>
     <l n="682">che d'aver fatto io ne sia più contento:</l>
     <l n="683">s'io t'ho campata da sì rea fortuna,</l>
     <l n="684">tanta dolcezza nel mio cor ne sento</l>
     <l n="685">che mai più simil ne senti' alcuna.</l>
     <l n="686">So che t'incresce d'ogni mio tormento:</l>
     <l n="687">altro duol ci è, che chiama altro conforto.</l>
     <l n="688">Così m'avessi quella fera morto! -</l>
    </lg>
    <lg n="87">
     <l n="689">Intese bene allor quelle parole</l>
     <l n="690">la gentil dama, e drento al cor le scrisse:</l>
     <l n="691">sì presto insegna Amor nelle sue scole!</l>
     <l n="692">e fra se stessa sospirando disse:</l>
     <l n="693">"E di questo anco altro tuo duol mi duole.</l>
     <l n="694">Forse non era il me' che tu morisse.</l>
     <l n="695">Non sarò ingrata a sì fedele amante,</l>
     <l n="696">ch'io non son di diaspro o d'adamante".</l>
    </lg>
    <lg n="88">
     <l n="697">Partissi Forisena sospirando,</l>
     <l n="698">ed Ulivier rimase tutto afflitto</l>
     <l n="699">della ferita sua più non curando,</l>
     <l n="700">ché da più crudo artiglio era trafitto.</l>
     <l n="701">Guardò Rinaldo, e quasi lacrimando</l>
     <l n="702">non poté a lui tener l'occhio diritto,</l>
     <l n="703">e disse: - Vero è pur che l'uom non possa</l>
     <l n="704">celar per certo l'amore e la tossa.</l>
    </lg>
    <lg n="89">
     <l n="705">Come tu vedi, caro fratel mio,</l>
     <l n="706">amor pur preso alfin m'ha co' suo' artigli:</l>
     <l n="707">non posso più celar questo desio;</l>
     <l n="708">non so che farmi o che partito pigli.</l>
     <l n="709">Così sia maladetto il giorno ch'io</l>
     <l n="710">vidi costei. Che fo? Che mi consigli? -</l>
     <l n="711">Disse Rinaldo: - Se mi crederrai,</l>
     <l n="712">di questo loco ti dipartirai.</l>
    </lg>
    <lg n="90">
     <l n="713">Lascia la dama, marchese Ulivieri:</l>
     <l n="714">non fu di vagheggiar nostra intenzione,</l>
     <l n="715">ma di trovare il signor del quartieri. -</l>
     <l n="716">E 'l simigliante diceva Dodone:</l>
     <l n="717">- Tanto si cerchi per tutti i sentieri</l>
     <l n="718">che noi troviamo il figliuol di Millone. -</l>
     <l n="719">Ulivier consentia contra sua voglia,</l>
     <l n="720">ché lasciar Forisena avea gran doglia.</l>
    </lg>
    <lg n="91">
     <l n="721">E poi che fu dopo alcun dì guarito,</l>
     <l n="722">così Dodone, insieme s'accordaro</l>
     <l n="723">lasciar Corbante per miglior partito</l>
     <l n="724">e che si facci de' lor nomi chiaro,</l>
     <l n="725">sì che e' possi saper chi l'ha servito;</l>
     <l n="726">ed oltre a questo ancor deliberaro</l>
     <l n="727">tentar se il re volessi battezarsi</l>
     <l n="728">col popol suo, e tutti cristian farsi.</l>
    </lg>
    <lg n="92">
     <l n="729">Avea Corbante fatti torniamenti</l>
     <l n="730">e giostre e balli e feste alla moresca</l>
     <l n="731">per onorar costor colle sue genti;</l>
     <l n="732">ed ogni dì nuove cose rinfresca,</l>
     <l n="733">perché partir da lui possin contenti.</l>
     <l n="734">Ma Ulivier pur par che 'l suo amor cresca.</l>
     <l n="735">Finalmente Rinaldo un dì chiamava</l>
     <l n="736">il re Corbante, e in tal modo parlava:</l>
    </lg>
    <lg n="93">
     <l n="737">- Serenissimo re, - fu il suo latino</l>
     <l n="738">- perché da te ci tegnamo onorati, -</l>
     <l n="739">questo gli disse in parlar saracino</l>
     <l n="740">- sempre di te ci sarem ricordati.</l>
     <l n="741">E poi ch'egli è così voler divino</l>
     <l n="742">che i nomi nostri ti sien palesati,</l>
     <l n="743">io son Rinaldo, e fui figliuol d'Amone,</l>
     <l n="744">bench'io m'appelli il guerrier del lione;</l>
    </lg>
    <lg n="94">
     <l n="745">e questo è Ulivier che ha tanta fama</l>
     <l n="746">e cognato è del nostro conte Orlando;</l>
     <l n="747">costui Dodon, figliuol d'Uggier, si chiama,</l>
     <l n="748">che venne Macometto già adorando.</l>
     <l n="749">Or, per seguir più oltre nostra trama,</l>
     <l n="750">così pel mondo ci andiam tapinando</l>
     <l n="751">perché di corte Orlando s'è partito,</l>
     <l n="752">né ritrovar possiam dove e' sia gito.</l>
    </lg>
    <lg n="95">
     <l n="753">Detto ci fu che qua verso Levante</l>
     <l n="754">era venuto, da un nostro abate,</l>
     <l n="755">e ch'egli aveva con seco un gigante:</l>
     <l n="756">cercando andian drieto alle sue pedate.</l>
     <l n="757">Or ti dirò più oltre, o re Corbante:</l>
     <l n="758">perché pur Macometto qua adorate,</l>
     <l n="759">siete perduti, e il vero Iddio è il nostro,</l>
     <l n="760">che del vostro peccar gran segno ha mostro.</l>
    </lg>
    <lg n="96">
     <l n="761">Non apparì questo animal crudele</l>
     <l n="762">sanza permission del nostro Iddio</l>
     <l n="763">a divorare il popolo infedele;</l>
     <l n="764">ma perch'Egli è pietoso e giusto e pio,</l>
     <l n="765">t'ha liberato da sì amaro fele</l>
     <l n="766">perché tu lasci Macon falso e rio:</l>
     <l n="767">fa' che conosca questo beneficio</l>
     <l n="768">sanza aspettar da lui maggior giudicio.</l>
    </lg>
    <lg n="97">
     <l n="769">Lascia Apollino e gli altri vani iddei</l>
     <l n="770">e torna al nostro padre benedetto,</l>
     <l n="771">e Belfagorre e mille farisei;</l>
     <l n="772">batteza il popol tuo, che è maladetto.</l>
     <l n="773">Di ciò molte ragion t'assegnerei,</l>
     <l n="774">ma tu se' savio e intendi con effetto:</l>
     <l n="775">so che conosci ben che quel dragone</l>
     <l n="776">non apparì qua a te sanza cagione:</l>
    </lg>
    <lg n="98">
     <l n="777">Ogni cosa ti avvien pe' tuoi peccati:</l>
     <l n="778">tu sei il pastor che gli altri dèi guardare,</l>
     <l n="779">e molto più di te sono scusati.</l>
     <l n="780">Non t'ha voluto Cristo abbandonare:</l>
     <l n="781">vedi ch'a tempo qua fumo mandati,</l>
     <l n="782">ché la tua figlia ha voluta salvare:</l>
     <l n="783">dunque ritorna alla sua santa fede</l>
     <l n="784">di quello Iddio ch'ebbe di te merzede. -</l>
    </lg>
    <lg n="99">
     <l n="785">Parve che Iddio ispirassi il pagano,</l>
     <l n="786">e rispose piangendo e così disse:</l>
     <l n="787">- Dunque tu se' il signor di Montalbano,</l>
     <l n="788">al qual simil già mai nel mondo visse!</l>
     <l n="789">E questo è Ulivier, ch'udito abbiàno</l>
     <l n="790">nomar già tanto! Il vostro Iddio permisse</l>
     <l n="791">che voi venissi certo, e non Macone. -</l>
     <l n="792">Ed abbracciògli, e così ancor Dodone.</l>
    </lg>
    <lg n="100">
     <l n="793">E pianse i suo' peccati amaramente</l>
     <l n="794">e disse: - Io veggo in quanto lungo errore</l>
     <l n="795">stato son con tutta la mia gente;</l>
     <l n="796">e così il nostro etterno Salvatore</l>
     <l n="797">per molte vie allumina la mente</l>
     <l n="798">e desta in qualche modo il peccatore,</l>
     <l n="799">e spesso d'un gran mal nasce un gran bene:</l>
     <l n="800">ch'ogni giudicio pel peccato viene. -</l>
    </lg>
    <lg n="101">
     <l n="801">Corbante fece venir Forisena</l>
     <l n="802">e disse ancora a lei chi son costoro</l>
     <l n="803">che l'avean liberata d'ogni pena;</l>
     <l n="804">e poi mandò per tutto il concestoro,</l>
     <l n="805">tanto che presto la sala fu piena,</l>
     <l n="806">parata tutta di be' drappi ad oro;</l>
     <l n="807">poi salì in sedia, e fe' tale orazione</l>
     <l n="808">che tutto il popol volse a sua intenzione.</l>
    </lg>
    <lg n="102">
     <l n="809">E fece battezar piccoli e grandi;</l>
     <l n="810">per tutto il regno suo fu ordinato</l>
     <l n="811">ch'ognun seguissi i suoi precetti e bandi.</l>
     <l n="812">E poi ch'ognun così fu battezato,</l>
     <l n="813">la fama par che per tutto si spandi</l>
     <l n="814">de' tre baron che vi son capitato;</l>
     <l n="815">ma i nomi lor quanto Rinaldo volle</l>
     <l n="816">celò Corbante a tutto il popol folle.</l>
    </lg>
    <lg n="103">
     <l n="817">E riposarsi alquanto a lor diporto,</l>
     <l n="818">e tutta la città facea gran festa,</l>
     <l n="819">tanto del vero Iddio preson conforto,</l>
     <l n="820">della sua grazia e della sua potesta;</l>
     <l n="821">come nell'altro dir vi sarà porto,</l>
     <l n="822">dove la storia sarà manifesta.</l>
     <l n="823">E priego il Re della gloria infinita</l>
     <l n="824">che vi dia pace e gaudio e requie e vita.</l>
    </lg>
   </lg>
  </body>
 </text>
</TEI>