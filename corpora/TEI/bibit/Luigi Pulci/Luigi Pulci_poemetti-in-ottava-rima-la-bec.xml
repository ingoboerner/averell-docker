<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in ottava rima - LA BECA</title>
    <author>Luigi Pulci</author>
   </titleStmt>
   <extent>
    <measure unit="stanza">24</measure>
    <measure unit="line">192</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_poemetti-in-ottava-rima-la-bec</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in ottava rima - LA BECA</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in ottava rima - LA BECA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ognun la Nencia tutta notte canta</l>
     <l n="2">e della Beca non se ne ragiona,</l>
     <l n="3">e 'l suo Vallera ogni dì si millanta</l>
     <l n="4">che la suo Nencia è in favola e in canzona.</l>
     <l n="5">La Beca mia, che bella è tutta quanta,</l>
     <l n="6">guardate ben come 'n sulla persona</l>
     <l n="7">gli stanno ben le gambe e pare un fiore</l>
     <l n="8">da fare altrui sollucherare il cuore.</l>
    </lg>
    <lg n="2">
     <l n="9">La Beca mia è solo un po' piccina</l>
     <l n="10">e zoppica ch'appena te n'addresti;</l>
     <l n="11">nell'occhio ha in tutto una tal magliolina</l>
     <l n="12">che, s' tu non guati, tu non la vedresti;</l>
     <l n="13">piloso ha intorno a quella suo bocchina</l>
     <l n="14">che proprio al barbio l'assomiglieresti,</l>
     <l n="15">e com'un quattrin vecchio proprio è bianca:</l>
     <l n="16">solo un marito come me le manca.</l>
    </lg>
    <lg n="3">
     <l n="17">Come le vespe all'uve primaticce</l>
     <l n="18">tutto dì vanno dintorno ronzando,</l>
     <l n="19">e come fanno gli asini alle micce,</l>
     <l n="20">e gaveggin' ti vengon codïando:</l>
     <l n="21">tu gli 'nfinocchi come le salcicce</l>
     <l n="22">e coll'occhietto gli vai infinocchiando;</l>
     <l n="23">ma s' tu potessi di quell'altro atarti,</l>
     <l n="24">infino al re verrebbe a gaveggiarti.</l>
    </lg>
    <lg n="4">
     <l n="25">Tu se' più bianca che non è il bucato,</l>
     <l n="26">più colorita che non è il colore,</l>
     <l n="27">più sollazzevol che non è il mercato,</l>
     <l n="28">più rigogliosa che lo 'mperadore,</l>
     <l n="29">più framettente che non è l'arato,</l>
     <l n="30">più zuccherosa che non è l'amore;</l>
     <l n="31">e quando tu motteggi fra la gente,</l>
     <l n="32">più ch'a un bu' acqua tu se' avvenente.</l>
    </lg>
    <lg n="5">
     <l n="33">Tu se' più destra che lo scarafaggio</l>
     <l n="34">quando tu balli e fai quel maziculo,</l>
     <l n="35">più lieta se' che l'asino di maggio,</l>
     <l n="36">più canterina che non è il cuculo;</l>
     <l n="37">e se' di latte, Beca, più che el gaggio</l>
     <l n="38">e hai 'l viso più morbido che 'l culo,</l>
     <l n="39">più scherzaiuola se' che 'l becherello,</l>
     <l n="40">più dolce zuga che 'l mie ciucherello.</l>
    </lg>
    <lg n="6">
     <l n="41">Beca, sa' tu quand'io 'mpazzai d'amore?</l>
     <l n="42">Quando ti veddi quel color celestro,</l>
     <l n="43">che tu n'andavi alla Città del Fiore</l>
     <l n="44">e mona Ghilla avea sotto 'l canestro.</l>
     <l n="45">I' mi senti' così bucare il cuore</l>
     <l n="46">come s' tu 'l foracchiassi col balestro,</l>
     <l n="47">e dissi: «La ne va a que' cittadini,</l>
     <l n="48">vedra' che melarance e gaveggini!»</l>
    </lg>
    <lg n="7">
     <l n="49">Abbiate tutte quante passïone,</l>
     <l n="50">fanciulle, ché la Beca è la più bella</l>
     <l n="51">e canta sopr'un cembol di ragione</l>
     <l n="52">e del color dell'aria ha la gonnella</l>
     <l n="53">e mena ben la danza in quel riddone:</l>
     <l n="54">non c'è più dolce grappola quant'ella,</l>
     <l n="55">ch'i' mi sollucro quand'ella scambietta</l>
     <l n="56">di procurar più sù che·lla scarpetta.</l>
    </lg>
    <lg n="8">
     <l n="57">Non ci va la più bella a canto o festa</l>
     <l n="58">che la mie Beca è la più colorita,</l>
     <l n="59">e sempre fior' di sciàmito ell'ha 'n testa</l>
     <l n="60">e par con esso una cosa fiorita;</l>
     <l n="61">quant'una coppa d'oro ell'è onesta,</l>
     <l n="62">ché·lla non è la Beca punto ardita,</l>
     <l n="63">e va sempre in contegno d'un bel passo</l>
     <l n="64">e non ti guarda mai se non giù basso.</l>
    </lg>
    <lg n="9">
     <l n="65">La Beca è la più dolce trempellina,</l>
     <l n="66">tutta la notte nel letto tenciona;</l>
     <l n="67">e io pur suono, e casca giù la brina,</l>
     <l n="68">e vommi liverando la persona;</l>
     <l n="69">e com'io tocco la mie pifferina,</l>
     <l n="70">i' sento che la ride e dice: «Suona!»</l>
     <l n="71">Ma s'io mi cruccio, come dicon quegli,</l>
     <l n="72">io ne farò un dì duo tranconcegli.</l>
    </lg>
    <lg n="10">
     <l n="73">Io t'arrecai stanotte, Beca, un maio</l>
     <l n="74">e appicca'tel dinanzi al balcone;</l>
     <l n="75">io mi tirai poi drieto al tuo pagliaio,</l>
     <l n="76">ché 'l vento mi brucava il capperone,</l>
     <l n="77">e combatte' ventàvolo e rovaio.</l>
     <l n="78">E com'io ebbi a bocca lo sveglione,</l>
     <l n="79">per farti, Beca, una cosa pulita,</l>
     <l n="80">mi prese a punto il granchio nelle dita.</l>
    </lg>
    <lg n="11">
     <l n="81">Io ero iersera dal noce di Meio,</l>
     <l n="82">da quel muraccio là de' Saracini:</l>
     <l n="83">vegnavamo io, Beco, Tonio e Teio</l>
     <l n="84">a vegghiar teco, quattro gaveggini,</l>
     <l n="85">che dira' tu, se mi debbo dir reio?</l>
     <l n="86">Ché noi scontramo tanti lumicini</l>
     <l n="87">che mai vedesti più nuova faccenda:</l>
     <l n="88">ognun brucò, che l'era la tregenda.</l>
    </lg>
    <lg n="12">
     <l n="89">Ognun mi dice: «C'hai tu fatto, Nuto?</l>
     <l n="90">perché s'è teco la Beca crucciata?»</l>
     <l n="91">Per mal che Die ti dia, or l'hai saputo:</l>
     <l n="92">perch'io gli dissi che s'era lisciata.</l>
     <l n="93">Ma la soghigna quand'io la saluto,</l>
     <l n="94">ché la s'è tutta poi radolicata:</l>
     <l n="95">non si cansa perciò quand'io la 'ntoppo,</l>
     <l n="96">ch'io ne vo ad essa ch'io paio zoppo.</l>
    </lg>
    <lg n="13">
     <l n="97">Beca, per queste sante Die guagnele,</l>
     <l n="98">ch'io son per modo pazzo de' tuo fichi</l>
     <l n="99">ch'i' te ne lasciaria pan bianco e mèle:</l>
     <l n="100">dunche facciamo un poco come amici!</l>
     <l n="101">E se tu vuoi da me nespole o mele</l>
     <l n="102">o castagnacci, fa' che tu mel dichi;</l>
     <l n="103">e se tu vuoi le more, che tu l'abbia,</l>
     <l n="104">ch'i' te le arrecherò di buona rabbia.</l>
    </lg>
    <lg n="14">
     <l n="105">Se tu vuoi alle volte una 'nsalata</l>
     <l n="106">di raperonzi o vuoi di cerconcello,</l>
     <l n="107">o ch'io ti leghi un dì qualche granata</l>
     <l n="108">al bosco, chiedi pur, vezzo mio bello;</l>
     <l n="109">o se tu vuoi di fior' la mattinata</l>
     <l n="110">o ch'io pigli di granchi un mazzerello,</l>
     <l n="111">tu sai ch'io mi dispero che tu goda;</l>
     <l n="112">di pesci aval non se ne piglia coda.</l>
    </lg>
    <lg n="15">
     <l n="113">Io ti so', Beca, a casa bazzicato</l>
     <l n="114">già tanto tempo, perch'io ti gaveggio;</l>
     <l n="115">e mai l'ho più detto a corpo nato</l>
     <l n="116">e nol dir tu, ché noi faremo il peggio.</l>
     <l n="117">Io torno proprio com'un disperato</l>
     <l n="118">la sera a casa, quand'io ti veggio;</l>
     <l n="119">e, per aver di non trar guai scusa,</l>
     <l n="120">io piglio un poco la mia cornamusa.</l>
    </lg>
    <lg n="16">
     <l n="121">Io ti vorre' un po', Beca ..., tu m'intendi?</l>
     <l n="122">Io tel dirò, ma tiemmel di segreto:</l>
     <l n="123">Beca mie, guata che, se tu m'attendi,</l>
     <l n="124">io ti gaveggerò sempre po' drieto.</l>
     <l n="125">A·tte che monta, quando tu merendi,</l>
     <l n="126">venirtene poi qui nel castagneto?</l>
     <l n="127">Noi ne faren, vedrai, buon lavorìo,</l>
     <l n="128">ma rechera'ti di verso el bacìo.</l>
    </lg>
    <lg n="17">
     <l n="129">Se tu vuoi ch'i' tel metta nell'anello</l>
     <l n="130">el cotal, dico el dito, Die ch'i' 'l dica,</l>
     <l n="131">vientene un dì là da quel mucchierello</l>
     <l n="132">a piè del pero mio, dove è la bica,</l>
     <l n="133">in sul fitto miriggio: allotta è el bello,</l>
     <l n="134">ch'e cristian' dormon che duròn fatica.</l>
     <l n="135">Tu sai che zieto, el ser, mi t'impalmòe</l>
     <l n="136">fin quando el Giubileo ci passòe.</l>
    </lg>
    <lg n="18">
     <l n="137">Tu sai ch'i' sono ignorante e da bene</l>
     <l n="138">e ho bestiame e case e processione;</l>
     <l n="139">se tu togliessi me, io torre' tene,</l>
     <l n="140">un piattel bastere' fra dua persone;</l>
     <l n="141">io ho com'uva le bùgnole piene</l>
     <l n="142">e sempre del gran d'anno ho nel cassone:</l>
     <l n="143">e goderenci insieme com'un sogno</l>
     <l n="144">e non arai a cercar di gnun bisogno.</l>
    </lg>
    <lg n="19">
     <l n="145">Indozzar possa quella mala vecchia</l>
     <l n="146">che tutta notte sta a rivilicare;</l>
     <l n="147">vengale il gattagancio ne l'orecchia,</l>
     <l n="148">che la non possa el capo brulicare,</l>
     <l n="149">Beca mie dolce più ch'un cul di pecchia,</l>
     <l n="150">che la t'ha sempre tolto a rimorchiare:</l>
     <l n="151">la t'andrà tanto rimorchiando, ch'io</l>
     <l n="152">ti farò come fe' ier l'asin mio.</l>
    </lg>
    <lg n="20">
     <l n="153">Non ti bisogna dileggiar parecchi,</l>
     <l n="154">ch'i' mi son bene addato d'un fancello</l>
     <l n="155">che ti gaveggia, Beca, di sottecchi</l>
     <l n="156">e fammi proprio el cul com'un cancello</l>
     <l n="157">da poi che t'arrecò que' marron' secchi;</l>
     <l n="158">ma 'l fatto s'ha a ridur poi nell'anello:</l>
     <l n="159">parmi mill'anni tu mel porga, el dito,</l>
     <l n="160">ch'i' te lo metta come tuo marito.</l>
    </lg>
    <lg n="21">
     <l n="161">Tu vuoi sempre di drieto e gaveggini</l>
     <l n="162">e non daresti loro un berlingozzo,</l>
     <l n="163">quest'altre dànno insino a' moccichini:</l>
     <l n="164">almanco come al can mi dessi un tozzo!</l>
     <l n="165">E non conosci più e cornamusini,</l>
     <l n="166">o che l'uom sia Smaello, o bello o sozzo:</l>
     <l n="167">tu non arai mai senno, i' ti prometto,</l>
     <l n="168">se io, che n'ho buondato, non tel metto.</l>
    </lg>
    <lg n="22">
     <l n="169">Beca, sai tu quel che Vallera ha detto?</l>
     <l n="170">Ch'i' t'ho sturato e rotto la callaia,</l>
     <l n="171">e che per mezzo el favùl per dispetto</l>
     <l n="172">t'ho cacciato el buciacchio, e su·ppell'aia;</l>
     <l n="173">e ch'io son quel che brulico in sul tetto</l>
     <l n="174">sempre la notte quando el Serchio abaia:</l>
     <l n="175">io voglio al podestà ir per fragore</l>
     <l n="176">e menerogli el sindaco al rettore.</l>
    </lg>
    <lg n="23">
     <l n="177">Tu sai ben, Beca, come io tel rivìlico</l>
     <l n="178">e s'io ti suono ben quel zufoletto</l>
     <l n="179">e quando fu ch'io seminai il basilico ...</l>
     <l n="180">O Die, che par che rovini giù 'l tetto!</l>
     <l n="181">Quest'altri gaveggini stanno in bilico</l>
     <l n="182">per farti serenate a mio dispetto:</l>
     <l n="183">se tu vuoi la più bella trempellata,</l>
     <l n="184">noi verreno a sonarti, una brigata.</l>
    </lg>
    <lg n="24">
     <l n="185">La Beca mia è soda e tarchiatella</l>
     <l n="186">che gli riluce, Idio la salvi, il pelo;</l>
     <l n="187">e io ne vo com'un birrone a ella</l>
     <l n="188">la sera in sul far bruzzo, ch'io trafelo.</l>
     <l n="189">Squasimodeo, che·lla mi par pur bella</l>
     <l n="190">e buzzico un miccin quivi dal melo:</l>
     <l n="191">ella mi guata e non mi tien più broncio,</l>
     <l n="192">ch'i' mi son pur aval con lei riconcio.</l>
    </lg>
   </lg>
  </body>
 </text>
</TEI>