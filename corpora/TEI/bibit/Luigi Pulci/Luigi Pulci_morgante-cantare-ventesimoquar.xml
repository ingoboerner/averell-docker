<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE VENTESIMOQUARTO</title>
    <author>Luigi Pulci</author>
   </titleStmt>
   <extent>
    <measure unit="stanza">179</measure>
    <measure unit="line">1432</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-ventesimoquar</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE VENTESIMOQUARTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE VENTESIMOQUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non chi comincia ha meritato, è scritto</l>
     <l n="2">nel tuo santo Evangel, benigno Padre:</l>
     <l n="3">convien che tu mi tragga fuor d'Egitto</l>
     <l n="4">per gire in parte di salute madre.</l>
     <l n="5">Il popol de' cristian fia presto afflitto:</l>
     <l n="6">aiuta tu le tue fedele squadre,</l>
     <l n="7">ch'io non posso altro far che la mia penna</l>
     <l n="8">tosto non bagni nel sangue di Senna.</l>
    </lg>
    <lg n="2">
     <l n="9">E benché il ver malvolentier qui scriva,</l>
     <l n="10">convien ch'io scriva pur come altri scrisse,</l>
     <l n="11">per non far come all'alta storia argiva.</l>
     <l n="12">Omer troppo essaltò gli error d'Ulisse,</l>
     <l n="13">e del figliuol famoso della diva</l>
     <l n="14">non so se il vero appunto anche si disse.</l>
     <l n="15">Accetta il savio infin la vera gloria:</l>
     <l n="16">e così seguiren la nostra istoria.</l>
    </lg>
    <lg n="3">
     <l n="17">Rinaldo e Fuligatto e Ricciardetto,</l>
     <l n="18">Guicciardo, Alardo si ritroverranno;</l>
     <l n="19">né so quando si fia: non l'ho ancor detto;</l>
     <l n="20">per molti error pel mondo insieme andranno.</l>
     <l n="21">Non fu questo al principio mio concetto;</l>
     <l n="22">pertanto a Montalban si torneranno</l>
     <l n="23">e quivi finiran gli ultimi giorni;</l>
     <l n="24">e chi non vuol tornar di lor, non torni.</l>
    </lg>
    <lg n="4">
     <l n="25">Non so se Fuligatto Montalbano</l>
     <l n="26">vedrà, ché pel cammin forse fia morto.</l>
     <l n="27">Io cominciai a cantar di Carlo Mano:</l>
     <l n="28">convien che 'l mio cantar pur giunga in porto,</l>
     <l n="29">e ch'io punisca il traditor di Gano</l>
     <l n="30">d'un tradimento già ch'io veggo scorto</l>
     <l n="31">cogli occhi della mente in uno specchio;</l>
     <l n="32">e increscemi di Carlo, che è pur vecchio.</l>
    </lg>
    <lg n="5">
     <l n="33">O Carlo, avventurato presto in Cielo,</l>
     <l n="34">tu sarai tribolato al mondo ancora,</l>
     <l n="35">che pur pensando al cor mi nasce un gelo!</l>
     <l n="36">Tornato è Gano, e notte e dì lavora,</l>
     <l n="37">ché il mal del traditor ne va col pelo;</l>
     <l n="38">e Carlo al modo usato crede, e ignora</l>
     <l n="39">che il traditor si stia maggese o sodo,</l>
     <l n="40">e non pensassi ogni malizia e frodo.</l>
    </lg>
    <lg n="6">
     <l n="41">Del Veglio, il gran sir già della Montagna,</l>
     <l n="42">rimase un figliuol detto Buiaforte,</l>
     <l n="43">e per paura si fuggì in Ispagna,</l>
     <l n="44">e il re Marsilio lo tenne in sua corte,</l>
     <l n="45">perché l'alta regina egregia e magna</l>
     <l n="46">Antea cercava di dargli la morte</l>
     <l n="47">e molto il perseguì colle sue squadre,</l>
     <l n="48">recordata dell'odio del suo padre.</l>
    </lg>
    <lg n="7">
     <l n="49">Venne costui nell'arme valoroso,</l>
     <l n="50">ma molto fu superbo ed arrogante,</l>
     <l n="51">e in piccol tempo diventò famoso</l>
     <l n="52">e fece assai per la fede affricante.</l>
     <l n="53">Portava un baston duro e ponderoso</l>
     <l n="54">ed avea membra quasi di gigante;</l>
     <l n="55">e molto amava il re Marsilio questo,</l>
     <l n="56">come altra volta fia più chiaro il testo.</l>
    </lg>
    <lg n="8">
     <l n="57">Intanto la gran fama in tutto suona</l>
     <l n="58">della reina gloriosa Antea,</l>
     <l n="59">che adorar si facea in Bambillona,</l>
     <l n="60">né più Semiramisse si dicea.</l>
     <l n="61">Ella tenea lo scettro e la corona</l>
     <l n="62">dell'Oriente, e pur nel cor avea</l>
     <l n="63">la morte del suo padre, e tempo aspetta</l>
     <l n="64">contra a' cristian per far crudel vendetta.</l>
    </lg>
    <lg n="9">
     <l n="65">Ed ogni volta ch'ell'andava a mensa</l>
     <l n="66">gli era il pan sottosopra innanzi volto,</l>
     <l n="67">che denotava del Soldan l'offensa</l>
     <l n="68">e l'odio che nel petto avea sepolto.</l>
     <l n="69">Proverbio è: chi ben siede, alfin mal pensa.</l>
     <l n="70">Ebbe pur loco il suo pensiero stolto,</l>
     <l n="71">ché nel cor femminil può molto sdegno;</l>
     <l n="72">e Ganellon vi misse ogni suo ingegno.</l>
    </lg>
    <lg n="10">
     <l n="73">Era tornato, come io dissi, Gano,</l>
     <l n="74">e molte volte lettere avea scritto</l>
     <l n="75">e rinnovato l'odio del Soldano,</l>
     <l n="76">e che Rinaldo si sta per lo Egitto;</l>
     <l n="77">e come molto vecchio è Carlo Mano,</l>
     <l n="78">ch'omai si potea dir per gli anni afflitto:</l>
     <l n="79">ch'addirizzassi sua famosa insegna</l>
     <l n="80">in Francia, e presto con sua gente vegna.</l>
    </lg>
    <lg n="11">
     <l n="81">Teneva Antea gran corte e baronia,</l>
     <l n="82">e chi più crede poi poter, più erra:</l>
     <l n="83">chi una cosa, chi altra dicìa,</l>
     <l n="84">che si dovessi a' cristian muover guerra;</l>
     <l n="85">e ricordava ognun la villania</l>
     <l n="86">come Morgante avea guasta la terra,</l>
     <l n="87">e come Orlando pose il campo a torto</l>
     <l n="88">e fu cagion che il lor signor sia morto.</l>
    </lg>
    <lg n="12">
     <l n="89">E tutti infine un dì fecion concilio,</l>
     <l n="90">dove l'alta regina ed ognun disse;</l>
     <l n="91">ed accordârsi scrivere a Marsilio</l>
     <l n="92">che inverso Francia con gente venisse:</l>
     <l n="93">apparecchiassi tutto il suo navilio</l>
     <l n="94">e dalla parte di Spagna assalisse;</l>
     <l n="95">e intanto Antea a Parigi verrebbe,</l>
     <l n="96">e gran vendette ognun di lor farebbe.</l>
    </lg>
    <lg n="13">
     <l n="97">A Siragozza questa impresa piace;</l>
     <l n="98">e perché egli era in Francia imbasciatore</l>
     <l n="99">re Bianciardino, e trattava la pace</l>
     <l n="100">tra re Marsilio e Carlo imperatore,</l>
     <l n="101">poi che questo altro parer fu capace,</l>
     <l n="102">fu rimandato per esso a furore,</l>
     <l n="103">e che tornassi battendo le penne;</l>
     <l n="104">e colle trombe nel sacco ne venne.</l>
    </lg>
    <lg n="14">
     <l n="105">Ed ordinò gran popol saracino</l>
     <l n="106">il re Marsilio e per terra e per mare;</l>
     <l n="107">ma ritornato, il savio Bianciardino</l>
     <l n="108">cominciò questa impresa a sconfortare;</l>
     <l n="109">e seppe insino a' tempi di Pipino</l>
     <l n="110">tante cose a Marsilio ricordare,</l>
     <l n="111">che gli mostrò la guerra assai dubbiosa,</l>
     <l n="112">e consigliollo alfin di stare in posa.</l>
    </lg>
    <lg n="15">
     <l n="113">Era pur savio il re Marsilione,</l>
     <l n="114">e molto a Bianciardin prestava fede;</l>
     <l n="115">e raffreddossi, intese le ragione,</l>
     <l n="116">e scrisse ' Antea che 'l tempo nol concede:</l>
     <l n="117">ch'avea da Carlo Man buona intenzione,</l>
     <l n="118">e così Bianciardin diceva; e crede</l>
     <l n="119">che in piccol tempo sua Corona magna</l>
     <l n="120">farà la pace e renderà la Spagna.</l>
    </lg>
    <lg n="16">
     <l n="121">Aveva Carlo la Spagna racquistata</l>
     <l n="122">per coronarne il suo nipote e conte</l>
     <l n="123">e di tutta Araona e di Granata,</l>
     <l n="124">e Ferraù morto era già in sul ponte;</l>
     <l n="125">ma perché questa è cosa assai vulgata</l>
     <l n="126">e tante lunghe istorie ne son conte,</l>
     <l n="127">ritorneremo alla reina Antea</l>
     <l n="128">che di nuovo a Marsilio rescrivea.</l>
    </lg>
    <lg n="17">
     <l n="129">Ma poi che in mezzo di tutto il consilio</l>
     <l n="130">aperte e lette le lettere furno,</l>
     <l n="131">fu la risposta fatta da Marsilio</l>
     <l n="132">che teneva e di piombo e di coturno,</l>
     <l n="133">e molto piacque a tutto il suo concilio;</l>
     <l n="134">e disse, come Diomede a Turno,</l>
     <l n="135">che si penteva del tempo passato,</l>
     <l n="136">ché poco aveva con Carlo acquistato.</l>
    </lg>
    <lg n="18">
     <l n="137">Iscrisse adunque la reina a Gano</l>
     <l n="138">che dovessi aguzzar tutti i suoi ferri,</l>
     <l n="139">e come il re Marsilio spera invano,</l>
     <l n="140">e Bianciardin gli par di lunga l'erri</l>
     <l n="141">che rendessi la Spagna Carlo Mano</l>
     <l n="142">e mostragli per datter men che cerri:</l>
     <l n="143">che il confortassi a dargli aiuto e presto,</l>
     <l n="144">ché il tempo accomodato proprio è questo.</l>
    </lg>
    <lg n="19">
     <l n="145">Or chi vorrà insegnare al traditore</l>
     <l n="146">commetter qualche scandol, qualche frodo,</l>
     <l n="147">sarà come chi insegna al buon sartore</l>
     <l n="148">tener l'anello in dito o fare il nodo.</l>
     <l n="149">Non è guarito Gan del peccatore,</l>
     <l n="150">e scrisse al re Marsilio in questo modo:</l>
     <l n="151">"Salute in prima al gran signore ispano</l>
     <l n="152">manda il suo caro, umìl servitor Gano.</l>
    </lg>
    <lg n="20">
     <l n="153">Tu vuoi, Marsilio, far come fa quello</l>
     <l n="154">che giuoca a scacchi e pensa d'un bel tratto,</l>
     <l n="155">e poi che l'ha veduto, d'un più bello</l>
     <l n="156">ricerca, e non gli basta scaccomatto.</l>
     <l n="157">Il lupo vuol far pace con l'agnello</l>
     <l n="158">e che si scriva per suo dato e fatto</l>
     <l n="159">e statico il monton sia dato e' cani:</l>
     <l n="160">e tu sarai quel desso e' tuoi pagani.</l>
    </lg>
    <lg n="21">
     <l n="161">Loica non è questa, ognun la intende,</l>
     <l n="162">salvo che Bianciardin che tu mandasti,</l>
     <l n="163">il qual forse costì del senno vende,</l>
     <l n="164">ma qui non n'arrecò tanto che basti.</l>
     <l n="165">Non so come le cetere or distende;</l>
     <l n="166">ma perché molto me lo commendasti,</l>
     <l n="167">io feci più che tu non hai richiesto,</l>
     <l n="168">e conferi' quel che non era onesto;</l>
    </lg>
    <lg n="22">
     <l n="169">e dissi pur che non credessi a Namo</l>
     <l n="170">e molto meno al duca di Brettagna,</l>
     <l n="171">ch'ognun ha sotto l'esca, il fuoco e l'amo.</l>
     <l n="172">E' si pensò recarne in man la Spagna:</l>
     <l n="173">e' m'incresce che qua noi ne ridiamo,</l>
     <l n="174">e presto arai la pace alle calcagna,</l>
     <l n="175">cioè Orlando, il nipote di Carlo,</l>
     <l n="176">ché tutti siam d'accordo a coronarlo.</l>
    </lg>
    <lg n="23">
     <l n="177">Tu hai pur tanto tempo combattuto</l>
     <l n="178">con Carlo, che oramai debbi sapere</l>
     <l n="179">che vorrebbe dal Ciel qualche tributo,</l>
     <l n="180">poi che Fiovo suo ebbe le bandiere;</l>
     <l n="181">o forse Bianciardino è troppo astuto</l>
     <l n="182">e non ti lascia ogni cosa vedere:</l>
     <l n="183">però, se appresso a te quel savio tiensi,</l>
     <l n="184">fa' che tu anche come savio pensi:</l>
    </lg>
    <lg n="24">
     <l n="185">ch'io non ho Bianciardin per uom sì grosso</l>
     <l n="186">che e' creda che la Spagna si rendesse,</l>
     <l n="187">e però il capo ritrovar non posso</l>
     <l n="188">del filo a questa tela che si tesse;</l>
     <l n="189">ma so che presto Orlando ti fia addosso,</l>
     <l n="190">ché molto son qua larghe le promesse</l>
     <l n="191">di dargli in ogni modo la corona</l>
     <l n="192">di Granata e di Spagna e d'Araona.</l>
    </lg>
    <lg n="25">
     <l n="193">Vero è che a questi giorni intesi cosa</l>
     <l n="194">che allor te giudicavo più che saggio,</l>
     <l n="195">e come Antea, la reina famosa,</l>
     <l n="196">con molta gente in qua facea passaggio,</l>
     <l n="197">ed era il tempo a voler còr la rosa</l>
     <l n="198">appunto come al principio di maggio,</l>
     <l n="199">e credo ancor tu sentirai lo scoppio:</l>
     <l n="200">pensa, col tuo favor, se egli era a doppio.</l>
    </lg>
    <lg n="26">
     <l n="201">Tanto è che Carlo non fu poi più lieto,</l>
     <l n="202">e credo ancor che Orlando abbi paura;</l>
     <l n="203">ma e' sa simular come discreto,</l>
     <l n="204">e tuttavolta a' remedii procura;</l>
     <l n="205">e se vuoi pur ch'io dica ogni segreto,</l>
     <l n="206">e' triemon qua di Parigi le mura</l>
     <l n="207">ed ognun già se gli arriccia la chioma,</l>
     <l n="208">che 'l barbaro Anibàl par vadi a Roma.</l>
    </lg>
    <lg n="27">
     <l n="209">Or non bisogna al prudente consiglio.</l>
     <l n="210">Io so che tu cognosci il Mainetto:</l>
     <l n="211">tu lo tenesti in corte come figlio,</l>
     <l n="212">e riscaldasti la serpe nel petto:</l>
     <l n="213">io veggo il regno tuo con gran periglio,</l>
     <l n="214">ed arai presto a pigliar pel ciuffetto</l>
     <l n="215">un gran lion che ti parrà rapace:</l>
     <l n="216">questo fia forse e la Spagna e la pace.</l>
    </lg>
    <lg n="28">
     <l n="217">Or di' a Bianciardin dunque a tua posta</l>
     <l n="218">ch'io non so ben se ti consiglia o sogna;</l>
     <l n="219">e non mandare indrieto altra risposta.</l>
     <l n="220">Iscrivi a Antea, che so che ti bisogna;</l>
     <l n="221">e pensa ben che, se Orlando s'accosta,</l>
     <l n="222">la sua corona è tua mitera e gogna,</l>
     <l n="223">e tutto il popol tuo veggo in essilio.</l>
     <l n="224">Ora io t'ho detto il mio parer, Marsilio".</l>
    </lg>
    <lg n="29">
     <l n="225">La lettera a Marsilio porta un messo,</l>
     <l n="226">il qual trovò dove era, a Siragozza;</l>
     <l n="227">baciòe la mano, in terra genuflesso,</l>
     <l n="228">che presto gli vorrebbe veder mozza.</l>
     <l n="229">Marsilio cognoscea il sigillo impresso,</l>
     <l n="230">e lesse, e il messo impicca per la strozza:</l>
     <l n="231">ché intese, come pratico e discreto,</l>
     <l n="232">quel "Non mandare altra risposta indrieto".</l>
    </lg>
    <lg n="30">
     <l n="233">E scrisse a Bambillona alla reina</l>
     <l n="234">ch'avea mutata nuova opinione,</l>
     <l n="235">e tutta la sua gente saracina</l>
     <l n="236">apparecchiava sotto il gonfalone;</l>
     <l n="237">e parte ne fia presto alla marina,</l>
     <l n="238">e centomila o più sopra l'arcione,</l>
     <l n="239">e Balugante fia suo capitano;</l>
     <l n="240">e mandògli la lettera di Gano.</l>
    </lg>
    <lg n="31">
     <l n="241">- Ah! - disse Antea - tu se' pure il maestro</l>
     <l n="242">de' tradimenti, Gan! Ma s'io ritorno</l>
     <l n="243">in Francia più, t'appiccherò il capestro! -</l>
     <l n="244">E tutte le sue gente s'assettorno,</l>
     <l n="245">sì che gli arcier, sanza numero equestro,</l>
     <l n="246">dugentomila o più si rassegnorno</l>
     <l n="247">di Persia e quasi di tutta Soria,</l>
     <l n="248">d'una bella e forbita compagnia.</l>
    </lg>
    <lg n="32">
     <l n="249">Non si ricorda Antea più di Rinaldo:</l>
     <l n="250">sapea che per lo Egitto era già vecchio;</l>
     <l n="251">era passato quel sì ardente caldo,</l>
     <l n="252">e tuttavolta attende al suo apparecchio.</l>
     <l n="253">Intanto Gano, ostinato e ribaldo,</l>
     <l n="254">attento sempre teneva l'orecchio,</l>
     <l n="255">e dubitava di ciò che gli è detto,</l>
     <l n="256">ché e' non è traditor sanza sospetto;</l>
    </lg>
    <lg n="33">
     <l n="257">ed ordinava ogni dì feste e giostra</l>
     <l n="258">acciò che ognuno attenda a sollazzare,</l>
     <l n="259">e sempre il primo, caldo si dimostra</l>
     <l n="260">ch'Orlando si dovessi coronare:</l>
     <l n="261">- Questo è pure il campion della fé nostra! -</l>
     <l n="262">dicea con Carlo, e sapea simulare;</l>
     <l n="263">e ciò che e' dice, in mezzo il cor gli tocca,</l>
     <l n="264">che par che gli esca san Matteo di bocca</l>
    </lg>
    <lg n="34">
     <l n="265">e Luca e Marco e Giovanni e poi Cristo.</l>
     <l n="266">O traditor malvagio, o Scariotto,</l>
     <l n="267">tu n'hai pur fatte più che Giuda a Cristo!</l>
     <l n="268">Ma non sanza cagion si dice un motto:</l>
     <l n="269">che il sabato non paga sempre Cristo:</l>
     <l n="270">e' non vi fia poi infine un quattrin rotto.</l>
     <l n="271">Non è del pagamento il tempo giunto:</l>
     <l n="272">Colui che il tempo fe', sa il tempo appunto.</l>
    </lg>
    <lg n="35">
     <l n="273">Carlo si stava in Parigi contento;</l>
     <l n="274">era già vecchio e pur canuto e bianco;</l>
     <l n="275">pensa che in Gano il mal seme sia spento,</l>
     <l n="276">e pur se non è sazio, almen sia stanco;</l>
     <l n="277">ma egli aveva a ogni piaga unguento</l>
     <l n="278">e 'l coltel tossicato sempre al fianco,</l>
     <l n="279">e lascerà la pelle omai col vezzo,</l>
     <l n="280">e non è peggior mal che quel da sezzo.</l>
    </lg>
    <lg n="36">
     <l n="281">Intanto le novelle son venute</l>
     <l n="282">come Marsilio raguna gran gente,</l>
     <l n="283">e molte nave in mar già son vedute</l>
     <l n="284">che s'apparecchion continovamente;</l>
     <l n="285">ma non son le malizie cognosciute</l>
     <l n="286">di Gano: ancora ignun non sa niente;</l>
     <l n="287">vero è che la partita così sùbita</l>
     <l n="288">di Bianciardin fa ch'ogni savio dubita.</l>
    </lg>
    <lg n="37">
     <l n="289">Carlo fe' tutto il consiglio chiamare,</l>
     <l n="290">e Ganellone il primo fu in bigoncia,</l>
     <l n="291">e seppe come e' suol ceramellare;</l>
     <l n="292">e le sue maliziette in modo acconcia</l>
     <l n="293">che Carlo ancor se ne lascia menare.</l>
     <l n="294">Ma Turpin savio la ballata sconcia,</l>
     <l n="295">e disse: - Gan, tu puoi dire a tuo senno,</l>
     <l n="296">ché non s'accordan le parole e 'l cenno. -</l>
    </lg>
    <lg n="38">
     <l n="297">Riprese adunque Namo le parole:</l>
     <l n="298">andò per molte vie girando quello</l>
     <l n="299">e riuscì poi infine dove e' vuole,</l>
     <l n="300">e rovesciògli in capo un gran cappello.</l>
     <l n="301">Il duca Astolfo fece come e' suole:</l>
     <l n="302">non aspettòe che si tocchi il zimbello,</l>
     <l n="303">e disse: - Ganellon, tu ne fai troppe,</l>
     <l n="304">e non sai ben che le bugie son zoppe</l>
    </lg>
    <lg n="39">
     <l n="305">e però si cognosce a quelle il vero. -</l>
     <l n="306">Ma dopo Astolfo il conte Orlando disse:</l>
     <l n="307">- O Gan, questo ermellin sarà poi nero.</l>
     <l n="308">Meglio era il primo dì che tu morisse,</l>
     <l n="309">anzi nato non fussi al nostro impero!</l>
     <l n="310">Quanto mal, quante guerre, quante risse</l>
     <l n="311">son per te seguitate, orrendo mostro,</l>
     <l n="312">inimico a Dio ed infamia al secol nostro! -</l>
    </lg>
    <lg n="40">
     <l n="313">Aveva il signor prima di Brettagna</l>
     <l n="314">consigliato: - A me par che innanzi tratto,</l>
     <l n="315">sanza saper se ci è dolo o magagna,</l>
     <l n="316">s'impicchi Ganellon, che fia pur fatto:</l>
     <l n="317">noi daremo un dì tutti in una ragna</l>
     <l n="318">come stornegli in qualche luogo piatto. -</l>
     <l n="319">Ma non fu ben questa parola intesa,</l>
     <l n="320">che presto in Roncisvalle sarà tesa.</l>
    </lg>
    <lg n="41">
     <l n="321">Rizzossi dopo Salamone Avino,</l>
     <l n="322">perché Gan si scusava, e disse: - Aspetta:</l>
     <l n="323">non ti vidi io parlar con Bianciardino</l>
     <l n="324">nell'orto, e in qua ed in là far la civetta?</l>
     <l n="325">Che dicevi tu, i salmi o il mattutino?</l>
     <l n="326">Va' impiccati tu stesso alla giubbetta,</l>
     <l n="327">ch'io non so come la terra sostienti!</l>
     <l n="328">Non se' tu sazio ancor di tradimenti? -</l>
    </lg>
    <lg n="42">
     <l n="329">Disse il Danese: - Ascolta un poco, Gano:</l>
     <l n="330">quel dì che Bianciardin ti disse: "Taci"</l>
     <l n="331">e strinseti, io ti vidi pur, la mano,</l>
     <l n="332">per certo tu trattavi altro che paci!</l>
     <l n="333">E' m'incresce tu ciurmi Carlo Mano,</l>
     <l n="334">che non cognosce ancor di Giuda i baci,</l>
     <l n="335">ed io già veggo le lanterne e' fusti,</l>
     <l n="336">come reo traditor che sempre fusti. -</l>
    </lg>
    <lg n="43">
     <l n="337">Gano alfin pure al Danese rispose:</l>
     <l n="338">- Io son sempre il berzaglio a ogni mira;</l>
     <l n="339">ognun fa sopra me sue belle chiose.</l>
     <l n="340">Non mi riprenda il mio signor con ira.</l>
     <l n="341">Con Bianciardino io dissi molte cose</l>
     <l n="342">come l'una parola un'altra tira</l>
     <l n="343">e balza a' testamenti nuovi e vecchi:</l>
     <l n="344">tu ci sentisti perché avevi orecchi.</l>
    </lg>
    <lg n="44">
     <l n="345">E nel giardino un dì sendo rimasi</l>
     <l n="346">dove Avin m'ha veduto civettare,</l>
     <l n="347">mi conferì suoi fatti e certi casi</l>
     <l n="348">come suol l'uno amico all'altro fare</l>
     <l n="349">per consigliarsi; e non vi stemo quasi.</l>
     <l n="350">Colui che è giusto non suol dubitare:</l>
     <l n="351">al peccator suol ben parer l'un due</l>
     <l n="352">e ch'ogni mosca sia per l'aria un grue.</l>
    </lg>
    <lg n="45">
     <l n="353">Io mi son, Carlo, a sofferire avvezzo</l>
     <l n="354">ed ho fatto buon gusto e buon orecchio;</l>
     <l n="355">e quando il falso attorno è ito un pezzo,</l>
     <l n="356">convien che il vero appaia in ogni specchio.</l>
     <l n="357">Così fussi quel giorno stato il sezzo</l>
     <l n="358">ch'i' venni in corte, ov'io mi trovo vecchio,</l>
     <l n="359">lasciata la mia patria e qualche regno</l>
     <l n="360">per riportarne ingratitudo e sdegno!</l>
    </lg>
    <lg n="46">
     <l n="361">Io me n'andrò, così vecchio, in Maganza;</l>
     <l n="362">e qualche volta, poi ch'io sarò morto,</l>
     <l n="363">cognosciuta sarà questa arroganza</l>
     <l n="364">che mille volte m'ha incolpato a torto.</l>
     <l n="365">Tu hai dato a costor troppa baldanza,</l>
     <l n="366">o Carlo, o Carlo; e la pena io ne porto.</l>
     <l n="367">Ma infin tra' can si resterà la rabbia,</l>
     <l n="368">ch'io farò ben: chi pensa mal, mal abbia! -</l>
    </lg>
    <lg n="47">
     <l n="369">Disse Ulivieri: - Ah, traditor ribaldo!</l>
     <l n="370">Io scoppio, Carlo, io non posso tacere.</l>
     <l n="371">E' si par ben che non c'è più Rinaldo,</l>
     <l n="372">ch'e' ti farebbe ancor l'olio tenere. -</l>
     <l n="373">E non poté per ira star più saldo</l>
     <l n="374">e levossi turbato da sedere,</l>
     <l n="375">e dètte al conte Gano una guanciata</l>
     <l n="376">che nel viso e nel cor riman segnata.</l>
    </lg>
    <lg n="48">
     <l n="377">Ah, Ulivier, tu il piangerai ancora</l>
     <l n="378">in Roncisvalle, e sarai mal contento!</l>
     <l n="379">Questo è quel dì che Maddalena adora</l>
     <l n="380">e sparge a' piedi il prezioso unguento;</l>
     <l n="381">questa ceffata è foco che lavora,</l>
     <l n="382">che fia col sangue de' cristiani spento;</l>
     <l n="383">vedrai che in Ganellon può questo sdegno</l>
     <l n="384">tanto, che 'l Cielo ancor ne farà segno.</l>
    </lg>
    <lg n="49">
     <l n="385">Era Ulivieri alle volte superbo.</l>
     <l n="386">Gan bisognòe ch'avessi pazienzia,</l>
     <l n="387">e disse: - Va' pur là, ch'io te la serbo.</l>
     <l n="388">Carlo, questo m'è fatto in tua presenzia. -</l>
     <l n="389">E dipartissi sanza dir più verbo.</l>
     <l n="390">Carlo gridava: - Ah, poca reverenzia!</l>
     <l n="391">Superbo, arroganton, bestiale e matto!</l>
     <l n="392">Io ti farò quel che tu cerchi un tratto. -</l>
    </lg>
    <lg n="50">
     <l n="393">Disse Ulivieri: - A te si vorre' dare</l>
     <l n="394">tanto in sul cul che diventassi rosso,</l>
     <l n="395">e farti a Gano, il tuo mignon, frustare,</l>
     <l n="396">che t'ha sempre trattato come uom grosso. -</l>
     <l n="397">Carlo si volle di sedia levare</l>
     <l n="398">e trasse il pugnal fuor per irgli addosso:</l>
     <l n="399">se non che Orlando al marchese di Vienna</l>
     <l n="400">che si levassi dalla furia accenna.</l>
    </lg>
    <lg n="51">
     <l n="401">Poi disse a Carlo Magno il suo parere:</l>
     <l n="402">che tempo non gli par da perder tempo,</l>
     <l n="403">ma che si debba al caso provedere,</l>
     <l n="404">acciò che i lor remedii sieno a tempo;</l>
     <l n="405">e che il consiglio dovessi a sedere</l>
     <l n="406">l'altra mattina ritornar per tempo,</l>
     <l n="407">da poi ch'egli era la sera adirato:</l>
     <l n="408">ché chi s'adira non è consigliato.</l>
    </lg>
    <lg n="52">
     <l n="409">E perché molti auttori hanno detto</l>
     <l n="410">che Ulivier diè la ceffata a Gano</l>
     <l n="411">quando e' fu poi con Bianciardino eletto,</l>
     <l n="412">parmi che il lor giudicio sia qui strano</l>
     <l n="413">di mandar con isdegno e con dispetto</l>
     <l n="414">a trattar pace col gran sire ispano</l>
     <l n="415">un traditor come era Ganellone;</l>
     <l n="416">e scambian Bianciardin da Falserone.</l>
    </lg>
    <lg n="53">
     <l n="417">In questo tempo arrivava a Marsilia</l>
     <l n="418">una nave transcorsa per fortuna,</l>
     <l n="419">e raccontava una trista vigilia</l>
     <l n="420">di mala festa, che non si digiuna:</l>
     <l n="421">e come Antea già ben trecentomilia</l>
     <l n="422">a Bambillona e per tutto rauna,</l>
     <l n="423">e come in Francia la guerra è giurata</l>
     <l n="424">e tuttavia s'apparecchia l'armata.</l>
    </lg>
    <lg n="54">
     <l n="425">Il perché Carlo il consiglio chiamòe</l>
     <l n="426">e i paladini, e il lor parere intese;</l>
     <l n="427">e parve a tutti, e così si fermòe,</l>
     <l n="428">che si mandassi in Ispagna il Danese,</l>
     <l n="429">perché già Macometto là adoròe</l>
     <l n="430">e sapeva il costume del paese;</l>
     <l n="431">e che menasse per ogni respetto</l>
     <l n="432">Astolfo e Berlinghieri e Sansonetto.</l>
    </lg>
    <lg n="55">
     <l n="433">Ed ordinò per tutta Francia Orlando</l>
     <l n="434">le città, le fortezze e le castella</l>
     <l n="435">insino alla marina capitando,</l>
     <l n="436">acciò che fussi preparata quella;</l>
     <l n="437">e fece in ogni parte andare il bando</l>
     <l n="438">ch'ognun presto sia in punto in su la sella,</l>
     <l n="439">e tutti i franchi arcier sieno a Parigi</l>
     <l n="440">dinanzi a Carlo il dì di san Dionigi.</l>
    </lg>
    <lg n="56">
     <l n="441">E in poco tempo raccozzato fue</l>
     <l n="442">della Franca Contea, di Normandia,</l>
     <l n="443">Silanda, Ilanda e l'altre isole sue,</l>
     <l n="444">da Rossiglion, Navarra e Piccardia</l>
     <l n="445">e d'altri luoghi, centomila o piùe:</l>
     <l n="446">giunse a Parigi questa compagnia</l>
     <l n="447">di molte lingue e di molti paesi,</l>
     <l n="448">conti, prìncipi assai, duchi e marchesi.</l>
    </lg>
    <lg n="57">
     <l n="449">Ma innanzi che i cristian sieno assembrati,</l>
     <l n="450">arrivata è la gente saracina</l>
     <l n="451">in molti porti, e per forza smontati,</l>
     <l n="452">ed occupavan tutta la marina:</l>
     <l n="453">verso Parigi si son dirizzati</l>
     <l n="454">sotto l'insegne della lor reina;</l>
     <l n="455">e cuopron le montagne e' colli e' piani,</l>
     <l n="456">guastando tutti i paesi cristiani.</l>
    </lg>
    <lg n="58">
     <l n="457">Aveva Antea menati due giganti</l>
     <l n="458">ch'eran venuti del mar della rena,</l>
     <l n="459">che non si vide mai maggior briganti:</l>
     <l n="460">dodici braccia lunga era la schiena:</l>
     <l n="461">pensa che il resto poi sia due cotanti;</l>
     <l n="462">e portavan due coste di balena,</l>
     <l n="463">e dove e' giungon, dinanzi o di dietro,</l>
     <l n="464">ogni arme sgretolavan come vetro.</l>
    </lg>
    <lg n="59">
     <l n="465">Eran questi giganti molto fieri</l>
     <l n="466">Cattabriga chiamati e Fallalbacchio:</l>
     <l n="467">gli uomin parean fantaccini di ceri,</l>
     <l n="468">e tristo a quel ch'aspetterà il batacchio,</l>
     <l n="469">ché e' leverà la mosca di leggieri</l>
     <l n="470">e sopra l'elmo schiaccerà il pistacchio;</l>
     <l n="471">e innanzi a tutta la turba veniéno,</l>
     <l n="472">e par che triemi lor sotto il terreno.</l>
    </lg>
    <lg n="60">
     <l n="473">Vengon costor, saccheggiando e scorrendo,</l>
     <l n="474">verso Parigi, ogni cosa rubando,</l>
     <l n="475">castelli e ville e borghi e case ardendo</l>
     <l n="476">come è usanza, e le donne sforzando,</l>
     <l n="477">uomini e bestie e fanciulli uccidendo;</l>
     <l n="478">della qual cosa è mal contento Orlando</l>
     <l n="479">quando sentì la lor bestiale ingiuria,</l>
     <l n="480">e rassettava le sue gente a furia.</l>
    </lg>
    <lg n="61">
     <l n="481">Diceva Gano: - Or non sono io quel desso</l>
     <l n="482">c'ho fatto questa volta i tradimenti!</l>
     <l n="483">Fa' sempre bene e giudica te stesso. -</l>
     <l n="484">Ah, traditor, tu sai che tu ne menti!</l>
     <l n="485">E sempre intorno a Carlo era il più presso,</l>
     <l n="486">dicendo: - Imperator, di che spaventi?</l>
     <l n="487">Non dubitar quando c'è il conte nostro. -</l>
     <l n="488">E più fedel parea che il paternostro.</l>
    </lg>
    <lg n="62">
     <l n="489">Già eron presso a quattro leghe o manco</l>
     <l n="490">i saracini, e i giganti con loro;</l>
     <l n="491">e il capitano è innanzi ardito e franco,</l>
     <l n="492">che si faceva chiamar Sicumoro;</l>
     <l n="493">e gli stendardi il campo avevon bianco,</l>
     <l n="494">dove era un Macometto in alto d'oro;</l>
     <l n="495">ed Antea lieta si venìa appressando,</l>
     <l n="496">ch'avea gran voglia rivedere Orlando.</l>
    </lg>
    <lg n="63">
     <l n="497">Era apparito in que' dì gran prodigi,</l>
     <l n="498">portenti, augurî e segni e casi strani,</l>
     <l n="499">piovuto sangue per tutto Parigi,</l>
     <l n="500">urlavan giorno e notte tutti i cani.</l>
     <l n="501">Intanto a Montalbano è Malagigi,</l>
     <l n="502">e vide in gran pericolo i cristiani;</l>
     <l n="503">venne a Orlando, e l'arte sua gittorno</l>
     <l n="504">e tutte queste cose interpetrorno:</l>
    </lg>
    <lg n="64">
     <l n="505">e ben cognobbon come Gano è quello</l>
     <l n="506">c'ha fatto questa volta al modo antico</l>
     <l n="507">per vedere a suo modo un bel macello;</l>
     <l n="508">ma non è tempo or farselo nimico.</l>
     <l n="509">Intanto Antea s'appressa e 'l suo drappello,</l>
     <l n="510">che non aggiugne a' giganti al bellico,</l>
     <l n="511">ma sopra gli stendardi son veduti</l>
     <l n="512">e dalla lunga due monti tenuti.</l>
    </lg>
    <lg n="65">
     <l n="513">Diceva Orlando: - Questi gigantacci,</l>
     <l n="514">può far cose si grande la Natura?</l>
     <l n="515">Per Dio, Malgigi, fa' che tu gli spacci,</l>
     <l n="516">perché e' non son come gli altri a misura. -</l>
     <l n="517">Disse Malgigi: - Che vuoi tu ch'i' facci?</l>
     <l n="518">Or non aver de' giganti paura:</l>
     <l n="519">che dirà' tu s'io gli piglio alla pania</l>
     <l n="520">e tutto il campo per le risa smania?</l>
    </lg>
    <lg n="66">
     <l n="521">Manda Ulivieri incontro alla reina</l>
     <l n="522">a saper la cagion del suo venire</l>
     <l n="523">e perché tanta gente saracina</l>
     <l n="524">condotta ha in Francia per farla morire:</l>
     <l n="525">ché così mostra la nostra dottrina</l>
     <l n="526">e non potersi a sua posta partire;</l>
     <l n="527">ma serba nella mente, Orlando, questo,</l>
     <l n="528">e fa' pur che Ulivier cavalchi presto. -</l>
    </lg>
    <lg n="67">
     <l n="529">Ulivier, come Orlando disse, andòe</l>
     <l n="530">dove era Antea, e scese di Rondello</l>
     <l n="531">e inginocchiossi, e poi la salutòe;</l>
     <l n="532">e così fece la reina a quello,</l>
     <l n="533">e poi che si fu ritto, l'abbracciòe,</l>
     <l n="534">perché Ulivieri ancor gli par pur bello;</l>
     <l n="535">e disse, poi che per la mano il prese:</l>
     <l n="536">- Ben sia venuto il mio gentil marchese.</l>
    </lg>
    <lg n="68">
     <l n="537">O Ulivier, tu non invecchi mai;</l>
     <l n="538">ancor dipinta par questa persona!</l>
     <l n="539">Non ti ricorda quand'io ti lasciai</l>
     <l n="540">mal contento una volta in Bambillona?</l>
     <l n="541">E molte volte di te sospirai,</l>
     <l n="542">benché il Soldan ne perdé la corona</l>
     <l n="543">e seguitò, come tu sai, la guerra</l>
     <l n="544">e guasta è ancor per Morgante la terra.</l>
    </lg>
    <lg n="69">
     <l n="545">Così va questo mondo, Ulivier mio.</l>
     <l n="546">Or la vendetta d'un tanto signore</l>
     <l n="547">lecito e giusto par ch'io la facci io:</l>
     <l n="548">per la giustizia e pel debito amore</l>
     <l n="549">combatto, per la fede e pel mio Iddio,</l>
     <l n="550">per cercar fama e riportare onore,</l>
     <l n="551">poi mi ricordo di Semiramisse</l>
     <l n="552">di cui tante gran cose il mondo scrisse.</l>
    </lg>
    <lg n="70">
     <l n="553">Or lasciàn questo. Che è del nostro Orlando?</l>
     <l n="554">Ch'io non credo, Ulivier, veder quell'ora</l>
     <l n="555">ch'io sia con seco un poco ragionando,</l>
     <l n="556">tanto ancor sua prodezza m'innamora.</l>
     <l n="557">Rinaldo per lo Egitto tapinando</l>
     <l n="558">sento sen va, che mi dispiace ancora:</l>
     <l n="559">ché, s'io l'avessi ritrovato in Francia,</l>
     <l n="560">forse che più non gittava la lancia</l>
    </lg>
    <lg n="71">
     <l n="561">come quel dì che tu n'avesti sdegno</l>
     <l n="562">e tanto spiacque al figliuol di Mellone.</l>
     <l n="563">E s'io potessi acquistar questo regno,</l>
     <l n="564">io lo farò, ché così vuol ragione;</l>
     <l n="565">ma sempre Carlo col suo titol degno</l>
     <l n="566">istarà in sedia con reputazione;</l>
     <l n="567">però che questa alfin non è mia opra,</l>
     <l n="568">ma così dato, Ulivieri, è disopra:</l>
    </lg>
    <lg n="72">
     <l n="569">prima che noi giù combattiamo in terra,</l>
     <l n="570">è fatta su nel Ciel questa battaglia,</l>
     <l n="571">e già fra lor terminata la guerra</l>
     <l n="572">dove tutto in un tempo si ragguaglia</l>
     <l n="573">che il futuro e 'l preterito non erra.</l>
     <l n="574">E increscemi, Ulivier, se Dio mi vaglia,</l>
     <l n="575">d'aver fatto a cammin pure assai danno;</l>
     <l n="576">ma tu sai ben come le guerre fanno.</l>
    </lg>
    <lg n="73">
     <l n="577">Io ho di tanti paesi e sì strani</l>
     <l n="578">gente, che Anibal non ne menò tante</l>
     <l n="579">quando e' venne alla guerra de' Romani:</l>
     <l n="580">qui son linguaggi di tutto Levante</l>
     <l n="581">sanza intender l'un l'altro, come i cani.</l>
     <l n="582">Ma se ci fussi, Ulivieri, or Morgante,</l>
     <l n="583">noi proverremo questi compagnoni</l>
     <l n="584">con quel battaglio e con questi bastoni. -</l>
    </lg>
    <lg n="74">
     <l n="585">E disse a lor che toccassin la mano</l>
     <l n="586">a Ulivier, perch'egli è buon compagno,</l>
     <l n="587">e come egli era un famoso cristiano</l>
     <l n="588">de' primi paladin di Carlo Magno.</l>
     <l n="589">Ma l'uno e l'altro gigante villano</l>
     <l n="590">gli fece prima uno sguardo grifagno,</l>
     <l n="591">e con un atto superbo piegossi</l>
     <l n="592">e con fatica alla mano accostossi.</l>
    </lg>
    <lg n="75">
     <l n="593">Ulivier rise e guardò in viso Antea,</l>
     <l n="594">ed alzò quanto può la mano in suso,</l>
     <l n="595">acciò che Fallalbacchio non sel bea</l>
     <l n="596">s'egli avessi più giù chinato il muso,</l>
     <l n="597">perché la bocca d'un fomo parea;</l>
     <l n="598">e disse: - Io son co' giganti pur uso;</l>
     <l n="599">ma questi sono, Antea, sì smisurati</l>
     <l n="600">che non mi paion bacalar da frati.</l>
    </lg>
    <lg n="76">
     <l n="601">Non bisognava, con questi, Nembrotto</l>
     <l n="602">facessi per toccare il ciel la torre,</l>
     <l n="603">ché bastava l'un sopra e l'altro sotto,</l>
     <l n="604">se si potessi in su le spalle porre;</l>
     <l n="605">ma non l'arebbe un argano condotto.</l>
     <l n="606">E perché insieme ragionare occorre,</l>
     <l n="607">se vuoi ch'io dica, mandagli via tosto,</l>
     <l n="608">ché bestiame mi par da star discosto. -</l>
    </lg>
    <lg n="77">
     <l n="609">E poi che molte cose furon dette</l>
     <l n="610">e partiti costor, disse il marchese:</l>
     <l n="611">- Dunque tu vieni infin per far vendette</l>
     <l n="612">del gran Soldan, se le parole ho intese.</l>
     <l n="613">Io non voglio allegarti un "ben gli stette",</l>
     <l n="614">ché il vero a tutto il mondo fu palese,</l>
     <l n="615">perché e' m'increbbe di vederlo morto;</l>
     <l n="616">ma sai ch'egli ebbe della guerra il torto;</l>
    </lg>
    <lg n="78">
     <l n="617">e Ricciardetto ed io mancò per poco</l>
     <l n="618">che da lui non avemo ingiusta pena:</l>
     <l n="619">tu eri a Monte Alban qua in festa e in gioco</l>
     <l n="620">e noi stavamo in carcere e in catena</l>
     <l n="621">sanza speranza, in tenebroso loco</l>
     <l n="622">dove lume non vien se non balena:</l>
     <l n="623">non parve opera degna del Soldano,</l>
     <l n="624">sendo pur paladin di Carlo Mano.</l>
    </lg>
    <lg n="79">
     <l n="625">Lasciam la storia star di Marcovaldo</l>
     <l n="626">e il tradimento che fe' l'amostante,</l>
     <l n="627">ché sai ben come la notte il ribaldo</l>
     <l n="628">a torto prese il tuo signor d'Angrante;</l>
     <l n="629">se non che venne il suo fratel Rinaldo.</l>
     <l n="630">Or perché di' dalle potenzie sante</l>
     <l n="631">procedon nostre risse al mondo giùe,</l>
     <l n="632">così la morte del Soldan tuo fue.</l>
    </lg>
    <lg n="80">
     <l n="633">Tu sai che il Veglio fu vostro nimico.</l>
     <l n="634">Rinaldo per tuo amore andò ammazzallo,</l>
     <l n="635">ma non poté, ché a Cristo si fe' amico;</l>
     <l n="636">poi fu quella montagna, egli e 'l cavallo,</l>
     <l n="637">che predetto al Soldan fu per antico</l>
     <l n="638">che l'uccidrebbe, e tutto il mondo sallo:</l>
     <l n="639">però, se così dato era per sorte,</l>
     <l n="640">incolpa i fati e 'l Ciel della sua morte.</l>
    </lg>
    <lg n="81">
     <l n="641">Pur, se tu se' così diliberata</l>
     <l n="642">di voler del tuo padre vendicarti,</l>
     <l n="643">non fia la nostra eccellenzia mancata;</l>
     <l n="644">e se vuoi con Orlando riprovarti,</l>
     <l n="645">ti manderò del guanto la giornata,</l>
     <l n="646">e credo a questa parte satisfarti;</l>
     <l n="647">e per tua parte lo saluteròe</l>
     <l n="648">ed a tua posta mi dipartiròe. -</l>
    </lg>
    <lg n="82">
     <l n="649">- Rispose Antea: - In ogni modo voglio</l>
     <l n="650">di nuovo con Orlando riprovarmi,</l>
     <l n="651">e so ch'io perderò pur come io soglio;</l>
     <l n="652">e del Soldano intendo vendicarmi.</l>
     <l n="653">Non so se a torto o ragion me ne doglio,</l>
     <l n="654">ma sia che vuol, che debito mio parmi</l>
     <l n="655">che qualche lancia pur per lui sia rotta,</l>
     <l n="656">da poi che tanta gente ho qua condotta.</l>
    </lg>
    <lg n="83">
     <l n="657">Pertanto al tuo signor farai ritorno:</l>
     <l n="658">saluta per mia parte tutti quanti,</l>
     <l n="659">massime Orlando; e di' che elegga il giorno</l>
     <l n="660">della battaglia, e noi verremo avanti. -</l>
     <l n="661">E di nuovo l'un l'altro rabbracciorno.</l>
     <l n="662">Ma nel partire i superbi giganti</l>
     <l n="663">usoron molto i cristian minacciare,</l>
     <l n="664">e che volevon Parigi spianare.</l>
    </lg>
    <lg n="84">
     <l n="665">Ulivier ritornò con la risposta</l>
     <l n="666">e referì ogni cosa a Orlando,</l>
     <l n="667">e come Antea è parata a sua posta;</l>
     <l n="668">e de' giganti venìa disegnando,</l>
     <l n="669">ch'ognuno avea di balena una costa,</l>
     <l n="670">e quel ch'al partir disson minacciando;</l>
     <l n="671">e che Natura gli avanzò matera</l>
     <l n="672">quando ella fece questa tantafera.</l>
    </lg>
    <lg n="85">
     <l n="673">E come egli ebbe ogni cosa contato,</l>
     <l n="674">Orlando conferì con Malagigi.</l>
     <l n="675">Disse Malgigi: - Fa' che al tempo dato</l>
     <l n="676">in punto sien la gente di Parigi,</l>
     <l n="677">e la battaglia si facci in sul prato,</l>
     <l n="678">come altra volta già, di San Dionigi:</l>
     <l n="679">ch'io so che Antea con la gente pagana</l>
     <l n="680">vorrà fare alto presso alla fiumana.</l>
    </lg>
    <lg n="86">
     <l n="681">E de' giganti tu ne riderai:</l>
     <l n="682">tu gli vedrai impaniati come tordi,</l>
     <l n="683">cosa che più non si vide ancor mai.</l>
     <l n="684">Fa' che in sul fatto tu me lo ricordi,</l>
     <l n="685">ché certo so ti maraviglierai.</l>
     <l n="686">Un'altra cosa fa' che non ti scordi:</l>
     <l n="687">che con Gan nulla non ne ragionassi,</l>
     <l n="688">che qualche malizietta e' non pensassi. -</l>
    </lg>
    <lg n="87">
     <l n="689">Il campo a San Dionigi diputossi;</l>
     <l n="690">e il dì che la battaglia era futura</l>
     <l n="691">con que' giganti Antea rappresentossi,</l>
     <l n="692">ch'a Marte e gli uomin facevon paura.</l>
     <l n="693">Carlo si fece la croce e segnossi,</l>
     <l n="694">e disse: - Questo non può far Natura:</l>
     <l n="695">questi son mostri sì feroci e strani</l>
     <l n="696">che poco val qui gli argumenti umani. -</l>
    </lg>
    <lg n="88">
     <l n="697">Così diceva Salamone e Namo:</l>
     <l n="698">- Io credo che gli mandi Satanasso.</l>
     <l n="699">Per mio consiglio, drento ci torniamo,</l>
     <l n="700">che non facessin d'uomini un fracasso;</l>
     <l n="701">facciam che con Orlando noi intendiamo:</l>
     <l n="702">ch'a lasciar que' baston cader giù basso,</l>
     <l n="703">chi sarà quel che sotto a lor si ficchi,</l>
     <l n="704">se fussi bene Atlante o Stambernicchi? -</l>
    </lg>
    <lg n="89">
     <l n="705">Carlo fe' presto il nipote chiamare,</l>
     <l n="706">e disse: - A que' giganti hai tu pensato?</l>
     <l n="707">Ché l'uno e l'altro a vederlo mi pare</l>
     <l n="708">qualche corpo fantastico incantato. -</l>
     <l n="709">Rispose Orlando: - Non ne dubitare,</l>
     <l n="710">ché Malagigi ha due volte affermato</l>
     <l n="711">ch'io lasci a lui de' giganti la briga;</l>
     <l n="712">e l'un diavol sai l'altro gastiga. -</l>
    </lg>
    <lg n="90">
     <l n="713">Carlo pur gli occhi a' giganti tenea,</l>
     <l n="714">e volentier tornerebbe in Parigi;</l>
     <l n="715">e per paura ognun si ristrignea,</l>
     <l n="716">ché sopra il prato già di san Dionigi</l>
     <l n="717">vengono innanzi alla gente d'Antea.</l>
     <l n="718">Orlando s'accostava a Malagigi:</l>
     <l n="719">vide che quello incantava e borbotta,</l>
     <l n="720">perché e' voleva gittar l'arte allotta.</l>
    </lg>
    <lg n="91">
     <l n="721">Disse Malgigi: - Aspetta un poco, Orlando,</l>
     <l n="722">tìrati addrieto. - Orlando si scostava.</l>
     <l n="723">Allor Malgigi venìa disegnando</l>
     <l n="724">carattere e sigilli, e preparava</l>
     <l n="725">le candarie e' pentaculi. Ma quando</l>
     <l n="726">vennon gli spirti ch'egli scongiurava,</l>
     <l n="727">tremò la terra come vento fossi</l>
     <l n="728">e l'air tutto in un punto turbossi.</l>
    </lg>
    <lg n="92">
     <l n="729">In questo in mezzo il prato hanno veduto</l>
     <l n="730">un uom che parea stran più che Margutte,</l>
     <l n="731">e zoppo e guercio e travolto e scrignuto,</l>
     <l n="732">e di gigante avea le membra tutte,</l>
     <l n="733">salvo che il capo era a doppio cornuto;</l>
     <l n="734">saltella in qua e in là come le putte,</l>
     <l n="735">e scherza e ride e più giuochi fa quello</l>
     <l n="736">ch'un Fracurrado o un Arrigobello;</l>
    </lg>
    <lg n="93">
     <l n="737">e suona una zampogna o zufolino,</l>
     <l n="738">ed accostossi a que' giganti, e tresca,</l>
     <l n="739">e fa certi atti come scuccobrino</l>
     <l n="740">e intorno a lor la più strana moresca,</l>
     <l n="741">e spesso toma come un babbuino</l>
     <l n="742">o come scimia fa la schiavonesca:</l>
     <l n="743">sì che e' guardava questa maraviglia</l>
     <l n="744">l'un campo e l'altro, e ritenea la briglia.</l>
    </lg>
    <lg n="94">
     <l n="745">A poco a poco questa filastroccola</l>
     <l n="746">questi giganti tabaccava e sdrucciola;</l>
     <l n="747">e quel fantin, come chi spesso smoccola,</l>
     <l n="748">si vede or sì or no come la lucciola,</l>
     <l n="749">sì che comincia a girar lor la coccola,</l>
     <l n="750">ché non parea che gli stimi una succiola;</l>
     <l n="751">ed ognun ride a veder questa chiappola,</l>
     <l n="752">quantunque ancor non s'intenda la trappola.</l>
    </lg>
    <lg n="95">
     <l n="753">Hai tu veduto il can con la cornacchia</l>
     <l n="754">come spesso beffato indarno corre?</l>
     <l n="755">Ella si posa, e poi si lieva e gracchia:</l>
     <l n="756">così costor non si poteano apporre.</l>
     <l n="757">Dunque Malgigi ne trarrà la macchia!</l>
     <l n="758">Ed ogni volta che gli volean porre</l>
     <l n="759">le mani addosso, egli spariva o sguizza,</l>
     <l n="760">tal che i giganti scoppion per la stizza.</l>
    </lg>
    <lg n="96">
     <l n="761">Ma come Antea questo vide, di botto</l>
     <l n="762">fra suo cor disse: "Que' giganti matti</l>
     <l n="763">non intendon l'inganno che v'è sotto:</l>
     <l n="764">questo è di Malagigi de' suoi tratti,</l>
     <l n="765">che certo il mio disegno m'arà rotto".</l>
     <l n="766">Intanto colui pur facea certi atti,</l>
     <l n="767">e per tentargli nella pazienzia</l>
     <l n="768">le chiappe squadernò con reverenzia.</l>
    </lg>
    <lg n="97">
     <l n="769">Guarda se vuole il Marguttin la baia:</l>
     <l n="770">e' va lor tra le gambe per dispetto,</l>
     <l n="771">impronto più ch'una mosca culaia.</l>
     <l n="772">Ecco apparire intanto un bel boschetto</l>
     <l n="773">tondo, impaniato come una uccellaia,</l>
     <l n="774">non falsa illusion, ma con effetto:</l>
     <l n="775">le frasche natural, la pania e 'l vischio</l>
     <l n="776">e la civetta e gli schiamazzi e 'l fischio.</l>
    </lg>
    <lg n="98">
     <l n="777">Il gigantin nel boschetto si tuffa</l>
     <l n="778">come il tordo talvolta o altro uccello;</l>
     <l n="779">poi gli dileggia e fa coppino e struffa,</l>
     <l n="780">e faceva con bocca e con l'anello.</l>
     <l n="781">Questi giganti, irati per la buffa,</l>
     <l n="782">come sparvier si chiuson drieto a quello;</l>
     <l n="783">e in qua ed in là pel boschetto s'avvolsono,</l>
     <l n="784">tanto che tutte le frasche raccolsono;</l>
    </lg>
    <lg n="99">
     <l n="785">e diventoron due gran cerracchioni</l>
     <l n="786">co' rami intorno dal vento fiaccati.</l>
     <l n="787">Or fate lima lima a' mocciconi</l>
     <l n="788">che così tosto si sono impaniati!</l>
     <l n="789">E' volevon menar pure i bastoni,</l>
     <l n="790">ma non potean, ché sono avviluppati;</l>
     <l n="791">gridavon forte con urla feroce,</l>
     <l n="792">che tutto il campo stordiva alla voce.</l>
    </lg>
    <lg n="100">
     <l n="793">Disse Malgigi: - Andate loro addosso,</l>
     <l n="794">ch'io non posso altro far con la mia arte. -</l>
     <l n="795">Il perché Orlando il primo si fu mosso,</l>
     <l n="796">e drieto a lui molta gente si parte,</l>
     <l n="797">ed accostârsi al macchion folto e grosso</l>
     <l n="798">con lance e dardi, e frugavan da parte,</l>
     <l n="799">ed ognun par che si studi e punzecchi;</l>
     <l n="800">ma bisognava turarsi gli orecchi.</l>
    </lg>
    <lg n="101">
     <l n="801">Già era tutto il popol di Parigi</l>
     <l n="802">corso di fuori al romore a vedere;</l>
     <l n="803">ma poi che pure alla fine Terigi</l>
     <l n="804">questi giganti non vede cadere,</l>
     <l n="805">fe' come savio, e corse in San Dionigi,</l>
     <l n="806">e sanza in terra scender del destriere</l>
     <l n="807">calòe giù presto una lampana, e prese</l>
     <l n="808">un torchio, e 'l fuoco in un tratto v'accese.</l>
    </lg>
    <lg n="102">
     <l n="809">Or chi sentissi mugghiare i giganti</l>
     <l n="810">giurato arebbe, tanto erano in cruccio,</l>
     <l n="811">che fussin quivi i demòn tutti quanti.</l>
     <l n="812">Ma ritornato Terigi in un succio</l>
     <l n="813">col torchio, ognun s'allargava davanti;</l>
     <l n="814">ed accostato, come al capannuccio</l>
     <l n="815">il fuoco a questi appiccava dintorno;</l>
     <l n="816">e così in fummo in un punto n'andorno.</l>
    </lg>
    <lg n="103">
     <l n="817">Questi non furon Sidrac o Misacche,</l>
     <l n="818">a mio parere, al tempo di Nabucco,</l>
     <l n="819">ché 'l fuoco al cul non rispiarmò le lacche,</l>
     <l n="820">come Dio volse, e non parve ristucco</l>
     <l n="821">da portar l'acqua con le salimbacche.</l>
     <l n="822">Dunque Terigi è de' cristiani il cucco:</l>
     <l n="823">ché, se' giganti rovinavan giùe,</l>
     <l n="824">arebbon morti cento uomini o piùe.</l>
    </lg>
    <lg n="104">
     <l n="825">Ora ècci un punto qui che mi bisogna</l>
     <l n="826">allegar forse il verso del Poeta:</l>
     <l n="827">"sempre a quel ver c'ha faccia di menzogna"</l>
     <l n="828">è più senno tener la lingua cheta,</l>
     <l n="829">ché spesso "sanza colpa fa vergogna";</l>
     <l n="830">ma s'io non ho gabbato il bel pianeta</l>
     <l n="831">come Cassandra già, non è dovuto</l>
     <l n="832">che il ver per certo non mi sia creduto.</l>
    </lg>
    <lg n="105">
     <l n="833">Io veggo tuttavia questi giganti</l>
     <l n="834">con gli occhi della mente, e so ch'i' ho scritto</l>
     <l n="835">appunto i loro effetti e i lor sembianti,</l>
     <l n="836">sì ch'io non parlo simulato o fitto.</l>
     <l n="837">Venga chi vuol con sue ragioni avanti,</l>
     <l n="838">ch'io lo farò poi alfin contento e zitto,</l>
     <l n="839">e dirà: "Ciò che l'auttor qui scrisse</l>
     <l n="840">par che sia tratto della Apocalisse".</l>
    </lg>
    <lg n="106">
     <l n="841">Chi mi dicessi: "Or qui rispondi un poco:</l>
     <l n="842">se Malagigi avea questa arte intera,</l>
     <l n="843">potea pur far, come il boschetto, il fuoco</l>
     <l n="844">e strugger que' giganti come cera",</l>
     <l n="845">nota che l'arte ha modo e tempo e loco,</l>
     <l n="846">ché, se la oppinion qui fussi vera,</l>
     <l n="847">sare' troppo felice un negromante,</l>
     <l n="848">anzi signor dal Ponente al Levante.</l>
    </lg>
    <lg n="107">
     <l n="849">Ma quello Iddio che impera a tutti i regi</l>
     <l n="850">ha dato termine, ordine e misura,</l>
     <l n="851">e non si può passar più là che i fregi,</l>
     <l n="852">però che a ogni cosa egli ebbe cura;</l>
     <l n="853">e fatture, auruspi e sortilegi</l>
     <l n="854">non posson far quel che non può Natura,</l>
     <l n="855">e le imagin più oltre son di ghiaccio,</l>
     <l n="856">perché e' fe' la potenzia nel suo braccio.</l>
    </lg>
    <lg n="108">
     <l n="857">E se Paulo già vide arcana Dei,</l>
     <l n="858">fu per grazia concesso a qualche fine,</l>
     <l n="859">acciò che quel potessi i farisei</l>
     <l n="860">confonder con le sue sante dottrine;</l>
     <l n="861">ma gli spirti infernal malvagi e rei</l>
     <l n="862">privati son delle virtù divine;</l>
     <l n="863">ma perché pur molti segreti sanno,</l>
     <l n="864">per virtù natural gran cose fanno.</l>
    </lg>
    <lg n="109">
     <l n="865">Vanno per l'aire come uccel vagando</l>
     <l n="866">altre spezie di spiriti folletti,</l>
     <l n="867">che non furon fedel né rei già quando</l>
     <l n="868">fu stabilito il numer degli eletti.</l>
     <l n="869">Non so se 'l mio Palmier qui venne errando,</l>
     <l n="870">che par di corpo in corpo ancor gli metti,</l>
     <l n="871">onde e' punge la mente con mille agora</l>
     <l n="872">esser prima Euforbio e poi Pittagora;</l>
    </lg>
    <lg n="110">
     <l n="873">e forse qui s'inganna il Tianeo</l>
     <l n="874">che si ricorda, dice, esser pirrato,</l>
     <l n="875">e come e' prese un altro in mar più reo,</l>
     <l n="876">e come gentilezza gli ebbe usato.</l>
     <l n="877">Or tu potresti dir qui d'Asmodeo:</l>
     <l n="878">ed io rispondo ch'egli è figurato</l>
     <l n="879">il detto della Bibbia, dove e' narra</l>
     <l n="880">come egli uccise que' mariti a Sarra.</l>
    </lg>
    <lg n="111">
     <l n="881">Dunque Malgigi e gli altri nigromanti</l>
     <l n="882">ci posson cogli spiriti tentare,</l>
     <l n="883">ma non poteva uccidere i giganti</l>
     <l n="884">per arte, o il fuoco i demòni appiccare;</l>
     <l n="885">potea ben fare apparir lor davanti</l>
     <l n="886">il bosco, e lor vi potevano entrare</l>
     <l n="887">e non entrar: ch'a nessuno è negato</l>
     <l n="888">libero arbitrio che da Dio c'è dato.</l>
    </lg>
    <lg n="112">
     <l n="889">Potean gli spirti ben portare il fuoco,</l>
     <l n="890">ma non poteano accenderne favilla.</l>
     <l n="891">Così vo discoprendo a poco a poco</l>
     <l n="892">ch'io sono stato al monte di Sibilla,</l>
     <l n="893">che mi pareva alcun tempo un bel giuoco:</l>
     <l n="894">ancor resta nel cor qualche scintilla</l>
     <l n="895">di riveder le tanto incantate acque,</l>
     <l n="896">dove già l'ascolan Cecco mi piacque;</l>
    </lg>
    <lg n="113">
     <l n="897">e Moco e Scarbo e Marmores, allora,</l>
     <l n="898">e l'osso biforcato che si chiuse</l>
     <l n="899">cercavo come fa chi s'innamora:</l>
     <l n="900">questo era il mio Parnaso e le mie Muse;</l>
     <l n="901">e dicone mia colpa, e so che ancora</l>
     <l n="902">convien che al gran Minòs io me ne scuse,</l>
     <l n="903">e ricognosca il ver cogli altri erranti,</l>
     <l n="904">piromanti, idromanti e geomanti.</l>
    </lg>
    <lg n="114">
     <l n="905">Or ritorniamo a' pagan, che stupiti</l>
     <l n="906">per maraviglia tenean gli occhi all'erta.</l>
     <l n="907">Diceva Antea: "Costor, dove sono iti?",</l>
     <l n="908">ché la fiamma dal fummo era coperta.</l>
     <l n="909">"Son così tosto due monti spariti?",</l>
     <l n="910">e non poteva ignuna cosa certa</l>
     <l n="911">sapere ancor della lor morte sùbita,</l>
     <l n="912">se non che pur di Malagigi dubita.</l>
    </lg>
    <lg n="115">
     <l n="913">Ma poi che vide il segno del quartiere</l>
     <l n="914">e intese ben che il conte Orlando è questo</l>
     <l n="915">e ricognobbe l'elmetto e 'l cimiere,</l>
     <l n="916">fecesi innanzi con sue gente presto,</l>
     <l n="917">e dismontata in terra del destriere</l>
     <l n="918">abbraccia Orlando quanto parve onesto,</l>
     <l n="919">che già di Vegliantino smontato era</l>
     <l n="920">ed alzato dell'elmo la visiera.</l>
    </lg>
    <lg n="116">
     <l n="921">Poi gli diceva con destre parole:</l>
     <l n="922">- Che caso è questo de' giganti strano!</l>
     <l n="923">Malagigi può tanto quanto e' vuole</l>
     <l n="924">(non so se s'è in Parigi o in Monte Albano),</l>
     <l n="925">e far fermare in ciel le stelle e 'l sole;</l>
     <l n="926">ma questo è poco onor di Carlo Mano:</l>
     <l n="927">io mi credea co' paladin di Francia</l>
     <l n="928">combatter con la spada e con la lancia.</l>
    </lg>
    <lg n="117">
     <l n="929">Non son venuta qua, come Michele,</l>
     <l n="930">a combatter, Orlando, con gli spirti;</l>
     <l n="931">che se col fuoco infernale e crudele</l>
     <l n="932">ci struggi, a me bisogna acconsentirti,</l>
     <l n="933">calar le sarte e raccoglier le vele;</l>
     <l n="934">ma non è certo di lauro e mirti</l>
     <l n="935">questa corona che tu metti a Carlo,</l>
     <l n="936">che si vuol d'altra gloria coronarlo. -</l>
    </lg>
    <lg n="118">
     <l n="937">Rispose Orlando: - Il marchese di Vienna</l>
     <l n="938">mi salutò per tua parte, madama,</l>
     <l n="939">e che tu se' ritornata m'accenna</l>
     <l n="940">per acquistare in Francia onore e fama</l>
     <l n="941">e far che corra di sangue ancor Senna.</l>
     <l n="942">Veggiàn se giusta cagion qua ti chiama.</l>
     <l n="943">Io so che del Soldan mi dolse e duole;</l>
     <l n="944">ma voler si convien quel che 'l Ciel vuole.</l>
    </lg>
    <lg n="119">
     <l n="945">Tu sai ch'io ti condussi a Bambillona,</l>
     <l n="946">e rende' del tuo padre in man lo scetro,</l>
     <l n="947">e di mia man ti missi la corona</l>
     <l n="948">che si soleva dar pel tempo addietro</l>
     <l n="949">a chi con larme l'acquista in persona:</l>
     <l n="950">però le ragion tue son qui di vetro,</l>
     <l n="951">sendo per me regina coronata,</l>
     <l n="952">dond'io pensai tu mi fussi obligata.</l>
    </lg>
    <lg n="120">
     <l n="953">Se Malagigi, come negromante,</l>
     <l n="954">ucciso ha Fallalbacchio e Cattabriga,</l>
     <l n="955">uccider gli poteva anche in Levante,</l>
     <l n="956">s'avessin come qua cercato briga</l>
     <l n="957">e non avevon forma di gigante:</l>
     <l n="958">così matto con matto si gastiga,</l>
     <l n="959">ed è ragion che 'l giuoco qui s'intavoli,</l>
     <l n="960">ch'egli uccise i diavol co' diavoli.</l>
    </lg>
    <lg n="121">
     <l n="961">Or ti dirò quel che Ulivier m'ha detto:</l>
     <l n="962">che meco terminar vuoi questa guerra,</l>
     <l n="963">e che combatte Cristo e Macometto</l>
     <l n="964">prima sù in Cielo, e noi qua giù poi in terra;</l>
     <l n="965">pertanto io son parato, e ti prometto</l>
     <l n="966">per quello Iddio che è giusto e mai non erra,</l>
     <l n="967">se tu m'abbatti per forza di lancia,</l>
     <l n="968">tu arai tutto il reame di Francia. -</l>
    </lg>
    <lg n="122">
     <l n="969">Rispose Antea: - E così ti giuro io</l>
     <l n="970">inverso Bambillona far ritorno</l>
     <l n="971">se tu se' vincitore; e sallo Iddio</l>
     <l n="972">quant'io ho desiato questo giorno</l>
     <l n="973">per veder tua prodezza, Orlando mio. -</l>
     <l n="974">E l'uno e l'altro a caval rimontorno;</l>
     <l n="975">e rimontati, e girato la briglia,</l>
     <l n="976">del prato ognuno a suo modo ne piglia.</l>
    </lg>
    <lg n="123">
     <l n="977">Non è spento il valor certo d'Antea,</l>
     <l n="978">ma molto men d'Orlando è la fierezza:</l>
     <l n="979">rivoltato il caval ciascuno avea</l>
     <l n="980">e nello scudo la lancia già spezza;</l>
     <l n="981">ma l'uno e l'altro una torre parea</l>
     <l n="982">che folgor, non che forza umana, sprezza:</l>
     <l n="983">così la lancia pareggiata fue</l>
     <l n="984">da ogni parte per la lor virtùe.</l>
    </lg>
    <lg n="124">
     <l n="985">Trasson le spade e dèttonsi ben mille</l>
     <l n="986">colpi in sull'arme e fêr mirabil prove,</l>
     <l n="987">e non si vide mai se non faville</l>
     <l n="988">che volavan talvolta insino a Giove;</l>
     <l n="989">ma la battaglia è fra 'l troiano e Acchille,</l>
     <l n="990">ché l'uno e l'altro d'arcion non si muove;</l>
     <l n="991">sì che laudar si potea questa e quello,</l>
     <l n="992">ché molto è pareggiato il lor duello.</l>
    </lg>
    <lg n="125">
     <l n="993">Intanto tutto il campo s'abbaruffa:</l>
     <l n="994">comincia d'ogni parte la battaglia;</l>
     <l n="995">e bisognò che lasciassi la zuffa,</l>
     <l n="996">ché già tutta la gente si travaglia.</l>
     <l n="997">Orlando allor fra le squadre si tuffa</l>
     <l n="998">de' saracini, e chi frappa e chi taglia,</l>
     <l n="999">tanto ch'ognun gli volgeva le chiappe</l>
     <l n="1000">però che il cul gli facea lappe lappe.</l>
    </lg>
    <lg n="126">
     <l n="1001">Già era Antea nella battaglia entrata,</l>
     <l n="1002">lasciato Orlando e trovato Ulivieri,</l>
     <l n="1003">ed avea seco la mischia appiccata;</l>
     <l n="1004">ma sempre non si cade del destrieri,</l>
     <l n="1005">e benché l'arme sua abbi incantata,</l>
     <l n="1006">si spiccò dalla zuffa volentieri;</l>
     <l n="1007">e riscontrossi con Gan di Maganza,</l>
     <l n="1008">che fece il tristo e il cagnaccio all'usanza</l>
    </lg>
    <lg n="127">
     <l n="1009">e lasciossi cader come un ribaldo.</l>
     <l n="1010">Guarda se sa ancor far la bagattella</l>
     <l n="1011">o se questa è ben serpe di ceraldo!</l>
     <l n="1012">Ma presto fu riposto in su la sella.</l>
     <l n="1013">Gualtieri da Mulione, Avolio, Arnaldo,</l>
     <l n="1014">Angiolin tra' pagani ognun martella;</l>
     <l n="1015">Avino, Ottone e 'l signor di Brettagna</l>
     <l n="1016">ognun nel sangue volentier si bagna.</l>
    </lg>
    <lg n="128">
     <l n="1017">E chi arebbe creduto che il vecchione</l>
     <l n="1018">Carlo tener non si potessi in posa?</l>
     <l n="1019">Credo che da Dio fussi spirazione:</l>
     <l n="1020">la bella spada chiamata Gioiosa</l>
     <l n="1021">tanti ne fésse il dì sopra l'arcione</l>
     <l n="1022">che la terra e sé fece sanguinosa;</l>
     <l n="1023">e da quel giorno poi lo imperatore</l>
     <l n="1024">questa spada mai più non trasse fore.</l>
    </lg>
    <lg n="129">
     <l n="1025">Era stato un uom Carlo molto degno:</l>
     <l n="1026">Natura intese un uom pien di virtute,</l>
     <l n="1027">di gran fortezza e di prèdito ingegno;</l>
     <l n="1028">avea molte gran cose già vedute,</l>
     <l n="1029">di nobil sangue, tenuto gran regno;</l>
     <l n="1030">ma non fur le sue opre cognosciute,</l>
     <l n="1031">e non ebbe la tuba di Lucano,</l>
     <l n="1032">ché sarebbe una Roma, un Carlo Mano.</l>
    </lg>
    <lg n="130">
     <l n="1033">Così faceva il duca di Baviera,</l>
     <l n="1034">a cui l'ultimo giorno è pur vicino;</l>
     <l n="1035">ma perché il suo valore allo estremo era,</l>
     <l n="1036">facea come fa il lume a mattutino,</l>
     <l n="1037">e rompe ed urta e sbaraglia ogni schiera;</l>
     <l n="1038">insino all'arcivescovo Turpino</l>
     <l n="1039">uccide anch'egli e faceva ogni male,</l>
     <l n="1040">pur con la spada, non col pasturale.</l>
    </lg>
    <lg n="131">
     <l n="1041">Orlando, poi che si partì d'Antea,</l>
     <l n="1042">avea del sangue de' pagani un guazzo</l>
     <l n="1043">fatto, che già verso il fiume correa:</l>
     <l n="1044">tanti n'uccide di quel popol pazzo.</l>
     <l n="1045">Sempre in alto la spada si vedea,</l>
     <l n="1046">sì che di morti copriva lo spazzo;</l>
     <l n="1047">e Vegliantino alle volte si serra</l>
     <l n="1048">ed urta e caccia assai gente per terra.</l>
    </lg>
    <lg n="132">
     <l n="1049">Bene è questo caval quel Vegliantino,</l>
     <l n="1050">acciò che error non pigli chi m'ascolta,</l>
     <l n="1051">che fu d'Almonte degno saracino;</l>
     <l n="1052">così, quando Baiardo alcuna volta</l>
     <l n="1053">si dice, non è falso il mio latino,</l>
     <l n="1054">ché e' fia col signor lor la vita tolta;</l>
     <l n="1055">ed è ragion che la grazia del Cielo</l>
     <l n="1056">conservi ognun che conserva il Vangelo.</l>
    </lg>
    <lg n="133">
     <l n="1057">Gran cose il dì faceva Sicumoro,</l>
     <l n="1058">il capitan ch'aveva lo stendardo,</l>
     <l n="1059">ch'era fra tutti il primo barbassoro,</l>
     <l n="1060">e grida a' saracin: - Popol gagliardo,</l>
     <l n="1061">morte, sangue, vendetta, carne, a loro!</l>
     <l n="1062">Fatevi innanzi, ignun non sia codardo!</l>
     <l n="1063">Tagliate tutti costor come cani! -</l>
     <l n="1064">e così rincorava i suo' pagani.</l>
    </lg>
    <lg n="134">
     <l n="1065">E' si vedeva in alto tante spade</l>
     <l n="1066">rosse che l'aria anche pareva rossa;</l>
     <l n="1067">e come spesso ne' campi le biade</l>
     <l n="1068">si piegono a quel vento c'ha più possa,</l>
     <l n="1069">poi rinforza più l'altro e quel giù cade,</l>
     <l n="1070">così par sempre la battaglia mossa;</l>
     <l n="1071">ma insino a qui la prefata battaglia</l>
     <l n="1072">equalmente fortuna ancor travaglia.</l>
    </lg>
    <lg n="135">
     <l n="1073">Feciono infine i pagan tanto assalto</l>
     <l n="1074">che i cristian non poteron sostenere,</l>
     <l n="1075">tanto che 'l sangue due braccia fu alto,</l>
     <l n="1076">e fecion Carlo per forza cadere,</l>
     <l n="1077">e ritrovossi nel sangue allo smalto;</l>
     <l n="1078">e corsono insin sotto alle bandiere,</l>
     <l n="1079">e quivi in modo la zuffa appiccorno</l>
     <l n="1080">che ogni cosa per terra gittorno.</l>
    </lg>
    <lg n="136">
     <l n="1081">Baldovino, il figliuol di Ganellone,</l>
     <l n="1082">ch'avea ben l'occhio per tutto tenuto,</l>
     <l n="1083">poi che vide per terra il gonfalone</l>
     <l n="1084">e come Carlo di sella è caduto,</l>
     <l n="1085">cercando va del figliuol di Mellone</l>
     <l n="1086">e domandava chi l'abbi veduto;</l>
     <l n="1087">e tanto in qua ed in là s'andò aggirando</l>
     <l n="1088">che e' ritrovò nella battaglia Orlando;</l>
    </lg>
    <lg n="137">
     <l n="1089">e cominciò di lungi a gridar forte:</l>
     <l n="1090">- E' ti convien soccorrere i cristiani</l>
     <l n="1091">o ritornarci di drento alle porte:</l>
     <l n="1092">noi siàn qua minuzzati come cani</l>
     <l n="1093">ed ognun fugge dinanzi alla morte,</l>
     <l n="1094">e corron verso Parigi i pagani,</l>
     <l n="1095">e tutte le bandiere son per terra;</l>
     <l n="1096">caduto è Carlo, e perduta è la guerra. -</l>
    </lg>
    <lg n="138">
     <l n="1097">Non altrimenti il fer leon si scaglia</l>
     <l n="1098">c'ha veduto di nuovo qualche armento,</l>
     <l n="1099">ch'Orlando si gittò per la battaglia</l>
     <l n="1100">inverso gli stendardi come un vento;</l>
     <l n="1101">or se qui Durlindana punge e taglia</l>
     <l n="1102">tosto vedrassi, o se bisogna unguento;</l>
     <l n="1103">i paladini eran per terra tutti</l>
     <l n="1104">nel sangue imbrodolati, strani e brutti.</l>
    </lg>
    <lg n="139">
     <l n="1105">Avea già Sicumoro il capitano</l>
     <l n="1106">il bel vessillo, e voleva fuggire;</l>
     <l n="1107">Orlando gli tagliò netta la mano,</l>
     <l n="1108">che per la pena credette morire,</l>
     <l n="1109">e ritrovossi disteso in sul piano,</l>
     <l n="1110">sì che Zaccheo vi potea ben salire;</l>
     <l n="1111">poi si rivolse a quella gente pazza,</l>
     <l n="1112">tanto che presto la campagna spazza.</l>
    </lg>
    <lg n="140">
     <l n="1113">Credo che Marte il dì dicessi a Giove:</l>
     <l n="1114">- Tu non avevi questo paladino</l>
     <l n="1115">quando i giganti fêr l'ultime prove,</l>
     <l n="1116">ché e' non tremava lo scettro e 'l domìno. -</l>
     <l n="1117">Orlando a Baldovin disse poi: - Dove</l>
     <l n="1118">di' che lasciasti il figliuol di Pipino? -</l>
     <l n="1119">Baldovin lo menò dove era Carlo,</l>
     <l n="1120">e fecion sopra il caval rimontarlo.</l>
    </lg>
    <lg n="141">
     <l n="1121">Ulivieri era in una pressa stretta</l>
     <l n="1122">di mammalucchi, e fatto gli hanno cerchio;</l>
     <l n="1123">ma tristo a quel che non fa la civetta,</l>
     <l n="1124">ché non valeva di scrima coperchio:</l>
     <l n="1125">l'un sopra l'altro attraversato getta:</l>
     <l n="1126">qui si nuota nel sangue e non nel Serchio;</l>
     <l n="1127">e tanto adoperò con la sua possa</l>
     <l n="1128">ch'a più di cento la barba fe' rossa.</l>
    </lg>
    <lg n="142">
     <l n="1129">Aveva Orlando a caval già rimesso</l>
     <l n="1130">Namo e molti altri che smontati sono</l>
     <l n="1131">sanza aver quivi lo staffiere appresso.</l>
     <l n="1132">I pagan cominciorno in abbandono</l>
     <l n="1133">a fuggir, come uccelli in aria spesso</l>
     <l n="1134">per vento o grandin, per folgore o tuono;</l>
     <l n="1135">e non dicevon l'uno all'altro: "Vienne",</l>
     <l n="1136">ché per paura mettevon le penne.</l>
    </lg>
    <lg n="143">
     <l n="1137">E tanto fu per l'aiuto d'Orlando</l>
     <l n="1138">de' cristian nostri il furore e la rabbia,</l>
     <l n="1139">che si vennon le squadre rassettando,</l>
     <l n="1140">ed ognun par che gli spirti riabbia,</l>
     <l n="1141">da ogni parte i pagan ributtando;</l>
     <l n="1142">e spesso Antea si trovò quasi in gabbia:</l>
     <l n="1143">e così fecion queste bestie matte</l>
     <l n="1144">i tafani ingrassare e le mignatte.</l>
    </lg>
    <lg n="144">
     <l n="1145">E se non fussi venuta la notte,</l>
     <l n="1146">non fu mai de' pagan sì gran macello:</l>
     <l n="1147">eran tutte le squadre in fuga rotte;</l>
     <l n="1148">Orlando insieme col suo colonnello</l>
     <l n="1149">gl'infilza per le fosse e per le grotte;</l>
     <l n="1150">ma il sol l'altro emisperio facea bello,</l>
     <l n="1151">e bisognòe per forza a questa volta</l>
     <l n="1152">da ogni parte sonare a raccolta.</l>
    </lg>
    <lg n="145">
     <l n="1153">Chiese Antea triegua la sera a Orlando</l>
     <l n="1154">per venti dì, per seppellire i morti;</l>
     <l n="1155">ma e' converrà col fuoco ire abbruciando,</l>
     <l n="1156">o che il fiume o il diavol ne gli porti;</l>
     <l n="1157">e per venir la storia abbreviando,</l>
     <l n="1158">Orlando si tornò drento alle porti;</l>
     <l n="1159">e sopra tutto Gan non è contento</l>
     <l n="1160">se non iscambia questo tradimento.</l>
    </lg>
    <lg n="146">
     <l n="1161">Or chi vedessi il sanguinoso agone</l>
     <l n="1162">dove fu la battaglia presso a Senna,</l>
     <l n="1163">s'avessi un cor di pietra o di leone,</l>
     <l n="1164">gli tremerrebbe come a me la penna:</l>
     <l n="1165">sepolte eran nel sangue le persone.</l>
     <l n="1166">Ora hai tu, Antea, dato in Francia la strenna</l>
     <l n="1167">alla tua gente c'hai fatta morire;</l>
     <l n="1168">e non sai quel che di te dèe seguire!</l>
    </lg>
    <lg n="147">
     <l n="1169">Lasciamo Orlando in Parigi tornato,</l>
     <l n="1170">e ritorniamo a Marsilio in Ispagna:</l>
     <l n="1171">che, poi che v'era il Danese arrivato</l>
     <l n="1172">e cognosceva sua prodezza magna,</l>
     <l n="1173">pargli che il vento gli avessi spannato</l>
     <l n="1174">e spinto sopra la siepe la ragna;</l>
     <l n="1175">ed aspettava le nuove di Francia,</l>
     <l n="1176">come Antea abbi provata sua lancia:</l>
    </lg>
    <lg n="148">
     <l n="1177">perché e' cognobbe del suo stato il rischio;</l>
     <l n="1178">e intanto spacciò il fante Ganellone,</l>
     <l n="1179">e bisognòe che dicessi che il vischio</l>
     <l n="1180">d'Orlando non temeva l'acquazzone,</l>
     <l n="1181">e che i giganti si calorno al fischio,</l>
     <l n="1182">ed Antea quasi scoperto ha il groppone</l>
     <l n="1183">come e' si fa quando e' casca giù il tordo,</l>
     <l n="1184">che il cul si pela, fra morto e balordo.</l>
    </lg>
    <lg n="149">
     <l n="1185">E rimandò di nuovo imbasciadore</l>
     <l n="1186">in Francia a Carlo a ritentar la pace</l>
     <l n="1187">e dir che Bianciardin non fece errore</l>
     <l n="1188">del suo partir, ma la cagion si tace;</l>
     <l n="1189">e mandò Falseron, uom di gran core,</l>
     <l n="1190">prudente e molto nel parlare audace.</l>
     <l n="1191">Giunse a Parigi e fu dinanzi a Carlo,</l>
     <l n="1192">e cominciò in tal modo a salutarlo:</l>
    </lg>
    <lg n="150">
     <l n="1193">- Quello Iddio grande che ciascun adora,</l>
     <l n="1194">il qual fe' le sustanzie separate</l>
     <l n="1195">che volgon sopra noi questi segni ora,</l>
     <l n="1196">salvi e mantenga l'alta maestate</l>
     <l n="1197">di Carlo Magno, e chi suo scettro onora,</l>
     <l n="1198">Orlando e gli altri, in gran felicitate:</l>
     <l n="1199">Marsilione, il mio signor, ti manda</l>
     <l n="1200">salute e molto ti si raccomanda.</l>
    </lg>
    <lg n="151">
     <l n="1201">La cagion perché a te m'ha qui mandato,</l>
     <l n="1202">illustrissimo erede di Pipino,</l>
     <l n="1203">dal qual tu non se' già degenerato,</l>
     <l n="1204">è perché e' crede che il re Bianciardino</l>
     <l n="1205">nel suo partir ti lasciassi ammirato</l>
     <l n="1206">che così presto si misse a cammino,</l>
     <l n="1207">e non ti fece la ragion capace</l>
     <l n="1208">mentre ch'egli era in sul bel della pace.</l>
    </lg>
    <lg n="152">
     <l n="1209">Or nota, imperator, come discreto:</l>
     <l n="1210">Bianciardin si partì per buon respetto;</l>
     <l n="1211">ma non importa or dir questo segreto</l>
     <l n="1212">che parrebbe disforme al nostro effetto:</l>
     <l n="1213">basta che ancor tu ne sarai ben lieto,</l>
     <l n="1214">e tutto a luogo e tempo ti fia detto:</l>
     <l n="1215">sai ch'ogni cosa vuol principio e norma,</l>
     <l n="1216">' accordar la materia con la forma.</l>
    </lg>
    <lg n="153">
     <l n="1217">Ma questo un'altra volta, come io dissi,</l>
     <l n="1218">sarà con altra tuba manifesto:</l>
     <l n="1219">però non pensar più perché e' partissi,</l>
     <l n="1220">ch'un dì ti sarà poi chiosato il testo.</l>
     <l n="1221">Tanto è ch'io vengo a dir: "Quod scripsi, scrissi",</l>
     <l n="1222">però che 'l mio signor m'impose questo,</l>
     <l n="1223">per confirmar con la tua maestate</l>
     <l n="1224">pace che sia di buona voluntate.</l>
    </lg>
    <lg n="154">
     <l n="1225">E non bisogna replicare adesso</l>
     <l n="1226">la Spagna, ché Marsilio dice e crede</l>
     <l n="1227">che ciò che Carlo gli avessi promesso</l>
     <l n="1228">nella selva Ida, osserverà la fede.</l>
     <l n="1229">E perché intenda, in ordin s'era messo</l>
     <l n="1230">centomila a caval con molti a piede</l>
     <l n="1231">per dar soccorso a tua degna Corona,</l>
     <l n="1232">poi che e' venne il furor di Bambillona.</l>
    </lg>
    <lg n="155">
     <l n="1233">Ma perché il re Marsilio intanto intese</l>
     <l n="1234">come egli era venuto Sansonetto</l>
     <l n="1235">inverso Spagna, e il possente Danese,</l>
     <l n="1236">Astolfo e Berlinghier, quasi a diletto,</l>
     <l n="1237">per discrezione ognun di noi comprese:</l>
     <l n="1238">e' basta solo Orlando a tutti a petto;</l>
     <l n="1239">e vo' che questo si resti fra noi:</l>
     <l n="1240">Antea mal consigliata fu da' suoi.</l>
    </lg>
    <lg n="156">
     <l n="1241">Credo tu sappi come Buiaforte, -</l>
     <l n="1242">figliuol del Veglio già della Montagna,</l>
     <l n="1243">a Siragozza è con Marsilio in corte,</l>
     <l n="1244">e molto in verità d'Antea si lagna:</l>
     <l n="1245">ché, se il suo padre al Soldan diè la morte,</l>
     <l n="1246">l'uccise con la lancia alla campagna</l>
     <l n="1247">come dato era dalle etterne rote,</l>
     <l n="1248">e non ci ha colpa lui né il tuo nipote.</l>
    </lg>
    <lg n="157">
     <l n="1249">Or lasciàn questo; se tu intendi, Carlo,</l>
     <l n="1250">come vero e magnalmo imperatore,</l>
     <l n="1251">voler Marsilio come e' t'ama amarlo,</l>
     <l n="1252">la prima pace fa' che sia nel core;</l>
     <l n="1253">e se vi fussi restato alcun tarlo,</l>
     <l n="1254">ognun con carità lo sbuchi fore;</l>
     <l n="1255">e ciò ch'io dico è del suo petto propio,</l>
     <l n="1256">ché le parole formate qui copio.</l>
    </lg>
    <lg n="158">
     <l n="1257">Arebbe Bianciardino, ogn'altro ch'io,</l>
     <l n="1258">saputo meglio orar che Falserone;</l>
     <l n="1259">ma ciò ch'io t'ho narrato, sallo Iddio</l>
     <l n="1260">che tutto è stato con affezione;</l>
     <l n="1261">e sai ch'io ci ho perduto il figliuol mio,</l>
     <l n="1262">quantunque non morì come un poltrone</l>
     <l n="1263">ma con la spada rinchiuso in sul ponte:</l>
     <l n="1264">sì ch'io perdono ogni mia ingiuria al conte. -</l>
    </lg>
    <lg n="159">
     <l n="1265">E non poté più dir, ma lacrimando</l>
     <l n="1266">si levòe in piè, tanto il dolor l'assalse,</l>
     <l n="1267">ed abbracciò più volte e strinse Orlando.</l>
     <l n="1268">Non so se queste lacrime son false.</l>
     <l n="1269">Carlo nel volto si venne cambiando,</l>
     <l n="1270">tanto il savio parlar co' gesti valse.</l>
     <l n="1271">Orlando, ginocchione e reverente,</l>
     <l n="1272">gli domandò perdon molto umilmente.</l>
    </lg>
    <lg n="160">
     <l n="1273">Poi disse Carlo: - Savio imbasciadore,</l>
     <l n="1274">tu sia per molte cose il ben venuto.</l>
     <l n="1275">Del re Marsilio l'offerte e l'amore</l>
     <l n="1276">accetto, e grazie rendo al suo saluto;</l>
     <l n="1277">e Bianciardin, se si partì a furore</l>
     <l n="1278">per obbedire, ha fatto il suo dovuto,</l>
     <l n="1279">e non ricerco la cagion di questo,</l>
     <l n="1280">con ciò sia cosa ch'e' non pare onesto.</l>
    </lg>
    <lg n="161">
     <l n="1281">Di quel che molte volte ragionamo,</l>
     <l n="1282">credo tu il sappi, ed io me ne ricordo,</l>
     <l n="1283">della pace e di Spagna; e sa qui Namo</l>
     <l n="1284">che mai da quel ch'è giusto non mi scordo.</l>
     <l n="1285">E' si partì, tu se' venuto; e siamo</l>
     <l n="1286">Orlando e gli altri paladin d'accordo</l>
     <l n="1287">che voi tegnate tutti i regni ispani</l>
     <l n="1288">non come morì, ma come cristiani.</l>
    </lg>
    <lg n="162">
     <l n="1289">E la cagion perché e' venne il Danese</l>
     <l n="1290">non fu né per Antea né per sospetto,</l>
     <l n="1291">ed altra volta fien le cose intese,</l>
     <l n="1292">come tu ancor di Bianciardino hai detto;</l>
     <l n="1293">e so che il re Marsilio alle mie imprese</l>
     <l n="1294">aiuto darà sempre con effetto;</l>
     <l n="1295">ché la salute di Spagna e di Francia</l>
     <l n="1296">credo che sia la pace e non la lancia.</l>
    </lg>
    <lg n="163">
     <l n="1297">E manderò qui il mio caro nipote</l>
     <l n="1298">a Siragozza, se bisogna, o Gano;</l>
     <l n="1299">quantunque egli è contento come e' puote</l>
     <l n="1300">di dar la Spagna, anzi gli pare strano,</l>
     <l n="1301">e so che queste cose ti son note,</l>
     <l n="1302">ch'acquistata l'avea con la sua mano;</l>
     <l n="1303">ma voglio al re Marsilio esser fratello,</l>
     <l n="1304">ché sai che in corte sua m'allevò quello.</l>
    </lg>
    <lg n="164">
     <l n="1305">Io non vo' ragionar d'Antea per ora:</l>
     <l n="1306">il fin gli mosterrà quel ch'ella ha fatto,</l>
     <l n="1307">e piangeranne Bambillona ancora,</l>
     <l n="1308">ché certo il suo consiglio fu di matto.</l>
     <l n="1309">Ognun che nasce sai convien che mora;</l>
     <l n="1310">e se il suo padre fu morto e disfatto,</l>
     <l n="1311">come tu di', dal Ciel venne sua morte;</l>
     <l n="1312">e non si dolga Antea di Buiaforte.</l>
    </lg>
    <lg n="165">
     <l n="1313">Di Ferraù so che m'increbbe tanto</l>
     <l n="1314">ch'ancor sì come tu ne son dolente;</l>
     <l n="1315">ma io ti so ben confortar di tanto,</l>
     <l n="1316">che l'anima sua in Ciel visibilmente</l>
     <l n="1317">fu portata dagli angel con gran canto,</l>
     <l n="1318">e come di', morì come uom valente.</l>
     <l n="1319">Or non tocchian più là dove e' ci duole:</l>
     <l n="1320">sia fatto infin ciò che Marsilio vuole.</l>
    </lg>
    <lg n="166">
     <l n="1321">Tu te n'andrai con Gano a riposare,</l>
     <l n="1322">ed altra volta insieme parleremo:</l>
     <l n="1323">parmi tempo il consiglio a licenziare;</l>
     <l n="1324">e so che in un parer ci accorderemo. -</l>
     <l n="1325">E fecelo da tutti accompagnare.</l>
     <l n="1326">O Carlo, a questa volta, o Carlo, io temo</l>
     <l n="1327">che: "Amice," non sia detto "ad quid venisti?".</l>
     <l n="1328">Ricòrdati, ovem lupo commisisti.</l>
    </lg>
    <lg n="167">
     <l n="1329">Orlando e tutti i baron son dintorno</l>
     <l n="1330">a Falseron, ch'era uom molto stimato,</l>
     <l n="1331">ed al palazzo di Gan lo menorno,</l>
     <l n="1332">e Carlo per la man l'ha accompagnato;</l>
     <l n="1333">e giostre e feste si fece ogni giorno</l>
     <l n="1334">acciò che quel se n'andassi onorato,</l>
     <l n="1335">ché così piacque a ciascun d'onorarlo</l>
     <l n="1336">perché e' vedessi la gloria di Carlo.</l>
    </lg>
    <lg n="168">
     <l n="1337">Or se qui Ganellon nel lardo nuota</l>
     <l n="1338">e 'l zucchero trabocca alla caldaia,</l>
     <l n="1339">per discrezion, lettore, intendi e nota,</l>
     <l n="1340">e se parrà nel letto una ghiandaia.</l>
     <l n="1341">Egli avea rossa ancor tutta la gota;</l>
     <l n="1342">ma il can, quando e' vuol morder, non abbaia;</l>
     <l n="1343">sì che e' non parla di questo, il ribaldo,</l>
     <l n="1344">ma frappava altre cose di Rinaldo.</l>
    </lg>
    <lg n="169">
     <l n="1345">E Malagigi avea di nuovo fatto</l>
     <l n="1346">l'arte e sapea ciò che diceva Gano,</l>
     <l n="1347">e dicea con Orlando: - O Carlo matto,</l>
     <l n="1348">ché non si può chiamar più Carlo Mano,</l>
     <l n="1349">tutti sarete mal contenti un tratto. -</l>
     <l n="1350">E così fu dello imperio troiano</l>
     <l n="1351">poi che l'ultimo termin fu venuto,</l>
     <l n="1352">che non era a Cassandra il ver creduto.</l>
    </lg>
    <lg n="170">
     <l n="1353">Orlando aveva nel suo petto sdegno,</l>
     <l n="1354">ché Carlo mille volte gli ha promesso</l>
     <l n="1355">di coronarlo e dargli stato e regno;</l>
     <l n="1356">ma come Ganellon gli stava appresso,</l>
     <l n="1357">così sempre era rotto ogni disegno,</l>
     <l n="1358">e non pareva che fussi quel desso:</l>
     <l n="1359">sì che e' non val Malagigi riveli,</l>
     <l n="1360">ché tutti siam governati da' Cieli.</l>
    </lg>
    <lg n="171">
     <l n="1361">Falseron con Orlando un giorno disse</l>
     <l n="1362">ch'avea pur voglia rivedere Antea</l>
     <l n="1363">e 'l campo, pria che di Francia partisse;</l>
     <l n="1364">e che con seco pensato già avea</l>
     <l n="1365">che sare' ben che con esso lui gisse,</l>
     <l n="1366">e 'l conte Gan, se così gli parea,</l>
     <l n="1367">ed Ulivieri; e così s'accordorno,</l>
     <l n="1368">e tutti inverso del campo n'andorno.</l>
    </lg>
    <lg n="172">
     <l n="1369">Venne Antea incontro, come questo intese,</l>
     <l n="1370">ché Falserone era uom d'alta eccellenzia,</l>
     <l n="1371">e salutollo, e del cavallo scese;</l>
     <l n="1372">e rimontata, con gran reverenzia</l>
     <l n="1373">saluta Gano ed Orlando e 'l marchese;</l>
     <l n="1374">poi gli menò per più magnificenzia</l>
     <l n="1375">pel campo a spasso a lor consolazione,</l>
     <l n="1376">poi a vedere un ricco padiglione.</l>
    </lg>
    <lg n="173">
     <l n="1377">Il padiglione era una cosa magna,</l>
     <l n="1378">e drento v'era il caso istoriato</l>
     <l n="1379">del Veglio: come e' fu quella montagna</l>
     <l n="1380">ch'addosso al padre è col caval cascato;</l>
     <l n="1381">e come Bambillona ancor si lagna,</l>
     <l n="1382">e come e' v'era Morgante arrivato</l>
     <l n="1383">e col battaglio guastava la terra,</l>
     <l n="1384">e come Orlando gli mosse la guerra.</l>
    </lg>
    <lg n="174">
     <l n="1385">Tutto facea per conservar costei</l>
     <l n="1386">la vendetta del padre alla memoria.</l>
     <l n="1387">Ma Falseron, ch'è falso più di lei,</l>
     <l n="1388">poi ch'egli ebbe notata ben la istoria,</l>
     <l n="1389">gli disse: - S' tu volessi, io ti direi</l>
     <l n="1390">che questo è in verità poco tua gloria.</l>
     <l n="1391">La prima cosa, s'io non son ben cieco,</l>
     <l n="1392">tu porti, Antea, la tua vergogna teco;</l>
    </lg>
    <lg n="175">
     <l n="1393">e portila di seta e d'oro ornata:</l>
     <l n="1394">or fa' che tu dipinga la vendetta,</l>
     <l n="1395">se mai vien tempo tu sia vendicata.</l>
     <l n="1396">Ma il tempo non vien mai, chi non l'aspetta:</l>
     <l n="1397">rade volte la cosa non pensata</l>
     <l n="1398">riesce a chi la vuol pur fare in fretta.</l>
     <l n="1399">Ma, certo, onor cercar non ti bisogna,</l>
     <l n="1400">da poi ch'egli è sì bella la vergogna. -</l>
    </lg>
    <lg n="176">
     <l n="1401">Non so se le parole ognuno intende</l>
     <l n="1402">che Falseron come malvagio ha dette,</l>
     <l n="1403">però che dall'un lato Antea riprende</l>
     <l n="1404">e par che la conforti a sue vendette;</l>
     <l n="1405">o se pur questa cetera si stende</l>
     <l n="1406">che come amico in mezzo quel si mette</l>
     <l n="1407">a trattar pace a qualche suo disegno;</l>
     <l n="1408">ma so che in altra parte va il mio ingegno.</l>
    </lg>
    <lg n="177">
     <l n="1409">Rimase tutta spennecchiata Antea,</l>
     <l n="1410">e confirmò il suo dir perch'ella tace,</l>
     <l n="1411">però che in questo modo lo intendea:</l>
     <l n="1412">ché si vuol ricordar di quel che piace;</l>
     <l n="1413">e perché generoso core avea,</l>
     <l n="1414">diterminò di far con Carlo pace</l>
     <l n="1415">e ritornarsi inverso Bambillona:</l>
     <l n="1416">ché gentile almo volentier perdona.</l>
    </lg>
    <lg n="178">
     <l n="1417">Falseron seguitòe le sue parole:</l>
     <l n="1418">non so se volea far pur come e' disse,</l>
     <l n="1419">o se sarà poi falso come e' suole.</l>
     <l n="1420">Tanto è che Antea, innanzi che partisse,</l>
     <l n="1421">venne in Parigi, e fece ciò che e' vuole,</l>
     <l n="1422">e Carlo con sua man la benedisse,</l>
     <l n="1423">ed ognun fu della pace contento;</l>
     <l n="1424">e dètte alfin le sue bandiere al vento.</l>
    </lg>
    <lg n="179">
     <l n="1425">Io lascio Antea da Parigi partire</l>
     <l n="1426">sì tosto, e par ch'io gli tolga di fama,</l>
     <l n="1427">ché mi bisogna un'altra tela ordire,</l>
     <l n="1428">tanto sottil che par grossa la trama:</l>
     <l n="1429">ché, poi che Falseron si vuol partire,</l>
     <l n="1430">a Siragozza altra tuba mi chiama;</l>
     <l n="1431">come io dirò nell'altro afflitto canto,</l>
     <l n="1432">dove fia pe' cristian sol doglia e pianto.</l>
    </lg>
   </lg>
  </body>
 </text>
</TEI>