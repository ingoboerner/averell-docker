<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE SETTIMO</title>
    <author>Luigi Pulci</author>
   </titleStmt>
   <extent>
    <measure unit="stanza">86</measure>
    <measure unit="line">688</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-settimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE SETTIMO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE SETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Osanna, o Re del sempiterno regno,</l>
     <l n="2">che mai non abandoni i servi tuoi</l>
     <l n="3">e perdonasti a quel che gustò il legno</l>
     <l n="4">che gli vietasti già, per gli error suoi;</l>
     <l n="5">aiuta me, sovvien tanto il mio ingegno</l>
     <l n="6">che basti al nostro dir, come tu puoi,</l>
     <l n="7">sì ch'io ritorni alla mia istoria bella</l>
     <l n="8">cogli occhi volti a te come a mia stella.</l>
    </lg>
    <lg n="2">
     <l n="9">Rinaldo il conte Orlando rimirava;</l>
     <l n="10">Orlando non sapea di tale effetto;</l>
     <l n="11">ed Ulivieri spesso sogghignava:</l>
     <l n="12">non gli cognosce, ch'avevon l'elmetto.</l>
     <l n="13">Allor Rinaldo a parlar cominciava:</l>
     <l n="14">- A questi dì trovamo in un boschetto</l>
     <l n="15">tre cavalier cristian feroci e forti,</l>
     <l n="16">e tutti a tre gli abbiam lasciati morti.</l>
    </lg>
    <lg n="3">
     <l n="17">Per certo oltraggio che ci vollon fare</l>
     <l n="18">a corpo a corpo insieme ci sfidamo,</l>
     <l n="19">e cominciamo le spade a menare;</l>
     <l n="20">finalmente di forza gli avanzamo.</l>
     <l n="21">Credo che' lupi gli possin trovare,</l>
     <l n="22">ché nel boschetto morti gli lasciamo.</l>
     <l n="23">Ma cavalier parean da spada e lancia</l>
     <l n="24">ch'eran venuti del regno di Francia. -</l>
    </lg>
    <lg n="4">
     <l n="25">Orlando, quando udì queste parole,</l>
     <l n="26">rispose presto: - Ben avete fatto:</l>
     <l n="27">tutti son rubator; non me ne duole;</l>
     <l n="28">io n'ho già gastigati più d'un tratto:</l>
     <l n="29">così sempre a' nimici far si vuole.</l>
     <l n="30">Ma dimmi, cavaliere, a ogni patto</l>
     <l n="31">i nomi lor, per veder s'io cognosco</l>
     <l n="32">di questi alcun ch'uccidesti in quel bosco. -</l>
    </lg>
    <lg n="5">
     <l n="33">Disse Rinaldo: - Egli ha nome Ulivieri</l>
     <l n="34">l'un di costor, che dice era marchese;</l>
     <l n="35">l'altro da Montalban quel buon guerrieri</l>
     <l n="36">ch'aveva fama per ogni paese;</l>
     <l n="37">credo che 'l terzo anco era cavalieri,</l>
     <l n="38">Dodon chiamato, figliuol del Danese. -</l>
     <l n="39">Orlando udendol si maravigliava,</l>
     <l n="40">ma del lion con seco dubitava.</l>
    </lg>
    <lg n="6">
     <l n="41">Seguì più oltre il suo ragionamento</l>
     <l n="42">Rinaldo: - Io intendo mostrarvi i cavagli. -</l>
     <l n="43">Orlando disse: - Io ne son ben contento,</l>
     <l n="44">che' nomi lor non posso ritrovàgli. -</l>
     <l n="45">Vanno a vedere. Orlando ebbe spavento</l>
     <l n="46">sùbito come comincia a guardàgli,</l>
     <l n="47">perché e' conobbe presto Vegliantino,</l>
     <l n="48">e disse: "Il ver pur dice il saracino".</l>
    </lg>
    <lg n="7">
     <l n="49">Alla sua vita mai fu più doglioso,</l>
     <l n="50">e poco men che in terra non cadea.</l>
     <l n="51">Ulivier, che 'l vedea sì doloroso,</l>
     <l n="52">drento all'elmetto con seco ridea.</l>
     <l n="53">Tornano in sala. Il paladin famoso</l>
     <l n="54">vendetta farne fra sé disponea,</l>
     <l n="55">e disse: - S'altro tu non vuoi parlarmi,</l>
     <l n="56">a Manfredonio al campo vo' tornarmi. -</l>
    </lg>
    <lg n="8">
     <l n="57">Disse Rinaldo: - Alquanto v'aspettate -;</l>
     <l n="58">e menò in una camera il barone;</l>
     <l n="59">e poi che l'arme sue s'ebbe cavate,</l>
     <l n="60">la sopravvesta e l'altre guernigione,</l>
     <l n="61">mostrava le divise sue sbarrate;</l>
     <l n="62">trassesi l'elmo, e così il borgognone.</l>
     <l n="63">Orlando, quando Rinaldo suo vede,</l>
     <l n="64">per gran letizia tramortir si crede.</l>
    </lg>
    <lg n="9">
     <l n="65">Abbraccia mille volte il suo cugino;</l>
     <l n="66">Ulivieri abbracciava il suo cognato;</l>
     <l n="67">diceva Orlando: - O giusto Iddio divino,</l>
     <l n="68">che grazia è questa, ch'io t'ho qui trovato! -</l>
     <l n="69">Poi domandò dell'altro paladino:</l>
     <l n="70">- Dodon dove è, che tu m'hai nominato? -</l>
     <l n="71">Disse Rinaldo: - Sappi che Dodone</l>
     <l n="72">è quel che venne preso al padiglione. -</l>
    </lg>
    <lg n="10">
     <l n="73">Morgante vide costoro abbracciare,</l>
     <l n="74">e disse al conte: - Per tua gentilezza,</l>
     <l n="75">chi son costor non mi voler celare,</l>
     <l n="76">che tu gli abbracci con tal tenerezza. -</l>
     <l n="77">E poi che udì Rinaldo ricordare</l>
     <l n="78">ed Ulivieri, avea grande allegrezza,</l>
     <l n="79">e inginocchiossi e per la man poi prese</l>
     <l n="80">Rinaldo presto e 'l famoso marchese;</l>
    </lg>
    <lg n="11">
     <l n="81">e pianse allor Morgante di buon core.</l>
     <l n="82">Re Caradoro in zambra era venuto.</l>
     <l n="83">Dicea Rinaldo: - Cugin di valore,</l>
     <l n="84">per mio consiglio, s'a te par dovuto,</l>
     <l n="85">non tornerai nel campo: io ho timore</l>
     <l n="86">che Manfredon non t'abbi conosciuto,</l>
     <l n="87">o come a Carador Gan gli abbi scritto.</l>
     <l n="88">Ma Dodon nostro ove riman sì afflitto? -</l>
    </lg>
    <lg n="12">
     <l n="89">Disse Morgante: - Lascia a me il pensiero:</l>
     <l n="90">io lo condussi al padiglion di peso,</l>
     <l n="91">così l'arrecherò qui come un cero. -</l>
     <l n="92">Orlando disse: - Morgante, io t'ho inteso,</l>
     <l n="93">e del tuo aiuto ci fa qui mestiero. -</l>
     <l n="94">Morgante più non istette sospeso;</l>
     <l n="95">disse: - A me tocca appiccar tal sonaglio;</l>
     <l n="96">ma ogni cosa farò col battaglio. -</l>
    </lg>
    <lg n="13">
     <l n="97">A Manfredonio andò cautamente,</l>
     <l n="98">e per ventura giugneva il gigante</l>
     <l n="99">che Dodone era a Manfredon presente,</l>
     <l n="100">che lo voleva impiccar far davante</l>
     <l n="101">al padiglion; Dodone umilemente</l>
     <l n="102">si raccomanda; in questo ecco Morgante,</l>
     <l n="103">e disse a Manfredon: - Che vuoi tu fare? -</l>
     <l n="104">Manfredon disse: - Costui fo impiccare.</l>
    </lg>
    <lg n="14">
     <l n="105">- Non lo impiccar: - disse Morgante presto</l>
     <l n="106">- dice Brunoro ch'io il meni alla terra,</l>
     <l n="107">e dè' saper per quel che faccia questo:</l>
     <l n="108">tu sai ch'egli è fidato e che e' non erra. -</l>
     <l n="109">Rispose Manfredon: - Venga il capresto;</l>
     <l n="110">io vo' impiccarlo come s'usa in guerra:</l>
     <l n="111">sia che si vuole o seguane alfin doglia,</l>
     <l n="112">ch'io mi trarrò, Morgante, questa voglia. -</l>
    </lg>
    <lg n="15">
     <l n="113">Dicea Morgante: - Il tuo peggio farai,</l>
     <l n="114">ché si potrebbe disdegnar Brunoro,</l>
     <l n="115">e se tu perdi lui, tu perderai</l>
     <l n="116">me e 'l tuo stato col tuo concestoro.</l>
     <l n="117">Io il menerò, se tu mi crederrai.</l>
     <l n="118">Credo che accordo tratti Caradoro,</l>
     <l n="119">e forse ti darà la sua figliuola,</l>
     <l n="120">ch'io n'ho sentito anco io qualche parola. -</l>
    </lg>
    <lg n="16">
     <l n="121">Manfredon disse: - Per lo iddio Macone</l>
     <l n="122">è già due dì ch'io giurai d'impiccarlo,</l>
     <l n="123">come tu vedi, innanzi al padiglione:</l>
     <l n="124">non è Macone iddio da spergiurarlo. -</l>
     <l n="125">Allor chiamava il suo Cristo Dodone</l>
     <l n="126">che non dovessi così abbandonarlo.</l>
     <l n="127">Morgante, udendo far questa risposta,</l>
     <l n="128">a Manfredon più dappresso s'accosta</l>
    </lg>
    <lg n="17">
     <l n="129">e 'l padiglione squadrava dintorno:</l>
     <l n="130">vide ch'egli era un padiglion da sogni;</l>
     <l n="131">prima pensò d'appiccarli un susorno</l>
     <l n="132">al capo, e dir ch'a suo modo zampogni;</l>
     <l n="133">poi disse: "Questo sare' poco scorno,</l>
     <l n="134">e credo ch'altro unguento qui bisogni".</l>
     <l n="135">E finalmente il padiglion ciuffava</l>
     <l n="136">di sopra e tutte le corde spezzava.</l>
    </lg>
    <lg n="18">
     <l n="137">Dètte una scossa sì forte e villana</l>
     <l n="138">ch'arebbe fatto cadere un castello,</l>
     <l n="139">o s'egli avessi scossa Pietrapana,</l>
     <l n="140">arebbe fatto come e' fece a quello.</l>
     <l n="141">Così in un tratto il padiglion giù spiana,</l>
     <l n="142">e d'ogni cosa ne fece un fardello</l>
     <l n="143">e Manfredonio e Dodon vi ravvolse,</l>
     <l n="144">e fuggì via, e 'l suo battaglio tolse.</l>
    </lg>
    <lg n="19">
     <l n="145">E in su la spalla il fardel si gittava;</l>
     <l n="146">dall'altra man col battaglio s'arrosta,</l>
     <l n="147">e 'l capo a questo e quell'altro spiccava</l>
     <l n="148">di que' pagan che volevon far sosta;</l>
     <l n="149">talvolta basso alle gambe menava,</l>
     <l n="150">tanto che ignuno a costui non s'accosta,</l>
     <l n="151">e teste e gambe e braccia in aria balzano:</l>
     <l n="152">la furia è grande e le grida rinnalzano.</l>
    </lg>
    <lg n="20">
     <l n="153">Sùbito il campo è tutto in iscompiglio</l>
     <l n="154">e corron tutti come gente pazza.</l>
     <l n="155">Morgante fece il battaglio vermiglio</l>
     <l n="156">di sangue e intorno con esso si spazza,</l>
     <l n="157">ed a chi spezza la spalla, a chi il ciglio.</l>
     <l n="158">E Manfredon quanto può si diguazza</l>
     <l n="159">e grida e scuote e chiamava soccorso;</l>
     <l n="160">Dodon più volte l'ha graffiato e morso.</l>
    </lg>
    <lg n="21">
     <l n="161">Morgante il passo quanto può studiava,</l>
     <l n="162">ed a dispetto di tutti i pagani</l>
     <l n="163">passato ha il fiume e 'l fardel ne portava,</l>
     <l n="164">tanto menato ha il battaglio e le mani.</l>
     <l n="165">Ma finalmente Dodone affogava,</l>
     <l n="166">onde e' gridò: - Se scacciati hai que' cani,</l>
     <l n="167">posami in terra, ch'io son mezzo morto,</l>
     <l n="168">per Dio, Morgante, e donami conforto. -</l>
    </lg>
    <lg n="22">
     <l n="169">Morgante in terra posava il fardello,</l>
     <l n="170">ché non aveva più dintorno gente,</l>
     <l n="171">e confortava Dodon cattivello.</l>
     <l n="172">Ma poi di Manfredon poneva mente</l>
     <l n="173">ch'era ravvolto come il fegatello:</l>
     <l n="174">vide che morto parea veramente,</l>
     <l n="175">e disse: - Te non porterò alla terra:</l>
     <l n="176">poi che se' morto, finita è la guerra. -</l>
    </lg>
    <lg n="23">
     <l n="177">Disse Dodon: - Deh, gettalo nel fiume. -</l>
     <l n="178">Morgante vel gittò sanza più dire.</l>
     <l n="179">Ma presto ritornâr gli spirti e il lume,</l>
     <l n="180">però che l'acqua lo fe' risentire</l>
     <l n="181">come egli è sua natura e suo costume,</l>
     <l n="182">e Manfredon comincia a rinvenire;</l>
     <l n="183">e corse là di pagani una tresca,</l>
     <l n="184">tanto che infine costui si ripesca.</l>
    </lg>
    <lg n="24">
     <l n="185">Morgante con Dodon suo se n'andava</l>
     <l n="186">e rimenollo a Rinaldo ed Orlando,</l>
     <l n="187">e la novella a costor raccontava</l>
     <l n="188">come il pagan venne al fiume gittando</l>
     <l n="189">e che sia morto con seco pensava,</l>
     <l n="190">e come il padiglion venne spianando:</l>
     <l n="191">non dimandar che risa fuor si caccia.</l>
     <l n="192">E Dodon mille volte Orlando abbraccia;</l>
    </lg>
    <lg n="25">
     <l n="193">e intese tutto ciò ch'era seguito,</l>
     <l n="194">e come Gan gli seguitava ancora.</l>
     <l n="195">Re Manfredon, che s'era risentito,</l>
     <l n="196">con gran sospiri in sul campo dimora,</l>
     <l n="197">maravigliato del gigante ardito,</l>
     <l n="198">e come uscito dell'acqua era fora;</l>
     <l n="199">e d'ogni cosa che gli era incontrato</l>
     <l n="200">gli pareva a lui stesso aver sognato.</l>
    </lg>
    <lg n="26">
     <l n="201">In questo giunse un messaggier di Gano</l>
     <l n="202">che l'avvisava come Caradoro,</l>
     <l n="203">e come e v'è il signor di Montalbano</l>
     <l n="204">ed Ulivieri e Dodon con costoro,</l>
     <l n="205">e nel suo campo il sanator romano;</l>
     <l n="206">e che cercavan sol del suo martoro,</l>
     <l n="207">e come il tradimento doppio andava</l>
     <l n="208">per pigliar due colombi a una fava.</l>
    </lg>
    <lg n="27">
     <l n="209">"Ah!" disse Manfredonio "or la cagione</l>
     <l n="210">so perché Orlando è ito alla cittade;</l>
     <l n="211">e quel prigion doveva esser Dodone.</l>
     <l n="212">Or si conosce la lor falsitade;</l>
     <l n="213">or son tradito, or son giunto al boccone,</l>
     <l n="214">e vassi pure a Roma per più strade.</l>
     <l n="215">Ma traditor non credevo che 'l conte</l>
     <l n="216">fussi né ignun del sangue di Chiarmonte.</l>
    </lg>
    <lg n="28">
     <l n="217">Ora aremo acquistata qua la dama</l>
     <l n="218">e Caradoro vinto con assedio:</l>
     <l n="219">questi son paladin di tanta fama</l>
     <l n="220">ch'io non cognosco al mio stato rimedio.</l>
     <l n="221">Questo gigante ha condotta la trama,</l>
     <l n="222">perché più in dubbio mi teneva e tedio</l>
     <l n="223">che fussin tutti baroni affricanti,</l>
     <l n="224">ché tra' cristian non suole esser giganti".</l>
    </lg>
    <lg n="29">
     <l n="225">Ebbe re Manfredon tanta paura</l>
     <l n="226">che si pensò la notte di fare alto;</l>
     <l n="227">poi disse: "Noi siàn sì sotto alle mura</l>
     <l n="228">che non si può spiccar qui netto il salto:</l>
     <l n="229">e' ci bisogna provar l'armadura</l>
     <l n="230">ed aspettar de' nimici l'assalto;</l>
     <l n="231">non sarà giorno, che Rinaldo e 'l conte</l>
     <l n="232">ed Ulivieri scenderanno il monte,</l>
    </lg>
    <lg n="30">
     <l n="233">e tutto il campo mio sarà in travaglio;</l>
     <l n="234">e ne verrà Dodon per far vendetta,</l>
     <l n="235">e quel diavol con quel suo battaglio</l>
     <l n="236">alla mia gente darà grande stretta.</l>
     <l n="237">Pur ci convien stare fermi al berzaglio,</l>
     <l n="238">e Macon priego che le man ci metta".</l>
     <l n="239">E mentre che e' dicea queste parole</l>
     <l n="240">tutti i baron per suo consiglio vuole;</l>
    </lg>
    <lg n="31">
     <l n="241">ed accordârsi che si stessi saldo.</l>
     <l n="242">Tutta la notte stetton con sospetto.</l>
     <l n="243">Morgante, ch'era di potenzia caldo,</l>
     <l n="244">la sera al conte Orlando aveva detto:</l>
     <l n="245">- Poi ch'egli è morto Manfredon ribaldo,</l>
     <l n="246">non sarà prima dì, ch'io vi prometto</l>
     <l n="247">ch'io voglio andar col mio battaglio solo</l>
     <l n="248">tra que' pagani in mezzo dello stuolo,</l>
    </lg>
    <lg n="32">
     <l n="249">ed arder le trabacche e' padiglioni:</l>
     <l n="250">colla granata gli voglio scacciare.</l>
     <l n="251">Vedrete che bel fummo da' balconi</l>
     <l n="252">e tutto il campo a furia spulezzare:</l>
     <l n="253">io gli farò fuggir come ghiottoni.</l>
     <l n="254">Le pecchie soglion pel fuoco sbucare:</l>
     <l n="255">io porterò il battaglio e 'l fuoco meco;</l>
     <l n="256">vedrete poi che mazzate di cieco.</l>
    </lg>
    <lg n="33">
     <l n="257">Mancato è il capo, male sta la coda:</l>
     <l n="258">adunque male star dèe tutto il dosso.</l>
     <l n="259">Per gli occhi a tutti schizzerà la broda;</l>
     <l n="260">io schiaccerò la carne e' nervi e l'osso</l>
     <l n="261">quand'io darò qualche bacchiata soda.</l>
     <l n="262">So ch'al principio n'arò molti addosso,</l>
     <l n="263">ma tutti poi gli vedrete fuggire. -</l>
     <l n="264">Orlando per le risa è in sul morire,</l>
    </lg>
    <lg n="34">
     <l n="265">e disse: - Va', ch'io ne son ben contento -;</l>
     <l n="266">e poi si volse ove Caradoro era,</l>
     <l n="267">e sì dicea: - Questo ragionamento</l>
     <l n="268">so che saranno parole da sera</l>
     <l n="269">che come fummo ne le porta il vento</l>
     <l n="270">o distruggonsi al sol qual neve o cera.</l>
     <l n="271">A me par, Caradoro, da vedere</l>
     <l n="272">quel che fa il campo e le pagane schiere.</l>
    </lg>
    <lg n="35">
     <l n="273">Se per se stessi si dipartiranno,</l>
     <l n="274">lasciàgli andar, che mi par più sicuro,</l>
     <l n="275">però che sempre è nel combatter danno,</l>
     <l n="276">e solo Iddio sa il tutto del futuro.</l>
     <l n="277">Vedren pur che partito piglieranno,</l>
     <l n="278">e starenci doman qui drento al muro.</l>
     <l n="279">Non si partendo il dì, poi gli assaltiamo,</l>
     <l n="280">ché in ogni modo te salvar vogliamo.</l>
    </lg>
    <lg n="36">
     <l n="281">Poi ci darai la tua benedizione</l>
     <l n="282">e cercheremo ancor meglio il Levante. -</l>
     <l n="283">E così disse Rinaldo e Dodone</l>
     <l n="284">ed Ulivier; ma non v'era Morgante.</l>
     <l n="285">Vannosi a letto con questa intenzione,</l>
     <l n="286">ch'avevon tutti cenato davante;</l>
     <l n="287">e Caradoro avea massimo onore</l>
     <l n="288">a tutti fatto e con allegro core.</l>
    </lg>
    <lg n="37">
     <l n="289">Morgante avea mangiato quel che vuole,</l>
     <l n="290">un gran castron che gli fu dato arrosto;</l>
     <l n="291">andossi prima a letto che non suole,</l>
     <l n="292">ché come e' disse fare era disposto.</l>
     <l n="293">Né prima in oriente apparì il sole</l>
     <l n="294">l'altra mattina, che e' si lieva tosto;</l>
     <l n="295">prese il battaglio e certo fuoco in mano</l>
     <l n="296">ed avviossi nel campo pagano.</l>
    </lg>
    <lg n="38">
     <l n="297">E saracin trovò ch'erano armati</l>
     <l n="298">ma pure il fuoco in un lato appiccòe</l>
     <l n="299">dove erano i destrier sotto i frascati,</l>
     <l n="300">tanto che molti di quegli abbruciòe.</l>
     <l n="301">Ma furon presto scoperti gli agguati</l>
     <l n="302">e in mezzo a più di mille si trovòe,</l>
     <l n="303">e tutto il campo a furia sollevossi:</l>
     <l n="304">ognuno addosso al gigante cacciossi.</l>
    </lg>
    <lg n="39">
     <l n="305">E gli feciono intorno un rigoletto</l>
     <l n="306">che lo faranno cantare in tedesco:</l>
     <l n="307">al ponte di Parisse era in effetto</l>
     <l n="308">in mezzo a' saracini, e stava fresco!</l>
     <l n="309">Chi getta lance e chi sassi nel petto;</l>
     <l n="310">pure al battaglio stavano in cagnesco;</l>
     <l n="311">ma tanta gente alla fine v'è corso</l>
     <l n="312">che gli bisogna a Morgante soccorso;</l>
    </lg>
    <lg n="40">
     <l n="313">e tuttavia più la turba s'affolta.</l>
     <l n="314">Era sì grande e sì grosso il gigante</l>
     <l n="315">ch'ognun che getta facea sempre còlta.</l>
     <l n="316">Pur molti morti n'aveva davante,</l>
     <l n="317">ché chi toccava il battaglio una volta</l>
     <l n="318">lo sfracellava dal capo alle piante;</l>
     <l n="319">e spesso tondo il battaglio girava</l>
     <l n="320">e cento capi per l'aria balzava,</l>
    </lg>
    <lg n="41">
     <l n="321">tanto che 'l cerchio facea rallargare;</l>
     <l n="322">alcuna volta menava frugoni</l>
     <l n="323">che si sentien le corazze sfondare,</l>
     <l n="324">e pesta loro i fegati e' polmoni;</l>
     <l n="325">quando si sente arnesi sgretolare</l>
     <l n="326">e d'ogni gamba farne due tronconi.</l>
     <l n="327">E grida e mugghia il gigante feroce,</l>
     <l n="328">tanto che assai ne stordisce la voce.</l>
    </lg>
    <lg n="42">
     <l n="329">E' pareva ogni volta che mugghiava</l>
     <l n="330">quando Cristo - Quem queritis - diceva,</l>
     <l n="331">ch'ognuno a quella voce stramazzava.</l>
     <l n="332">E tanti morti dintorno n'aveva</l>
     <l n="333">ch'ognun discosto alla fine lanciava,</l>
     <l n="334">e chi con dardi e chi archi traeva;</l>
     <l n="335">tal che Morgante di molte uova succia</l>
     <l n="336">per le ferite, e come orso si cruccia.</l>
    </lg>
    <lg n="43">
     <l n="337">Egli era come a dare in un pagliaio;</l>
     <l n="338">e già tutto forato come un vaglio</l>
     <l n="339">e' si volgeva come un arcolaio</l>
     <l n="340">a' saracin che faceano a sonaglio;</l>
     <l n="341">e mai non uccideva men d'un paio</l>
     <l n="342">quando e' menava più lento il battaglio;</l>
     <l n="343">e più di cinquemila n'avea morti,</l>
     <l n="344">ma ricevuto da lor mille torti.</l>
    </lg>
    <lg n="44">
     <l n="345">Avea nel dosso migliaia di zampilli</l>
     <l n="346">che gettan sangue già per le punture</l>
     <l n="347">ch'erano state d'altro che d'assilli;</l>
     <l n="348">chi dà percosse di mazze e di scure,</l>
     <l n="349">chi il petto par, chi le gambe gli spilli,</l>
     <l n="350">chi dà sassate che parevon dure:</l>
     <l n="351">era un diluvio la gente ch'è intorno</l>
     <l n="352">per ammazzare il gigante quel giorno.</l>
    </lg>
    <lg n="45">
     <l n="353">E già pel campo il romore è sì forte</l>
     <l n="354">ch'alla città ne fu tosto sentore;</l>
     <l n="355">le guardie ch'eran lasciate alle porte</l>
     <l n="356">cominciorno a gridar con gran furore</l>
     <l n="357">come Morgante era presso alla morte.</l>
     <l n="358">Diceva Orlando: - Vedrai bello errore:</l>
     <l n="359">che Manfredonio sarà iscampato,</l>
     <l n="360">e questo matto ha il suo campo assaltato.</l>
    </lg>
    <lg n="46">
     <l n="361">Tanto andata sarà la capra zoppa</l>
     <l n="362">che si sarà ne' lupi riscontrata.</l>
     <l n="363">Questa sua furia alcuna volta è troppa;</l>
     <l n="364">e fece pure inver pazza pensata</l>
     <l n="365">d'ardere un campo come un po' di stoppa,</l>
     <l n="366">e come a' topi far colla granata;</l>
     <l n="367">ma il topo sarà egli in questo caso,</l>
     <l n="368">al cacio nella trappola rimaso. -</l>
    </lg>
    <lg n="47">
     <l n="369">Sùbito fece i suoi compagni armare,</l>
     <l n="370">e Caradoro le sue gente tutte,</l>
     <l n="371">perché Morgante si possi aiutare</l>
     <l n="372">da' saracin che gli davon le frutte:</l>
     <l n="373">così avvien chi pel fango vuol trottare</l>
     <l n="374">e può di passo andar per le vie asciutte.</l>
     <l n="375">E fece a Vegliantin la sella porre</l>
     <l n="376">Orlando, ché 'l destrier suo vuol pur tòrre;</l>
    </lg>
    <lg n="48">
     <l n="377">a Ulivier si fe' dar Durlindana,</l>
     <l n="378">ed a lui dètte Cortana e Rondello;</l>
     <l n="379">e la bella e gentil Merediana</l>
     <l n="380">Ulivieri arma, che è 'l suo damigello.</l>
     <l n="381">Corsono al campo alla turba pagana</l>
     <l n="382">sì presto ognun, che pareva un uccello.</l>
     <l n="383">Morgante vide il soccorso venire</l>
     <l n="384">e col battaglio riprese più ardire.</l>
    </lg>
    <lg n="49">
     <l n="385">E cominciava a sgridar que' pagani</l>
     <l n="386">e far balzar giù molti della sella</l>
     <l n="387">e capi e braccia in tronco e spalle e mani:</l>
     <l n="388">tocca e ritocca e risuona e martella,</l>
     <l n="389">e' saracini uccide come cani:</l>
     <l n="390">un mezzo braccio v'alzâr le cervella;</l>
     <l n="391">e sopra i corpi morti si cacciava</l>
     <l n="392">addosso a' vivi, e la rosta menava;</l>
    </lg>
    <lg n="50">
     <l n="393">ed ogni volta levava la mosca</l>
     <l n="394">ma ne portava con essa la gota,</l>
     <l n="395">o dove e' par che bruttura cognosca</l>
     <l n="396">sempre col pezzo ne lieva la nuota.</l>
     <l n="397">L'aria pareva sanguinosa e fosca,</l>
     <l n="398">sì spesso par che 'l gigante percuota;</l>
     <l n="399">balzano i pezzi di piastra e di maglia</l>
     <l n="400">come le schegge dintorno a chi taglia.</l>
    </lg>
    <lg n="51">
     <l n="401">E spesso avvenne ch'un capo spiccòe,</l>
     <l n="402">e poi quel capo a un altro percosse</l>
     <l n="403">sì forte che la testa gli spezzòe,</l>
     <l n="404">e morto cadde che più non si mosse.</l>
     <l n="405">Oh quanti il giorno all'inferno mandòe!</l>
     <l n="406">Quanti morti rimason per le fosse!</l>
     <l n="407">E Manfredonio già s'è messo in punto</l>
     <l n="408">con molta gente, e in quella parte è giunto.</l>
    </lg>
    <lg n="52">
     <l n="409">Dall'altra parte Orlando è comparito,</l>
     <l n="410">e 'l sir di Montalban tanto gagliardo</l>
     <l n="411">che accetta prima ch'uom facci lo 'nvito;</l>
     <l n="412">e fece un salto pigliare a Baiardo</l>
     <l n="413">in mezzo dove il gigante è ferito:</l>
     <l n="414">sopra gli uomin saltò sanza riguardo,</l>
     <l n="415">e ritrovossi al rigoletto in mezzo</l>
     <l n="416">de' saracin, ch'omai faranno lezzo.</l>
    </lg>
    <lg n="53">
     <l n="417">Quando Morgante vedeva quel salto,</l>
     <l n="418">parve che 'l cuore in aria si levasse,</l>
     <l n="419">ché più di dieci braccia andò in aria alto</l>
     <l n="420">Baiardo, prima che in terra calasse.</l>
     <l n="421">Or qui comincia il terribile assalto.</l>
     <l n="422">Rinaldo presto Frusberta sua trasse,</l>
     <l n="423">quella che fésse il mostro da l'inferno,</l>
     <l n="424">per far de' saracin crudo governo:</l>
    </lg>
    <lg n="54">
     <l n="425">punte, rovesci, tondi, stramazzoni,</l>
     <l n="426">mandiritti, traverse con fendenti,</l>
     <l n="427">certi tramazzi, certi sergozzoni:</l>
     <l n="428">in dieci colpi n'uccise ben venti;</l>
     <l n="429">e chi partiva insin sotto agli arcioni,</l>
     <l n="430">chi insino al petto, e 'l manco insino a' denti;</l>
     <l n="431">e le budella balzavan per terra:</l>
     <l n="432">mai non si vide tanto crudel guerra.</l>
    </lg>
    <lg n="55">
     <l n="433">Orlando nostro sprona Vegliantino:</l>
     <l n="434">giunse d'un urto tra quel popol fello</l>
     <l n="435">che più di cento caccia a capo chino;</l>
     <l n="436">poi cominciava a toccare a martello:</l>
     <l n="437">non tocca il polso sopra il manichino;</l>
     <l n="438">facea de' saracin come un macello;</l>
     <l n="439">ed avea detto: - Non temer, Morgante:</l>
     <l n="440">Cesare è teco ove è il signor d'Angrante. -</l>
    </lg>
    <lg n="56">
     <l n="441">Queste parole avean sì sbigottiti</l>
     <l n="442">i saracin, che assai del popol fugge;</l>
     <l n="443">e buon per que' che son prima fuggiti,</l>
     <l n="444">tanto i nostri baron già ciascun rugge:</l>
     <l n="445">e' ne facean gelatine e mortiti;</l>
     <l n="446">a poco a poco la turba si strugge.</l>
     <l n="447">Ed Ulivieri e Dodon giunti sono</l>
     <l n="448">con romor grande che pareva un tuono;</l>
    </lg>
    <lg n="57">
     <l n="449">e Manfredonio in sul campo scontrava:</l>
     <l n="450">la lancia abbassa, ché lo conoscea.</l>
     <l n="451">Re Manfredonio il cavallo spronava,</l>
     <l n="452">ed Ulivieri allo scudo giugnea</l>
     <l n="453">e insino alla corazza lo passava,</l>
     <l n="454">tanto che tutto d'arcion lo movea:</l>
     <l n="455">e sì gran colpo fu quel che gli diede</l>
     <l n="456">ch'Ulivier nostro si trovava a piede.</l>
    </lg>
    <lg n="58">
     <l n="457">Ed ogni cosa la donzella vide,</l>
     <l n="458">ch'era venuta con sua gente al campo,</l>
     <l n="459">e fra se stessa di tal colpo ride.</l>
     <l n="460">Ulivier come un lion mena vampo</l>
     <l n="461">e per dolore il cor se gli divide,</l>
     <l n="462">dicendo: "Appunto al bisogno qui inciampo:</l>
     <l n="463">caduto son dirimpetto alla dama,</l>
     <l n="464">donde ho perduto il suo amore e la fama".</l>
    </lg>
    <lg n="59">
     <l n="465">Guarda se a tempo la trappola scocca!</l>
     <l n="466">Non si potea racconsolar per nulla.</l>
     <l n="467">Sempre Fortuna alle gran cose imbrocca,</l>
     <l n="468">e insin sopra la soglia ci trastulla.</l>
     <l n="469">Non domandar se questo il cor gli tocca.</l>
     <l n="470">Per gentilezza allor quella fanciulla</l>
     <l n="471">se gli accostava e diceva: - Ulivieri,</l>
     <l n="472">rimonta, vuoi tu aiuto?, in sul destrieri. -</l>
    </lg>
    <lg n="60">
     <l n="473">Or questo fu ben del doppio lo scorno,</l>
     <l n="474">e parve fuoco la faccia vermiglia:</l>
     <l n="475">are' voluto morire in quel giorno.</l>
     <l n="476">Merediana pigliava la briglia,</l>
     <l n="477">dicendo: - Monta, cavaliere adorno. -</l>
     <l n="478">Or questo è quel ch'ogni cosa scompiglia,</l>
     <l n="479">e per dolor dubitò sanza fallo</l>
     <l n="480">non poter risalir sopra il cavallo.</l>
    </lg>
    <lg n="61">
     <l n="481">Morgante aveva ogni cosa veduto,</l>
     <l n="482">come Ulivier dal gran re Manfredonio</l>
     <l n="483">del colpo della lancia era caduto</l>
     <l n="484">e la donzella vi fu testimonio;</l>
     <l n="485">e disse: "Io proverrò, come è dovuto,</l>
     <l n="486">s'io gli potessi appiccar questo conio:</l>
     <l n="487">io intendo d'Ulivier far la vendetta";</l>
     <l n="488">e inverso Manfredon presto si getta.</l>
    </lg>
    <lg n="62">
     <l n="489">Merediana, che 'l vide venire,</l>
     <l n="490">gridava: - Indrieto ritorna, Morgante! -</l>
     <l n="491">e Manfredonio correva assalire</l>
     <l n="492">per far vendetta del suo caro amante.</l>
     <l n="493">Morgante pur lo veniva a ferire,</l>
     <l n="494">e come e' giunse gridava il gigante:</l>
     <l n="495">- Tu se' qui, re di naibi o di scacchi?</l>
     <l n="496">Col mio battaglio convien ch'io t'ammacchi! -</l>
    </lg>
    <lg n="63">
     <l n="497">Disse la dama: - La battaglia è mia;</l>
     <l n="498">e se ci fussi al presente qui Orlando,</l>
     <l n="499">non mi faresti sì gran villania:</l>
     <l n="500">tìrati addrieto, io ti darò col brando.</l>
     <l n="501">Venuto è qua colla sua compagnia</l>
     <l n="502">la fama e 'l regno di tòrmi cercando. -</l>
     <l n="503">Morgante indrieto alla fine pur torna</l>
     <l n="504">per ubbidir questa fanciulla adorna.</l>
    </lg>
    <lg n="64">
     <l n="505">Trovò Dodone in luogo molto stretto,</l>
     <l n="506">ch'era venuto tra cattive mane:</l>
     <l n="507">pur s'aiutava questo giovinetto;</l>
     <l n="508">e cominciava a dar mazzate strane,</l>
     <l n="509">a questo e quello spezzando l'elmetto,</l>
     <l n="510">tanto che gli elmi faceva campane</l>
     <l n="511">quando egli assaggion di quel suo picciuolo;</l>
     <l n="512">ma dà di sopra come allo oriuolo.</l>
    </lg>
    <lg n="65">
     <l n="513">E rimaneva il segno ove e' percuote:</l>
     <l n="514">quanti ne tocca il battaglio feroce</l>
     <l n="515">non si ponea più le mani alle gote,</l>
     <l n="516">ché ne facea com'e' fusse una noce;</l>
     <l n="517">alcuna volta facea certe ruote</l>
     <l n="518">ch'a più di sette domava la boce;</l>
     <l n="519">com'un nocciol di pèsca ogn'elmo stiaccia</l>
     <l n="520">e fa balzar giù capi e spalle e braccia;</l>
    </lg>
    <lg n="66">
     <l n="521">e rimisse Dodon sopra il destrieri.</l>
     <l n="522">Dodon gridava: - Ah, popol soriano!</l>
     <l n="523">io ne farò vendetta e d'oggi e di ieri,</l>
     <l n="524">quando impiccar mi volea quel villano. -</l>
     <l n="525">In questo tempo il famoso Ulivieri</l>
     <l n="526">era pel campo colla spada in mano,</l>
     <l n="527">e dove Manfredon combatte arriva</l>
     <l n="528">colla donzella florida e giuliva.</l>
    </lg>
    <lg n="67">
     <l n="529">Una ora o più combattuto insieme hanno,</l>
     <l n="530">e non si vede de' colpi vantaggio.</l>
     <l n="531">Ulivier tutto arrossì, come fanno</l>
     <l n="532">gli amanti presso alla dama, il visaggio,</l>
     <l n="533">e disse: - Dama, non ti dar più affanno:</l>
     <l n="534">lascia pur me vendicare il mio oltraggio.</l>
     <l n="535">Io vorrei esser morto veramente</l>
     <l n="536">quand'io cascai che tu v'eri presente.</l>
    </lg>
    <lg n="68">
     <l n="537">Alla mia vita non caddi ancor mai;</l>
     <l n="538">ma ogni cosa vuol cominciamento. -</l>
     <l n="539">Disse la dama: - Tu ricascherai,</l>
     <l n="540">se tu combatti, cento volte e cento;</l>
     <l n="541">e sempre avvenir questo troverrai</l>
     <l n="542">a cavalier che sia di valimento:</l>
     <l n="543">usanza è in guerra cascar del destriere;</l>
     <l n="544">ma chi si fugge non suol mai cadere.</l>
    </lg>
    <lg n="69">
     <l n="545">Io vo' con Manfredon tu mi consenti</l>
     <l n="546">che la battaglia mia sia in ogni modo,</l>
     <l n="547">per vendicar non una ingiuria o venti,</l>
     <l n="548">ma mille e mille, e che paghi ogni frodo. -</l>
     <l n="549">Disse Ulivier: - Se così ti contenti,</l>
     <l n="550">che poss'io dir, se non ch'io affermo e lodo? -</l>
     <l n="551">Re Manfredon, che le parole intese,</l>
     <l n="552">in questo modo parlava al marchese:</l>
    </lg>
    <lg n="70">
     <l n="553">- Per Dio ti priego, baron d'alta fama,</l>
     <l n="554">tu lasci me come amante fedele</l>
     <l n="555">perdere insieme e la vita e la dama,</l>
     <l n="556">ché così vuol la Fortuna crudele.</l>
     <l n="557">Cercato ho quel che cercar suol chi ama:</l>
     <l n="558">trovato ho tòsco per zucchero e mèle;</l>
     <l n="559">e poi che la mia morte ognun la vuole,</l>
     <l n="560">per le sue man morir non me ne duole.</l>
    </lg>
    <lg n="71">
     <l n="561">So ch'io non tornerò più nel mio regno;</l>
     <l n="562">so che mai più non rivedrò Soria;</l>
     <l n="563">so ch'ogni fato m'avea prima a sdegno;</l>
     <l n="564">so che fia morta la mia compagnia;</l>
     <l n="565">so ch'io non ero di tal donna degno;</l>
     <l n="566">so ch'aver non si può ciò ch'uom desia;</l>
     <l n="567">so che per forza di volerla ho il torto;</l>
     <l n="568">so che sempre ove io sia l'amerò morto. -</l>
    </lg>
    <lg n="72">
     <l n="569">Non poté far Merediana allora</l>
     <l n="570">che del suo amante pur non gl'increscessi,</l>
     <l n="571">e disse: "Così va chi s'innamora!</l>
     <l n="572">Se mille volte uccider lo potessi,</l>
     <l n="573">per le mie man non piaccia a Dio ch'e' mora,</l>
     <l n="574">quantunque a morte si danni egli stessi".</l>
     <l n="575">E pianse, sì di Manfredon gli dolse,</l>
     <l n="576">ché essere ingrata a tanto amor non volse.</l>
    </lg>
    <lg n="73">
     <l n="577">E ricordossi ben che combattendo</l>
     <l n="578">l'aveva molte volte riguardata;</l>
     <l n="579">dicea fra sé: "Perché d'ira m'accendo</l>
     <l n="580">contro a costui? Perché son sì spietata?</l>
     <l n="581">Ciò che fatto ha, com'io pur veggo e intendo,</l>
     <l n="582">è per avermi lungo tempo amata:</l>
     <l n="583">non fu lodata mai d'esser crudele</l>
     <l n="584">alcuna donna al suo amante fedele;</l>
    </lg>
    <lg n="74">
     <l n="585">questo non vuol per certo il nostro Iddio".</l>
     <l n="586">Non sa più che si far Merediana,</l>
     <l n="587">e disse: - Manfredon, se 'l tuo desio</l>
     <l n="588">è di morir, non voglio esser villana.</l>
     <l n="589">Se tu facessi pel consiglio mio,</l>
     <l n="590">per salvar te con tua gente pagana</l>
     <l n="591">tu soneresti a raccolta col corno</l>
     <l n="592">e in Oriente faresti ritorno.</l>
    </lg>
    <lg n="75">
     <l n="593">Poi che non piace al tuo fero distino</l>
     <l n="594">ch'io sia pur tua, come tu brami e vogli,</l>
     <l n="595">perché pugnar pur contra al tuo Apollino?</l>
     <l n="596">Io veggo il legno tuo fra mille scogli:</l>
     <l n="597">tórnati col tuo popol saracino</l>
     <l n="598">e 'l nodo del tuo amor per forza sciogli. -</l>
     <l n="599">A questo Manfredon rispose forte:</l>
     <l n="600">- Non lo sciorrà per forza altro che morte. -</l>
    </lg>
    <lg n="76">
     <l n="601">Allor seguì la donzella più avante:</l>
     <l n="602">- O Manfredon, di te m'incresce assai! -</l>
     <l n="603">e diègli un prezioso e bel diamante:</l>
     <l n="604">- Per lo mio amor dicea - questo terrai,</l>
     <l n="605">per ricordanza del tuo amor costante;</l>
     <l n="606">e pel consiglio mio ti partirai.</l>
     <l n="607">E se tu scampi e salvi le tue squadre,</l>
     <l n="608">d'accordo ancor mi ti darà il mio padre.</l>
    </lg>
    <lg n="77">
     <l n="609">Ogni cosa si placa con dolcezza,</l>
     <l n="610">e chi per forza vuol tirar pur l'arco,</l>
     <l n="611">benché sia sorian, sai che si spezza;</l>
     <l n="612">ogni cosa conduce il tempo al varco.</l>
     <l n="613">E priego te per la tua gentilezza</l>
     <l n="614">che tu comporti ogni amoroso incarco,</l>
     <l n="615">e sia contento di qui far partita</l>
     <l n="616">e in ogni modo conservar la vita.</l>
    </lg>
    <lg n="78">
     <l n="617">La dipartenza, perché e' non ci avanza</l>
     <l n="618">tempo, ch'io veggo morir la tua gente,</l>
     <l n="619">tra noi sia fatta, e questo sia abbastanza,</l>
     <l n="620">poi che più oltre il Ciel non ci consente.</l>
     <l n="621">E quel gioiel terrai per ricordanza</l>
     <l n="622">ch'io t'ho donato, sempre in Oriente;</l>
     <l n="623">e se Fortuna e 'l Ciel t'ha pure a sdegno,</l>
     <l n="624">aspetta tempo e miglior fato e segno. -</l>
    </lg>
    <lg n="79">
     <l n="625">Questa ultima parola al cor s'affisse</l>
     <l n="626">a Manfredonio, udendo la donzella,</l>
     <l n="627">che mai più fermo in diaspro si scrisse;</l>
     <l n="628">volea parlare e manca la favella;</l>
     <l n="629">ma finalmente pur piangendo disse:</l>
     <l n="630">- "Aspetta tempo e miglior fato e stella,</l>
     <l n="631">poi ch'al Ciel piace, e tórnati in Soria":</l>
     <l n="632">quanto son vinto da tal cortesia!</l>
    </lg>
    <lg n="80">
     <l n="633">Quando sarà quel dì quando fia questo?</l>
     <l n="634">Or quel che non si può, voler non deggio.</l>
     <l n="635">Io tornerò, per non t'esser molesto;</l>
     <l n="636">ricòrdati di me, ch'altro non chieggio;</l>
     <l n="637">col popol mio, con quel che c'è di resto,</l>
     <l n="638">ché molti morti pel campo ne veggio,</l>
     <l n="639">ritornerò sanza speranza alcuna</l>
     <l n="640">nel regno mio, se così vuol Fortuna.</l>
    </lg>
    <lg n="81">
     <l n="641">E per tuo amor terrò questo gioiello:</l>
     <l n="642">questo sempre sarà presso al mio core.</l>
     <l n="643">S'io ho peccato, lasso meschinello,</l>
     <l n="644">contra al tuo padre e contra al mio signore,</l>
     <l n="645">incolpane colui ch'è stato quello</l>
     <l n="646">che m'ha condotto dove e' vuole, Amore;</l>
     <l n="647">e in ogni modo a te chieggio perdono</l>
     <l n="648">e viver per tuo amor contento sono. -</l>
    </lg>
    <lg n="82">
     <l n="649">E poi si volse al marchese Ulivieri</l>
     <l n="650">e chiese a lui perdon del cadimento;</l>
     <l n="651">Ulivier gli perdona volentieri,</l>
     <l n="652">ché del suo dipartir troppo è contento,</l>
     <l n="653">perché eran due gran ghiotti a un taglieri,</l>
     <l n="654">ed era stato alle parole attento</l>
     <l n="655">che dette avea Merediana a quello,</l>
     <l n="656">e confirmato e postovi il suggello.</l>
    </lg>
    <lg n="83">
     <l n="657">E poi ch'egli ebbe lacrimato alquanto,</l>
     <l n="658">re Manfredonio alfin s'accomiatava;</l>
     <l n="659">e la donzella con sospiri e pianto,</l>
     <l n="660">- Addio! - dicendo, la man gli toccava;</l>
     <l n="661">e dèi pensar se si cavorno il guanto.</l>
     <l n="662">Ulivier presto Orlando ritrovava</l>
     <l n="663">e dicea ciò ch'egli avea fermo e saldo;</l>
     <l n="664">e molto piacque a Orlando e Rinaldo.</l>
    </lg>
    <lg n="84">
     <l n="665">Venne per caso quivi Caradoro,</l>
     <l n="666">e intese come l'accordo era fatto.</l>
     <l n="667">Morgante, insieme veggendo costoro,</l>
     <l n="668">inverso lor col battaglio era tratto</l>
     <l n="669">e quel che fussi saper vuol da loro;</l>
     <l n="670">ma col battaglio non dava di piatto.</l>
     <l n="671">Orlando disse: - Non far più, Morgante. -</l>
     <l n="672">Allor più forte combatté il gigante.</l>
    </lg>
    <lg n="85">
     <l n="673">- Re Manfredonio e la sua compagnia</l>
     <l n="674">contento è di lasciar Merediana -</l>
     <l n="675">diceva Orlando - e tornarsi in Soria. -</l>
     <l n="676">Morgante allora il battaglio giù spiana,</l>
     <l n="677">e disse: - Orlando, questa era tra via -</l>
     <l n="678">e dètte a uno una picchiata strana;</l>
     <l n="679">un altro ammacca che parve di cera,</l>
     <l n="680">ed anco questo ne' patti non era.</l>
    </lg>
    <lg n="86">
     <l n="681">Orlando disse: - Il battaglio giù posa:</l>
     <l n="682">assai morti n'abbiàn per questo giorno. -</l>
     <l n="683">Re Manfredon sua gente dolorosa</l>
     <l n="684">per tutto il campo rauna col corno.</l>
     <l n="685">E così la battaglia sanguinosa</l>
     <l n="686">a questo modo quel dì terminorno,</l>
     <l n="687">come nell'altro dir seguirò poi.</l>
     <l n="688">Cristo vi guardi e sia sempre con voi.</l>
    </lg>
   </lg>
  </body>
 </text>
</TEI>