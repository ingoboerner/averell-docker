<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOQUARTO</title>
    <author>Luigi Pulci</author>
   </titleStmt>
   <extent>
    <measure unit="stanza">92</measure>
    <measure unit="line">736</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimoquarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOQUARTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOQUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Padre del cielo e Re dell'universo,</l>
     <l n="2">sanza il qual non si muove in aria foglia,</l>
     <l n="3">non mi lasciar perduto ire a traverso</l>
     <l n="4">mentre ch'ancora è pronta la mia voglia;</l>
     <l n="5">poi che tu m'hai cantando a verso a verso</l>
     <l n="6">condotto in sino al mezzo della soglia,</l>
     <l n="7">con la tua man mi guida a salvamento</l>
     <l n="8">insino al porto con tranquillo vento.</l>
    </lg>
    <lg n="2">
     <l n="9">L'oste rispose: - Chi la mia vendetta</l>
     <l n="10">facessi, adorerei sempre per santo. -</l>
     <l n="11">Disse Rinaldo: - Domattina aspetta,</l>
     <l n="12">e tutti a riposar ci andiamo intanto;</l>
     <l n="13">come fia giorno, i destrier nostri assetta:</l>
     <l n="14">vedrò s'io dico il vero o s'io mi vanto. -</l>
     <l n="15">Così Rinaldo se n'andava a letto;</l>
     <l n="16">e fece, e riuscigli, un bel concetto.</l>
    </lg>
    <lg n="3">
     <l n="17">La mattina per tempo fu levato.</l>
     <l n="18">L'oste i cavalli apparecchiati aveva,</l>
     <l n="19">e da costor non volle esser pagato,</l>
     <l n="20">ma di sua povertà lor proffereva:</l>
     <l n="21">guata Rinaldo ed Ulivieri armato</l>
     <l n="22">e molta ammirazion seco prendeva,</l>
     <l n="23">ché gli pareva ognun fiero e gagliardo,</l>
     <l n="24">e Vegliantin vagheggiava e Baiardo.</l>
    </lg>
    <lg n="4">
     <l n="25">Rinaldo se n'andò verso il palazzo;</l>
     <l n="26">al re montava il baron valoroso;</l>
     <l n="27">era a vederlo tutto il popolazzo.</l>
     <l n="28">Quivi sentiva un pianto doloroso</l>
     <l n="29">delle donzelle. Il re superbo e pazzo</l>
     <l n="30">vide costoro, e tutto disdegnoso:</l>
     <l n="31">- Chi siete voi, - domandava Ulivieri</l>
     <l n="32">- così presuntuosi cavalieri? -</l>
    </lg>
    <lg n="5">
     <l n="33">Rinaldo gli rispose: - La risposta</l>
     <l n="34">farò io per costui che tu domandi. -</l>
     <l n="35">E poi che presso alla sedia s'accosta,</l>
     <l n="36">disse: - Per certo di te fama spandi;</l>
     <l n="37">non so come il Ciel facci tanta sosta</l>
     <l n="38">ch'a Belzebù giù in bocca non ti mandi:</l>
     <l n="39">della tua tirannia, can traditore,</l>
     <l n="40">dieci leghe lontan mi venne odore. -</l>
    </lg>
    <lg n="6">
     <l n="41">Era la sala piena di pagani;</l>
     <l n="42">non gli rispose alcun, ch'avieno sdegno,</l>
     <l n="43">e divorato l'arien come cani</l>
     <l n="44">quel signor tristo d'ogni morte degno.</l>
     <l n="45">Rinaldo seguitò: - Con le mie mani</l>
     <l n="46">per gastigarti sol, Vergante, vegno:</l>
     <l n="47">ciriffo sono, e per divino effetto</l>
     <l n="48">mi manda in questa parte Macometto.</l>
    </lg>
    <lg n="7">
     <l n="49">Adultero, sfacciato, reo, ribaldo,</l>
     <l n="50">crudo tiranno, iniquo e scelerato,</l>
     <l n="51">nato di tristo e di superchio caldo,</l>
     <l n="52">non può più il Ciel patir tanto peccato</l>
     <l n="53">nel qual tu se' pure ostinato e saldo,</l>
     <l n="54">lussurioso, porco, svergognato,</l>
     <l n="55">poltron, gaglioffo, poltoniere e vile,</l>
     <l n="56">degno di star col ciacco nel porcile!</l>
    </lg>
    <lg n="8">
     <l n="57">Dunque tu porti in testa la corona?</l>
     <l n="58">Va' mettiti una mitera, ghiottone,</l>
     <l n="59">nimico d'ogni legge giusta e buona,</l>
     <l n="60">in odio a Dio, al mondo, alle persone.</l>
     <l n="61">Ben verrà la saetta, quando e' tuona,</l>
     <l n="62">perché e' non paghi il sabbato Macone,</l>
     <l n="63">e 'l fuoco etterno rigido e penace,</l>
     <l n="64">lupo affamato, perfido, rapace.</l>
    </lg>
    <lg n="9">
     <l n="65">Non pensi tu che in Ciel sia più giustizia,</l>
     <l n="66">malfusso, ladro, strupatore e mecco,</l>
     <l n="67">fornicatore, uom pien d'ogni malizia,</l>
     <l n="68">ruffian, briccone e sacrilego e becco?</l>
     <l n="69">Non potrebbe scusar la tua tristizia</l>
     <l n="70">d'una parola sol la voce d'Ecco:</l>
     <l n="71">tener le nobil donne saracine</l>
     <l n="72">virgini e 'ntatte per tue concubine!</l>
    </lg>
    <lg n="10">
     <l n="73">E batterle ogni dì sì aspramente,</l>
     <l n="74">ch'io non so a chi pietà non ne venissi,</l>
     <l n="75">s'alcuna pur di lor non ti consente,</l>
     <l n="76">e come il centro non s'apre e gli abissi! -</l>
     <l n="77">Vergante uscito parea della mente;</l>
     <l n="78">ognun tenea a Rinaldo gli occhi fissi,</l>
     <l n="79">e dicean molti: "Costui vien da cielo,</l>
     <l n="80">ché ciò che dice, ogni cosa è il Vangelo".</l>
    </lg>
    <lg n="11">
     <l n="81">Non sapea che si dir Vergante; e tanto</l>
     <l n="82">multiplicò la furia e la tempesta</l>
     <l n="83">che Rinaldo lo prese dall'un canto</l>
     <l n="84">e la corona gli strappò di testa</l>
     <l n="85">e tutto gli stracciò il reale ammanto;</l>
     <l n="86">ognuno stava a veder questa festa;</l>
     <l n="87">poi lo portò tra quella gente pazza,</l>
     <l n="88">e d'un balcon lo gittò in su la piazza.</l>
    </lg>
    <lg n="12">
     <l n="89">Tutti color che l'avevon veduto</l>
     <l n="90">a gran furore sgomberati la sala,</l>
     <l n="91">dicendo: "Da Macon questo è venuto!".</l>
     <l n="92">Beato a chi poté trovar la scala!</l>
     <l n="93">Rinaldo, come savio uomo ed astuto</l>
     <l n="94">che le parole e l'opere sue insala,</l>
     <l n="95">sùbito andò dove le damigelle</l>
     <l n="96">avea sentite batter, meschinelle,</l>
    </lg>
    <lg n="13">
     <l n="97">e vide ch'eran dispogliate ancora</l>
     <l n="98">e tutto il dosso vergheggiato aviéno.</l>
     <l n="99">Partissi e del palagio usciva fora,</l>
     <l n="100">e vide il popol d'allegrezza pieno,</l>
     <l n="101">e come volentier ciascun l'onora,</l>
     <l n="102">che tutti reverenzia gli faciéno;</l>
     <l n="103">ed accostossi ove era alcun barone;</l>
     <l n="104">poi cominciò questa degna orazione:</l>
    </lg>
    <lg n="14">
     <l n="105">- Quel vero Iddio che fece prima Adamo,</l>
     <l n="106">poi pel peccato suo volle morire,</l>
     <l n="107">perché allo 'nferno dannati savamo</l>
     <l n="108">(e non si può con ragion contraddire),</l>
     <l n="109">benché alcun saracin mi fe' richiamo</l>
     <l n="110">del vostro re, qui m'ha fatto venire,</l>
     <l n="111">per liberar non sol le figlie vostre,</l>
     <l n="112">ma perché a gire a lui la via vi mostre.</l>
    </lg>
    <lg n="15">
     <l n="113">La qual voi avete per certo smarrita</l>
     <l n="114">per lunghi tempi; e Macon falso e rio</l>
     <l n="115">conoscerete dopo la partita.</l>
     <l n="116">Ma 'l mio Gesù, benigno e giusto Iddio,</l>
     <l n="117">per la sua carità ch'è infinita,</l>
     <l n="118">perché egli è grazioso e santo e pio,</l>
     <l n="119">alluminar vi manda e darvi segno</l>
     <l n="120">ch'alfin v'aspetta nel suo etterno regno.</l>
    </lg>
    <lg n="16">
     <l n="121">Non ha voluto comportar l'oltraggio</l>
     <l n="122">che vi faceva il signor vostro a torto:</l>
     <l n="123">questo esser debbe a ogni savio un saggio</l>
     <l n="124">di sua potenzia, poi ch'io l'ho qui morto</l>
     <l n="125">nella presenzia del suo baronaggio:</l>
     <l n="126">da Lui sol venne l'aiuto e 'l conforto,</l>
     <l n="127">Lui mi diè forza che così facessi,</l>
     <l n="128">e fe' che ignun non si contrapponessi;</l>
    </lg>
    <lg n="17">
     <l n="129">Lui vi spirò, potete intender certo,</l>
     <l n="130">ch'alla giustizia dar dovessi loco,</l>
     <l n="131">però che troppo l'aveva sofferto;</l>
     <l n="132">ed or per trarvi dello etterno foco</l>
     <l n="133">vuol ch'io vi mostri il vostro errore aperto,</l>
     <l n="134">nel qual cresciuti siete a poco a poco.</l>
     <l n="135">Però tornate tutti al cristianesimo,</l>
     <l n="136">ché non si può in Ciel ir sanza battesimo. -</l>
    </lg>
    <lg n="18">
     <l n="137">Finite le parole, il popol tutto</l>
     <l n="138">cominciava a gridare a una boce:</l>
     <l n="139">- Sia benedetto chi il tiranno ha strutto,</l>
     <l n="140">ch'è stato a' suoi suggetti tanto atroce!</l>
     <l n="141">E poi che dè' seguirne un maggior frutto,</l>
     <l n="142">adorian tutti Quel che morì in croce.</l>
     <l n="143">Dicci il tuo nome, sol tutti preghiamo,</l>
     <l n="144">e poi per le tue man ci battezziamo:</l>
    </lg>
    <lg n="19">
     <l n="145">ché poi che morto hai il traditor ribaldo,</l>
     <l n="146">vogliam, per sempiterna tua memoria,</l>
     <l n="147">un simulacro farti d'oro saldo,</l>
     <l n="148">dove sia disegnata questa istoria. -</l>
     <l n="149">Rispose il prenze a tutti: - Io son Rinaldo</l>
     <l n="150">da Montalban, che v'ho data vittoria;</l>
     <l n="151">ed or v'arreco l'ulivo e la pace</l>
     <l n="152">dal mio Gesù, che d'adorar vi piace. -</l>
    </lg>
    <lg n="20">
     <l n="153">Allora il popol cominciò a gridare:</l>
     <l n="154">- Viva Rinaldo, e viva il tuo Gesùe!</l>
     <l n="155">Ognun qui t'ha sentito ricordare</l>
     <l n="156">già mille volte per le virtù tue. -</l>
     <l n="157">E così cominciava a battezzare</l>
     <l n="158">Rinaldo alcun baron con le man sue;</l>
     <l n="159">ognuno a' piè suoi ginocchion si getta</l>
     <l n="160">e 'l primo voleva esser per la fretta.</l>
    </lg>
    <lg n="21">
     <l n="161">In pochi dì fur tutti battezzati.</l>
     <l n="162">L'abergator che ritenne costoro,</l>
     <l n="163">quanto poteva più gli ha ringraziati.</l>
     <l n="164">Questa novella sentì il barbassoro</l>
     <l n="165">e gli altri che Rinaldo avea trovati:</l>
     <l n="166">alla città venien sanza dimoro;</l>
     <l n="167">e 'l barbassoro avea nome Balante,</l>
     <l n="168">e molto gaudio avea del re Vergante.</l>
    </lg>
    <lg n="22">
     <l n="169">Or chi vedessi quelle damigelle</l>
     <l n="170">venirsi a battezzar divotamente,</l>
     <l n="171">e quanto allegre parevano e belle,</l>
     <l n="172">di lor s'innamorrebbe certamente:</l>
     <l n="173">elle parien del ciel le prime stelle;</l>
     <l n="174">le madre e' padri, ognun n'era gaudente.</l>
     <l n="175">Gran festa si facea per la cittade</l>
     <l n="176">e le castella e l'altre sue contrade.</l>
    </lg>
    <lg n="23">
     <l n="177">Il barbassoro della gran foresta</l>
     <l n="178">diceva al prenze: - Quanto ti so grado</l>
     <l n="179">ch'a quel ribaldo rompesti la testa!</l>
     <l n="180">Sappi ch'i' son di nobil parentado:</l>
     <l n="181">ogni cosa sia tuo ch'è in mia potesta. -</l>
     <l n="182">Dicea Rinaldo: - Intender mi fia a grado</l>
     <l n="183">questa città quanti uomini farebbe</l>
     <l n="184">da portare arme qual si converrebbe. -</l>
    </lg>
    <lg n="24">
     <l n="185">Rispose il barbassoro: - Questa terra</l>
     <l n="186">ha sotto sé cinqu'altre gran cittate:</l>
     <l n="187">centomila pagan faran da guerra,</l>
     <l n="188">sanza molte castella e le villate;</l>
     <l n="189">io so che la mia lingua in ciò non erra,</l>
     <l n="190">ma tu potrai veder le schiere armate. -</l>
     <l n="191">Rinaldo, udendo ciò che quel dicea,</l>
     <l n="192">a Gesù Cristo grazia ne rendea.</l>
    </lg>
    <lg n="25">
     <l n="193">E stettesi alcun giorno a riposare</l>
     <l n="194">Rinaldo e' suoi compagni allegramente.</l>
     <l n="195">Il popol lo voleva incoronare,</l>
     <l n="196">ma Rinaldo non volle per niente,</l>
     <l n="197">dicendo: - In libertà vi vo' lasciare;</l>
     <l n="198">e 'l signor vostro è Cristo onnipotente. -</l>
     <l n="199">Poi, quando un tratto vide tempo ed agio,</l>
     <l n="200">il popol ragunò tutto al palagio;</l>
    </lg>
    <lg n="26">
     <l n="201">e ragunato, fece parlamento,</l>
     <l n="202">e disse: - Or che di voi fidar mi posso,</l>
     <l n="203">io vo' che voi intendiate a compimento</l>
     <l n="204">per che cagion di Parigi son mosso,</l>
     <l n="205">e perch'io vivo nel cuor mal contento</l>
     <l n="206">d'un peso che mi grava insino all'osso:</l>
     <l n="207">l'amostante di Persia ha imprigionato</l>
     <l n="208">il mio cugin ch'Orlando è nominato.</l>
    </lg>
    <lg n="27">
     <l n="209">Vorrei che mi facessi compagnia,</l>
     <l n="210">tanto ch'Orlando mio si riavessi. -</l>
     <l n="211">Poi che finita fu la diceria,</l>
     <l n="212">fu commesso a Balante che dicessi</l>
     <l n="213">e che per parte della baronia</l>
     <l n="214">ciò che chiedea Rinaldo gli offeressi.</l>
     <l n="215">Allor Balante ritto si levòe</l>
     <l n="216">e come savio a parlar cominciòe:</l>
    </lg>
    <lg n="28">
     <l n="217">- Rinaldo, poi che liberati ci hai</l>
     <l n="218">da Macon, da Vergante e dallo 'nferno,</l>
     <l n="219">non pensi tu che noi siàn tutti omai</l>
     <l n="220">sempre tuoi servi e schiavi in sempiterno?</l>
     <l n="221">Ciò che domandi, a tuo piacere arai</l>
     <l n="222">ed ora e sempre, vivendo in etterno:</l>
     <l n="223">faccisi tosto come vuoi la 'mpresa,</l>
     <l n="224">ché di tal caso a tutti assai ne pesa. -</l>
    </lg>
    <lg n="29">
     <l n="225">Rinaldo ringraziava tutti quanti.</l>
     <l n="226">E poi per tutti i paesi n'andava</l>
     <l n="227">subitamente messaggieri e fanti,</l>
     <l n="228">e molta gente tosto s'ordinava.</l>
     <l n="229">Vennono a corte a Rinaldo davanti:</l>
     <l n="230">in men d'un mese vi si raccozzava</l>
     <l n="231">novantamila cavalieri armati</l>
     <l n="232">e tutti in guerra ben disciplinati.</l>
    </lg>
    <lg n="30">
     <l n="233">E poi vi venne due giganti fieri</l>
     <l n="234">con diecimila armati in sull'arcione</l>
     <l n="235">in punto ben di ciò che fa mestieri,</l>
     <l n="236">che rinnegato avien tutti Macone;</l>
     <l n="237">e servivon Rinaldo volentieri</l>
     <l n="238">l'uno e l'altro gigante o torrione;</l>
     <l n="239">de' quali aveva l'un nome Corante,</l>
     <l n="240">e l'altro s'appellava Liorgante.</l>
    </lg>
    <lg n="31">
     <l n="241">Costui, che molto amò già il suo signore,</l>
     <l n="242">poi che vide Rinaldo che l'ha morto,</l>
     <l n="243">non poté far non si turbassi il core,</l>
     <l n="244">e disse con Balante: - E' morì a torto;</l>
     <l n="245">e perché io fui suo amico e servidore,</l>
     <l n="246">mal volentier questo oltraggio comporto</l>
     <l n="247">né posso far ch'i' non ne pigli sdegno.</l>
     <l n="248">Per la mia nuova fé, con voi non vegno. -</l>
    </lg>
    <lg n="32">
     <l n="249">Disse Rinaldo: - E' sarà forse il vero</l>
     <l n="250">che meco non verrai, come tu hai detto,</l>
     <l n="251">e morto resterai, gigante fero,</l>
     <l n="252">ché tu non credi in Cristo o in Macometto. -</l>
     <l n="253">Era il gigante superbo e leggiero,</l>
     <l n="254">e disse: - S'io ti piglio pel ciuffetto,</l>
     <l n="255">io ti farò sentir ch'io son gigante,</l>
     <l n="256">e forse vendicato fia Vergante. -</l>
    </lg>
    <lg n="33">
     <l n="257">La poca pazienzia s'accozzòe</l>
     <l n="258">di Rinaldo e 'l gigante appunto bene:</l>
     <l n="259">Rinaldo la sua spada fuor tiròe</l>
     <l n="260">ed una punta crivellando viene,</l>
     <l n="261">tanto che in mezzo il petto gliel cacciòe</l>
     <l n="262">e riuscì di drieto per le rene;</l>
     <l n="263">né poté Liorgante alzar la mazza,</l>
     <l n="264">ché come un pollo morto giù stramazza;</l>
    </lg>
    <lg n="34">
     <l n="265">e parve che cadessi una gran torre.</l>
     <l n="266">La gente corse a sì fatto romore</l>
     <l n="267">e domandava ognun che quivi corre:</l>
     <l n="268">- Che vuol dir questo? - e 'nteso poi il tinore,</l>
     <l n="269">dicevan tutti: - E' non vi si può apporre,</l>
     <l n="270">poi che Vergante amava, il traditore,</l>
     <l n="271">e dicea che fu a torto il dì ammazzato. -</l>
     <l n="272">Così Rinaldo assai fu commendato.</l>
    </lg>
    <lg n="35">
     <l n="273">Poi col consiglio del savio Balante</l>
     <l n="274">Rinaldo a Siragozza un messo manda</l>
     <l n="275">a Luciana famosa e prestante,</l>
     <l n="276">e quanto più potea si raccomanda</l>
     <l n="277">che venga presto con sue gente avante,</l>
     <l n="278">e di tal cosa romor non ispanda;</l>
     <l n="279">che si ricordi quel ch'ella ha promesso.</l>
     <l n="280">E in pochi giorni compariva il messo.</l>
    </lg>
    <lg n="36">
     <l n="281">E Luciana il vide volentieri,</l>
     <l n="282">e disse al padre quel che scrive il prenze.</l>
     <l n="283">Disse Marsilio: - Che' tuoi cavalieri</l>
     <l n="284">tu metta in punto e tutte tue potenze;</l>
     <l n="285">ch'io arò sempre in tutti i miei pensieri</l>
     <l n="286">Rinaldo nostro e sue magnificenze:</l>
     <l n="287">troppo mi piacquon l'opre sue leggiadre. -</l>
     <l n="288">E così in punto si misson le squadre.</l>
    </lg>
    <lg n="37">
     <l n="289">Diceva Luciana: - Io voglio ancora</l>
     <l n="290">che mi conceda che con essi vada;</l>
     <l n="291">e se per me il tuo sangue non si onora,</l>
     <l n="292">non mi lasciar mai più portare spada;</l>
     <l n="293">ma questa è quella volta che rinflora. -</l>
     <l n="294">Disse Marsilio: - Fa' come t'aggrada,</l>
     <l n="295">pur che e' si faccia piacere a Rinaldo,</l>
     <l n="296">ché di servirlo son più di te caldo. -</l>
    </lg>
    <lg n="38">
     <l n="297">Diceva la fanciulla a Balugante:</l>
     <l n="298">- O Balugante, io vo' che meco vegna</l>
     <l n="299">con questa gente ch'io meno in Levante,</l>
     <l n="300">acciò che sia quest'opera più degna. -</l>
     <l n="301">Egli rispose: - Pel mio Trevicante,</l>
     <l n="302">volentier ne verrò sotto tua insegna. -</l>
     <l n="303">Così furno ordinati prestamente</l>
     <l n="304">ventimila a caval di buona gente.</l>
    </lg>
    <lg n="39">
     <l n="305">Così la dama da Marsilione</l>
     <l n="306">si dipartì co' cavalieri armati;</l>
     <l n="307">e per insegna nel suo gonfalone</l>
     <l n="308">eron due cuori insieme incatenati;</l>
     <l n="309">e portò seco un ricco padiglione</l>
     <l n="310">del qual saranno assai maravigliati,</l>
     <l n="311">ché non si vide mai simile a quello,</l>
     <l n="312">tanto era lavorato ricco e bello.</l>
    </lg>
    <lg n="40">
     <l n="313">E 'n pochi giorni volava la fama</l>
     <l n="314">al prenze, come e' vien la damigella:</l>
     <l n="315">subitamente molti baron chiama</l>
     <l n="316">e fece i principal montare in sella,</l>
     <l n="317">e così incontro n'andarno alla dama,</l>
     <l n="318">Rinaldo, come appariva la stella,</l>
     <l n="319">dicea: "Rinato è Cristo veramente,</l>
     <l n="320">ché apparita è la stella in oriente".</l>
    </lg>
    <lg n="41">
     <l n="321">Giunse la donna, e 'n terra è dismontata:</l>
     <l n="322">della qual cosa Rinaldo si duole,</l>
     <l n="323">ché la sua gentilezza è superata;</l>
     <l n="324">dismonta presto, e con destre parole</l>
     <l n="325">si scusa, e parte la fanciulla guata</l>
     <l n="326">come sta fissa l'aquila nel sole;</l>
     <l n="327">e dè' pensar che la dama il saluta</l>
     <l n="328">e ch'e' rispose: - Tu sia ben venuta. -</l>
    </lg>
    <lg n="42">
     <l n="329">Rimontati a caval, tutti n'andorno</l>
     <l n="330">nella città con festa e con onore;</l>
     <l n="331">e poi ch'al gran palagio dismontorno,</l>
     <l n="332">disse la dama: - O mio caro signore,</l>
     <l n="333">io t'ho arrecato un padiglione adorno,</l>
     <l n="334">il qual sempre terrai per lo mio amore:</l>
     <l n="335">con le sue mani l'ha fatto Luciana,</l>
     <l n="336">contesto d'oro e seta soriana. -</l>
    </lg>
    <lg n="43">
     <l n="337">E fecelo spiegare in sua presenzia.</l>
     <l n="338">Quando Rinaldo il padiglion vedea,</l>
     <l n="339">maravigliossi di tanta eccellenzia,</l>
     <l n="340">e disse: - Certo, io non so qual iddea</l>
     <l n="341">avessi fatto tal magnificenzia,</l>
     <l n="342">se fussi Palla. - E grazia gli rendea,</l>
     <l n="343">dicendo: - Per tuo amor tal padiglione</l>
     <l n="344">sempre terrò, ché così vuol ragione. -</l>
    </lg>
    <lg n="44">
     <l n="345">Egli era in questo modo divisato:</l>
     <l n="346">in su la sala magna fu, disteso</l>
     <l n="347">in quattro parte, ov'era figurato</l>
     <l n="348">quattro alimenti; e 'l primo parea acceso,</l>
     <l n="349">ch'era per modo ad arte lavorato</l>
     <l n="350">che si sare' per vero fuoco inteso,</l>
     <l n="351">pien di faville e raggi fiammeggianti,</l>
     <l n="352">ch'ognuno abbaglia che gli sta davanti.</l>
    </lg>
    <lg n="45">
     <l n="353">Quivi eran certi carbonchi e rubini</l>
     <l n="354">che campeggiavan ben con quel colore,</l>
     <l n="355">certi balasci e granati sì fini</l>
     <l n="356">che in ogni parte rendeva splendore.</l>
     <l n="357">Quivi eran cherubini e serafini</l>
     <l n="358">come è nel foco dello etterno amore.</l>
     <l n="359">Quivi è la salamandra ancor nel foco,</l>
     <l n="360">che si godea contenta in festa e 'n gioco.</l>
    </lg>
    <lg n="46">
     <l n="361">Nella seconda parte è l'aire puro,</l>
     <l n="362">azurro tutto, e 'l ciel con ogni stella,</l>
     <l n="363">la luna e 'l sole e Venere e Mercuro,</l>
     <l n="364">e Giove appresso e Vulcan che martella;</l>
     <l n="365">Saturno e Marte in aspetto più duro,</l>
     <l n="366">dodici segni ed ogni cosa bella,</l>
     <l n="367">che tutto non è tempo a raccontare.</l>
     <l n="368">Poi gli uccèi sotto si vedean volare.</l>
    </lg>
    <lg n="47">
     <l n="369">L'aquila in alto con sue rote andava</l>
     <l n="370">guardando fiso il sol, com'ella è avvezza,</l>
     <l n="371">tanto che 'l sol le penne gli abbruciava,</l>
     <l n="372">e rovinava in mar giù dell'altezza;</l>
     <l n="373">quivi di nuove penne s'adornava</l>
     <l n="374">e riprendeva poi sua giovinezza.</l>
     <l n="375">E la nuova fenice, come suole,</l>
     <l n="376">portava il nido alla casa del sole;</l>
    </lg>
    <lg n="48">
     <l n="377">ed avea tolto incenso e mirra prima</l>
     <l n="378">e cassia e nardo e balsamo ed amomo,</l>
     <l n="379">ed arsa e poi rinata in su la cima.</l>
     <l n="380">Quivi è il falcon salvatico e quel domo,</l>
     <l n="381">e l'un par che' colombi molto opprima,</l>
     <l n="382">e l'altro fa con l'aghiron giù il tomo.</l>
     <l n="383">Quivi è l'astor col fagiano, e 'l terzuolo</l>
     <l n="384">che drieto alla pernice studia il volo.</l>
    </lg>
    <lg n="49">
     <l n="385">Quivi era lo sparvier, quivi la gazza</l>
     <l n="386">che par che si volessi inalberare,</l>
     <l n="387">e mentre che fuggìa, forte schiamazza;</l>
     <l n="388">quivi è l'allodoletta a volteggiare,</l>
     <l n="389">e drieto il suo nimico che l'ammazza;</l>
     <l n="390">e lo smeriglio si vede squillare</l>
     <l n="391">di cielo in terra, e la rondine ha innanzi,</l>
     <l n="392">e par che l'uno all'altro poco avanzi.</l>
    </lg>
    <lg n="50">
     <l n="393">Quivi si vede i gru volare a schiera,</l>
     <l n="394">e quel che va dinanzi par che gridi;</l>
     <l n="395">e l'oche han fatto alla fila bandiera,</l>
     <l n="396">e come questi par che l'una guidi.</l>
     <l n="397">Quivi è la tortoletta a primavera,</l>
     <l n="398">e par che 'n verdi rami non s'annidi,</l>
     <l n="399">più non s'allegri e più non s'accompagni,</l>
     <l n="400">e sol nell'acqua torbida si bagni.</l>
    </lg>
    <lg n="51">
     <l n="401">Quivi si cava il pellican del petto</l>
     <l n="402">il sangue, e rende la vita a' suoi figli;</l>
     <l n="403">èvvi l'ostardo e la starna, in sospetto</l>
     <l n="404">ch'ogni uccel che la vede non la pigli;</l>
     <l n="405">e 'l nibbio si vagheggia a suo diletto,</l>
     <l n="406">a ogni mosca chiudendo gli artigli;</l>
     <l n="407">e gira l'avoltoio e l'abuzzago,</l>
     <l n="408">e 'l gheppio molto del vento par vago.</l>
    </lg>
    <lg n="52">
     <l n="409">Ed anco il milion si va aggirando,</l>
     <l n="410">e la ghiandaia va faccendo festa,</l>
     <l n="411">e la gazza marina vien gridando</l>
     <l n="412">e scende in basso con molta tempesta;</l>
     <l n="413">e la cutretta la coda menando</l>
     <l n="414">si vede, e rizza la pupa la cresta;</l>
     <l n="415">quivi si pasce di sogni il moscardo</l>
     <l n="416">perché e' non è come il fratel gagliardo.</l>
    </lg>
    <lg n="53">
     <l n="417">Il picchio v'era, e va volando a scosse;</l>
     <l n="418">che 'l comperò tre lire, è poco, un besso,</l>
     <l n="419">perché e' pensò ch'un pappagallo fosse:</l>
     <l n="420">mandollo a Corsignan, poi non fu desso,</l>
     <l n="421">tanto che Siena ha ancor le gote rosse.</l>
     <l n="422">Quivi è il rigogoletto, e 'l fico appresso;</l>
     <l n="423">e 'l pappagallo, quel che è daddovero,</l>
     <l n="424">ed èvvi il verde e 'l rosso e 'l bianco e 'l nero.</l>
    </lg>
    <lg n="54">
     <l n="425">Gli stornelletti in frotta se ne vanno,</l>
     <l n="426">e tutti quanti in becco hanno l'uliva;</l>
     <l n="427">le mulacchie un tumulto in aria fanno;</l>
     <l n="428">la passer v'è, maliziosa e cattiva,</l>
     <l n="429">e par sol si diletti di far danno;</l>
     <l n="430">e 'l corbo, come già dell'arca usciva;</l>
     <l n="431">èvvi il fatappio ed èvvi la cornacchia</l>
     <l n="432">che garre drieto agli altri uccelli e gracchia.</l>
    </lg>
    <lg n="55">
     <l n="433">Quivi superbo si mostra il pagone</l>
     <l n="434">e grida come gli occhi in terra abbassa,</l>
     <l n="435">garzetto e l'anitrella e 'l grande ocione;</l>
     <l n="436">quivi la quaglia, che pareva lassa</l>
     <l n="437">volando d'una in altra regione;</l>
     <l n="438">quivi è l'oca marina che 'l mar passa;</l>
     <l n="439">l'anitra bianca e 'l maragon calarsi</l>
     <l n="440">parea, che in giù volassin per tuffarsi.</l>
    </lg>
    <lg n="56">
     <l n="441">L'acceggia, la cicogna e 'l pagolino,</l>
     <l n="442">la gallinella con variate piume,</l>
     <l n="443">l'uccel santamaria v'era e 'l piombino;</l>
     <l n="444">e 'l bianco cigno, che dorme in sul fiume,</l>
     <l n="445">parea che fussi alla morte vicino,</l>
     <l n="446">però cantassi, come è suo costume;</l>
     <l n="447">quivi col gozzo e col gran becco aguzzo</l>
     <l n="448">si vedea l'anitroccolo e lo struzzo;</l>
    </lg>
    <lg n="57">
     <l n="449">barattole, germani e farciglioni,</l>
     <l n="450">altri uccèi d'acqua, io non saprei dir tanti;</l>
     <l n="451">certi ugelletti che si dice alcioni,</l>
     <l n="452">che fanno al mar sentir lor nidi e canti;</l>
     <l n="453">altri uccellacci chiamati griccioni:</l>
     <l n="454">lungo sarebbe a contar tutti quanti,</l>
     <l n="455">che stati per fiumi e per paludi e laghi,</l>
     <l n="456">perché de' pesci e dell'acqua son vaghi;</l>
    </lg>
    <lg n="58">
     <l n="457">e 'l marin tordo e 'l bottaccio e 'l sassello,</l>
     <l n="458">la merla nera e la merla acquaiuola,</l>
     <l n="459">poi la tordela e 'l frusone e 'l fanello,</l>
     <l n="460">e 'l lusignuol, ch'ha sì dolce la gola;</l>
     <l n="461">e 'l zigolo e 'l bravieri e 'l montanello,</l>
     <l n="462">avelia e capitorza e sepaiuola,</l>
     <l n="463">pincione e niteragno e pettirosso,</l>
     <l n="464">e 'l raperugiol, che mai intender posso.</l>
    </lg>
    <lg n="59">
     <l n="465">Quivi era calandra e 'l calderino</l>
     <l n="466">e 'l monaco, che è tutto rosso e nero,</l>
     <l n="467">e 'l calenzuol dorato e il lucherino</l>
     <l n="468">e l'ortolano e 'l beccafico vero,</l>
     <l n="469">insino al re delle siepe piccino,</l>
     <l n="470">la cingallegra, il luì, il capinero,</l>
     <l n="471">e pispol, codirosso e codilungo,</l>
     <l n="472">ed un uccel che suol beccare il fungo.</l>
    </lg>
    <lg n="60">
     <l n="473">Rondoni e balestrucci eran per l'aria.</l>
     <l n="474">Poi in altra parte si vedea soletta</l>
     <l n="475">la passer penserosa e solitaria,</l>
     <l n="476">che sol con seco starsi si diletta,</l>
     <l n="477">a tutte l'altre nature contraria.</l>
     <l n="478">Èvvi il cuculio con sua malizietta,</l>
     <l n="479">che mette l'uova sue drento alla buca</l>
     <l n="480">della sua balia, che è detta curuca.</l>
    </lg>
    <lg n="61">
     <l n="481">E 'l pipistrello faceva stran volo;</l>
     <l n="482">e degli uccèi notturni sbandeggiati,</l>
     <l n="483">l'allocco, il barbagianni e l'assiuolo,</l>
     <l n="484">civetta e gufo e gli altri sventurati:</l>
     <l n="485">non ne mancava al padiglione un solo</l>
     <l n="486">di que' che fur nell'arca numerati.</l>
     <l n="487">Ultimamente v'è il cameleone,</l>
     <l n="488">bench'alcun dice vi fussi il grifone.</l>
    </lg>
    <lg n="62">
     <l n="489">Vedeasi in mezzo rilucente e bella</l>
     <l n="490">nella sua sedia Giunon coronata,</l>
     <l n="491">e Deiopeia e l'altre intorno a quella,</l>
     <l n="492">e molto dalle ninfe era onorata.</l>
     <l n="493">Eol parea che tentassi procella</l>
     <l n="494">e che picchiassi la porta serrata,</l>
     <l n="495">e Noto ed Aquilon già fuori usciéno,</l>
     <l n="496">ed Orion d'ogni tempesta pieno.</l>
    </lg>
    <lg n="63">
     <l n="497">Poi si vedeva Dedalo che 'l figlio</l>
     <l n="498">avea smarrito, e batteasi la fronte,</l>
     <l n="499">ché non credette al suo savio consiglio;</l>
     <l n="500">vedesi il curro abandonar Fetonte,</l>
     <l n="501">e 'l fero Scorpio mostrargli l'artiglio,</l>
     <l n="502">e come e' par che in basso giù dismonte,</l>
     <l n="503">e la terra apre per l'ardor la bocca,</l>
     <l n="504">e Giove il fulminava della ròcca.</l>
    </lg>
    <lg n="64">
     <l n="505">La terza parte è figurata al mare:</l>
     <l n="506">quivi si vede scoprir la balena</l>
     <l n="507">e far talvolta navili affondare,</l>
     <l n="508">e dolcemente cantar la serena</l>
     <l n="509">e' navicanti ha fatti addormentare;</l>
     <l n="510">il dalfin v'è, che mostrava la schiena,</l>
     <l n="511">e par ch'a' marinai con questo insegni</l>
     <l n="512">che si provegghin di salvar lor legni.</l>
    </lg>
    <lg n="65">
     <l n="513">Il marin vécchio fuor dell'acqua uscìa,</l>
     <l n="514">e 'l pesce rondin si vedea volare,</l>
     <l n="515">ma il pesce tordo così non facìa;</l>
     <l n="516">vedeasi il cancro l'ostrica ingannare,</l>
     <l n="517">e come il fuscelletto in bocca avia,</l>
     <l n="518">e poi che quella vedeva allargare,</l>
     <l n="519">e' lo metteva nel fesso del guscio,</l>
     <l n="520">e poi v'entrava a mangiarla per l'uscio.</l>
    </lg>
    <lg n="66">
     <l n="521">Raggiata e rombo, occhiata e pescecane,</l>
     <l n="522">la triglia, il ragno e 'l corvallo e 'l salmone,</l>
     <l n="523">lo scòrpin colle punte aspre e villane,</l>
     <l n="524">ligusta e soglia, orata e storione,</l>
     <l n="525">e 'l polpo colle membra così strane,</l>
     <l n="526">e 'l muggin colla trota e col carpione,</l>
     <l n="527">gambero e nicchio e calcinello e seppia</l>
     <l n="528">e sgombero e morena e scarza e cheppia.</l>
    </lg>
    <lg n="67">
     <l n="529">E tonni si vedien pigliare a schiere,</l>
     <l n="530">e cornioletti e lamprede e sardelle</l>
     <l n="531">ed altri pesci di tante maniere</l>
     <l n="532">che dir non puossi con cento favelle,</l>
     <l n="533">per fiumi e laghi e diverse peschiere,</l>
     <l n="534">però che son più i pesci che le stelle;</l>
     <l n="535">anguille e lucci e tinche e pesci persi</l>
     <l n="536">pensa che quivi potevon vedersi,</l>
    </lg>
    <lg n="68">
     <l n="537">e che vi fussi boncio e barbio e lasca.</l>
     <l n="538">Alefe finalmente v'era scorto,</l>
     <l n="539">e come sol dell'acqua quel si pasca,</l>
     <l n="540">e tratto fuor di quella parea morto.</l>
     <l n="541">Vedevasi la manna che giù casca</l>
     <l n="542">e 'l pesce per pigliarla stare accorto;</l>
     <l n="543">e come il pescator molto s'affanni</l>
     <l n="544">con rete ed esca e con mille altri inganni.</l>
    </lg>
    <lg n="69">
     <l n="545">Poi si vedea Nettunno col tridente</l>
     <l n="546">guardar con atti ammirativi e schifi</l>
     <l n="547">quando prima Argo nel suo regno sente,</l>
     <l n="548">che lo voleva a Colchi guidar Tifi;</l>
     <l n="549">Scilla abbaiar si sentia crudelmente,</l>
     <l n="550">e' mostri suoi digrignavano i grifi;</l>
     <l n="551">vedeasi Teti, e vedevasi Ulisse</l>
     <l n="552">come più là che' segni d'Ercol gisse.</l>
    </lg>
    <lg n="70">
     <l n="553">Cimoto e Triton placar la tempesta;</l>
     <l n="554">Glauco poi si vedeva ondeggiare;</l>
     <l n="555">Èssaco afflitto con molta molesta</l>
     <l n="556">cercando Esperia ancor sotto acqua andare;</l>
     <l n="557">talvolta Galatea fuor trar la testa</l>
     <l n="558">che fe' già Polifemo innamorare;</l>
     <l n="559">notavan per lo mar con ambo mane,</l>
     <l n="560">converse in ninfe, le nave troiane.</l>
    </lg>
    <lg n="71">
     <l n="561">Poi si vedeva nave in quantitate</l>
     <l n="562">gir sopra l'acqua, e molti legni strani:</l>
     <l n="563">balenier, grippi e galeazze armate</l>
     <l n="564">e brigantin, carovelle e marrani,</l>
     <l n="565">liuti, saettie, gonde spalmate;</l>
     <l n="566">e sopra fuste menarsi le mani;</l>
     <l n="567">battelli e paliscarmi e schifi e barche</l>
     <l n="568">d'uomini e merce e varie cose carche.</l>
    </lg>
    <lg n="72">
     <l n="569">L'ultima parte toccava alla terra:</l>
     <l n="570">quivi si vede tutte l'erbe e piante,</l>
     <l n="571">e come il globo si ristrigne e serra,</l>
     <l n="572">e le città famose tutte quante,</l>
     <l n="573">e gli animali, e come ciascuno erra</l>
     <l n="574">chi qua, chi là per Ponente e Levante,</l>
     <l n="575">per Mezzogiorno e chi per Tramontana,</l>
     <l n="576">ogni fera dimestica e silvana.</l>
    </lg>
    <lg n="73">
     <l n="577">Il liofante parea molto grande,</l>
     <l n="578">calloso e nero e dinanzi d'un pezzo,</l>
     <l n="579">e come quegli orecchi larghi spande</l>
     <l n="580">e stende il grifo lungo, ch'egli ha a vezzo</l>
     <l n="581">pigliar con esso tutte le vivande,</l>
     <l n="582">e nol potea toccar se non un ghezzo;</l>
     <l n="583">fuor della bocca gli uscivan due zanne</l>
     <l n="584">ch'eron d'avorio e lunghe ben sei spanne.</l>
    </lg>
    <lg n="74">
     <l n="585">Èvvi il leone, e 'l dippo gli va drieto;</l>
     <l n="586">èvvi il caval famoso sanza freno,</l>
     <l n="587">e l'asinello, e 'l bue sì mansueto,</l>
     <l n="588">e 'l mul che tutto par di vizi pieno.</l>
     <l n="589">Vedevasi il castor molto discreto,</l>
     <l n="590">che de' suoi danni eletto aveva il meno,</l>
     <l n="591">e strappasi le membra genitale,</l>
     <l n="592">veggendo il cacciator, per manco male.</l>
    </lg>
    <lg n="75">
     <l n="593">Il leopardo pareva sdegnato,</l>
     <l n="594">perché e' non prese in tre salti la preda;</l>
     <l n="595">e 'l liocorno è in grembo addormentato</l>
     <l n="596">d'una fanciulla, e par ch'egli conceda</l>
     <l n="597">esser da questa tocco e pettinato,</l>
     <l n="598">ma non si fidi all'acqua e non gli creda</l>
     <l n="599">se non vi mette il corno prima drento;</l>
     <l n="600">e se quel suda sta a vedere attento.</l>
    </lg>
    <lg n="76">
     <l n="601">Tutto bizzarro e pien di furia l'orso;</l>
     <l n="602">e 'l lupo fuor del bosco svergognato,</l>
     <l n="603">gridato dalla gente e da' can morso;</l>
     <l n="604">e 'l porco, che nel fango è imbrodolato;</l>
     <l n="605">quiv'era il cavriuol che molto ha corso</l>
     <l n="606">e poi s'è posto a ber tutto affannato;</l>
     <l n="607">e 'l cervio, che 'l pastor che canta aspetta,</l>
     <l n="608">insin che l'altro intanto lo saetta.</l>
    </lg>
    <lg n="77">
     <l n="609">E 'l bufol che ne va preso pel naso,</l>
     <l n="610">e la capretta e l'umil pecorella</l>
     <l n="611">ch'avea le poppe munte e 'l dosso raso;</l>
     <l n="612">la lepre paurosa e meschinella</l>
     <l n="613">par che si fugga, temendo ogni caso;</l>
     <l n="614">quivi era il dromedario e la camella,</l>
     <l n="615">che collo scrigno, mansueta e doma,</l>
     <l n="616">lasciava ginocchion porsi la soma.</l>
    </lg>
    <lg n="78">
     <l n="617">La volpe maliziosa era a vedere,</l>
     <l n="618">e 'l can pareva fedele e leale;</l>
     <l n="619">èvvi il coniglio, e scherza a suo piacere;</l>
     <l n="620">molto sentacchio pareva il cignale;</l>
     <l n="621">poi si vedeva la damma e 'l cerviere</l>
     <l n="622">che drieto al monte scorgea l'animale;</l>
     <l n="623">quivi era il tasso porco e 'l tasso cane</l>
     <l n="624">che si dormien per le lor buche o tane.</l>
    </lg>
    <lg n="79">
     <l n="625">E lo spinoso e l'istrice pennuto,</l>
     <l n="626">e sopra il bucolin del topo il gatto</l>
     <l n="627">con molta pazienza, come astuto,</l>
     <l n="628">tanto che netto riuscissi il tratto;</l>
     <l n="629">bevero, e 'l ghir sonnolente e perduto,</l>
     <l n="630">e puzzola e faina e lo scoiatto;</l>
     <l n="631">èvvi la lontra e va cercando il pesce,</l>
     <l n="632">ed or sott'acqua ed or sopra riesce;</l>
    </lg>
    <lg n="80">
     <l n="633">gattomammon, bertuccia e babbuino,</l>
     <l n="634">mufo, camoscio, moscado e zibetto,</l>
     <l n="635">la donnoletta e 'l pulito ermellino</l>
     <l n="636">che parea tutto bianco e puro e netto;</l>
     <l n="637">la martora si sta col zibellino;</l>
     <l n="638">eravi il vaio, e stavasi soletto,</l>
     <l n="639">e molto bello e candido il lattizio,</l>
     <l n="640">ed altre fiere poi, piene di vizio.</l>
    </lg>
    <lg n="81">
     <l n="641">La lonza maculata e la pantera,</l>
     <l n="642">e 'l draco, ch'avea morto il liofante,</l>
     <l n="643">e nel cadergli addosso quella fera</l>
     <l n="644">aveva ucciso lui, come ignorante,</l>
     <l n="645">ché del futuro accorto già non s'era;</l>
     <l n="646">èvvi il serpente, superbo, arrogante,</l>
     <l n="647">che fiammeggiava fuoco per la bocca</l>
     <l n="648">e col suo fiato attosca ciò che tocca.</l>
    </lg>
    <lg n="82">
     <l n="649">E 'l coccodrillo avea l'uom prima morto,</l>
     <l n="650">poi lo piangeva, pien d'inganni e froda;</l>
     <l n="651">e 'l tir, ch'avea lo 'ncantatore scorto,</l>
     <l n="652">acciò che le parole sue non oda,</l>
     <l n="653">aveva l'uno orecchio in terra porto</l>
     <l n="654">e l'altro s'ha turato colla coda.</l>
     <l n="655">Poi si vedea col fero sguardo e fischio</l>
     <l n="656">uccider chi il guardava il bavalischio;</l>
    </lg>
    <lg n="83">
     <l n="657">con sette capi l'idra e la cerastra,</l>
     <l n="658">la vipera scoppiar nel partorire;</l>
     <l n="659">la serpe si vedea prudente e mastra</l>
     <l n="660">tra sasso e sasso della scoglia uscire;</l>
     <l n="661">l'aspido sordo, freddo più che lastra,</l>
     <l n="662">che con la coda voleva ferire;</l>
     <l n="663">la biscia, la cicigna e poi il ramarro,</l>
     <l n="664">e molti altri serpenti ch'io non narro.</l>
    </lg>
    <lg n="84">
     <l n="665">Ienna vediesi della sepultura</l>
     <l n="666">cavare i morti rigida e feroce,</l>
     <l n="667">la qual si dice, chi v'ha posto cura,</l>
     <l n="668">ch'ella sa contraffar l'umana voce;</l>
     <l n="669">la cientro colla faccia orrida e scura,</l>
     <l n="670">e iacul, tanto nel corso veloce,</l>
     <l n="671">e la farea crudel che per Libia erra.</l>
     <l n="672">L'ultima cosa è la talpa sotterra.</l>
    </lg>
    <lg n="85">
     <l n="673">Poi si vedeva andar pel mondo errando</l>
     <l n="674">Ceres dolente, misera e meschina,</l>
     <l n="675">e in ogni parte venìa domandando</l>
     <l n="676">s'alcun veduto avessi Proserpìna,</l>
     <l n="677">dicendo: - Io l'ho perduta, e non so quando. -</l>
     <l n="678">E la fanciulla bella e peregrina</l>
     <l n="679">vedevasi di rose e violette</l>
     <l n="680">contesser vaghe e gentil grillandette;</l>
    </lg>
    <lg n="86">
     <l n="681">poi si vedea Pluton che la rapia.</l>
     <l n="682">E così stava il padiglione adorno;</l>
     <l n="683">e' carbonchi e le gemme ch'egli avia</l>
     <l n="684">facean d'oscura notte parer giorno,</l>
     <l n="685">tal che sì bel mai più vide Soria:</l>
     <l n="686">trecento passi o più girava intorno;</l>
     <l n="687">le corde aveva e gli altri fornimenti</l>
     <l n="688">di seta e d'oro, e più che 'l sol lucenti.</l>
    </lg>
    <lg n="87">
     <l n="689">Non si potea saziar di mirar fiso</l>
     <l n="690">Rinaldo il padiglion; poi disse: - Certo</l>
     <l n="691">questo fe' Luciana in paradiso,</l>
     <l n="692">non fu già Filomena in un deserto.</l>
     <l n="693">Né mai sarà il mio cor da lei diviso.</l>
     <l n="694">E so che per me stesso ciò non merto;</l>
     <l n="695">ma minor dono e di manco eccellenzia</l>
     <l n="696">non si convien già a tua magnificenzia.</l>
    </lg>
    <lg n="88">
     <l n="697">Questo sempre terrò per lo tuo amore;</l>
     <l n="698">questo terrò sopra ogni cosa degno;</l>
     <l n="699">questo terrò con singulare onore;</l>
     <l n="700">questo terrò di tue virtù per segno;</l>
     <l n="701">questo terrò ch'albergherà il mio core;</l>
     <l n="702">questo terrò perché del tuo sia il pegno;</l>
     <l n="703">questo terrò vivendo in sempiterno;</l>
     <l n="704">questo terrò poi in cielo o nello inferno. -</l>
    </lg>
    <lg n="89">
     <l n="705">Disse la dama: - Ascolta quel ch'io dico.</l>
     <l n="706">Io ti vorrei poter donare il sole,</l>
     <l n="707">e non sare' bastante a tanto amico:</l>
     <l n="708">il tuo cor generoso, come suole,</l>
     <l n="709">si mostra pur magnalmo al modo antico.</l>
     <l n="710">Ma intender, chi l'ha fatto, il ver si vuole:</l>
     <l n="711">s'io dissi Luciana, io presi errore:</l>
     <l n="712">con le sue proprie man l'ha fatto Amore. -</l>
    </lg>
    <lg n="90">
     <l n="713">Or qual sare' quel cor qui d'adamante,</l>
     <l n="714">di porfiro o diaspro o altra petra,</l>
     <l n="715">che non s'aprissi e mutassi sembiante?</l>
     <l n="716">E' traboccò giù l'arco e la faretra</l>
     <l n="717">e le saette d'Amor tutte quante.</l>
     <l n="718">Volea pur dir (ma la voce s'arretra)</l>
     <l n="719">Rinaldo qualche cosa alla donzella;</l>
     <l n="720">ma non poté, ché perdé la favella.</l>
    </lg>
    <lg n="91">
     <l n="721">Ben s'accorse colei, ch'era pur saggia,</l>
     <l n="722">che per soperchio amor non rispondessi,</l>
     <l n="723">e disse: "Sarei io tanto selvaggia</l>
     <l n="724">ch'a così degno amante non piacessi,</l>
     <l n="725">purché mai tempo e luogo e modo accaggia?</l>
     <l n="726">E qual sare' colei che nol facessi,</l>
     <l n="727">salvando sempre e l'onore e la fama?</l>
     <l n="728">E 'ngrato è quel che non ama chi l'ama".</l>
    </lg>
    <lg n="92">
     <l n="729">Rinaldo ringraziò pur finalmente</l>
     <l n="730">delle parole grate ch'avea dette</l>
     <l n="731">ultimamente la donna piacente,</l>
     <l n="732">bench'egli avessi al cor mille saette.</l>
     <l n="733">Fu commendato da tutta la gente</l>
     <l n="734">il padiglione, e 'n camera si mette.</l>
     <l n="735">E cominciossi a trattar molte cose</l>
     <l n="736">che fien nell'altro dir maravigliose.</l>
    </lg>
   </lg>
  </body>
 </text>
</TEI>