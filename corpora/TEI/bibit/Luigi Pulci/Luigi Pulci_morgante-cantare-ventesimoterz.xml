<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE VENTESIMOTERZO</title>
    <author>Luigi Pulci</author>
   </titleStmt>
   <extent>
    <measure unit="stanza">54</measure>
    <measure unit="line">432</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-ventesimoterz</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE VENTESIMOTERZO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE VENTESIMOTERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deus in adiutorium meum intende,</l>
     <l n="2">che sofferisti per noi dura croce</l>
     <l n="3">che la tua grazia e 'l tuo regno ci rende:</l>
     <l n="4">non mi lasciar perir presso alla foce,</l>
     <l n="5">poi che noi siamo al levar delle tende;</l>
     <l n="6">io te ne priego con sommessa voce,</l>
     <l n="7">che tutto loda il fin d'ogni opra nostra:</l>
     <l n="8">dunque il cammin fino in porto mi mostra.</l>
    </lg>
    <lg n="2">
     <l n="9">Rinaldo pel deserto se n'andava.</l>
     <l n="10">Aveva il sol coperto il marin suolo,</l>
     <l n="11">la luna il lume suo tutto mostrava,</l>
     <l n="12">cedevon gli squadranti all'oriuolo,</l>
     <l n="13">quando Rinaldo la notte trovava</l>
     <l n="14">dove si sta quel Fuligatto solo,</l>
     <l n="15">e picchiò l'uscio d'un suo stran palagio,</l>
     <l n="16">fin che rispose il traditor malvagio,</l>
    </lg>
    <lg n="3">
     <l n="17">e disse: - Chi se' tu? Che vai cercando? -</l>
     <l n="18">Disse Rinaldo: - A te mandato sono. -</l>
     <l n="19">Fuligatto gli aperse minacciando,</l>
     <l n="20">dicendo: - Se tu vai qui pel perdono,</l>
     <l n="21">io tel darò con la croce del brando. -</l>
     <l n="22">Dicea Rinaldo: - Dirti il vero è buono.</l>
     <l n="23">Sappi, ladron, che fuor di queste porte</l>
     <l n="24">non uscirò ch'io ti darò la morte:</l>
    </lg>
    <lg n="4">
     <l n="25">io vengo per provar mia forza teco. -</l>
     <l n="26">Rispose Fuligatto: - Tu n'andrai</l>
     <l n="27">s'io ti do qualche mazzata di cieco.</l>
     <l n="28">Ecco, per Dio!, la serpe ch'io sognai,</l>
     <l n="29">che mi parea s'avviluppassi meco,</l>
     <l n="30">e per paura di ciò mi destai;</l>
     <l n="31">non mi parea poterla sviluppare:</l>
     <l n="32">tu se' la serpe, che non vuoi sbucare. -</l>
    </lg>
    <lg n="5">
     <l n="33">Disse Rinaldo: - Pel contrario fia</l>
     <l n="34">che tu sarai la serpe, io lo spinoso,</l>
     <l n="35">che 'l misse un tratto per la sua follia</l>
     <l n="36">nella sua buca, chiedendo riposo;</l>
     <l n="37">poi lo voleva costei cacciar via</l>
     <l n="38">perché e' si voltolava, il doloroso;</l>
     <l n="39">onde e' rispose: "A non tenerti a bada</l>
     <l n="40">chi non ci può star, serpe, se ne vada". -</l>
    </lg>
    <lg n="6">
     <l n="41">Fuligatto era tutto maraviglia:</l>
     <l n="42">"Chi fia costui?" dicea, "che cosa è questa?".</l>
     <l n="43">Prese al caval di sùbito la briglia</l>
     <l n="44">e mena un colpo a Rinaldo alla testa.</l>
     <l n="45">Rinaldo un salto della sella piglia</l>
     <l n="46">quando e' sentiva toccarsi la cresta:</l>
     <l n="47">dèttegli un pugno e sbrucagli l'orecchio,</l>
     <l n="48">e fe' di sangue un lago di Fucecchio;</l>
    </lg>
    <lg n="7">
     <l n="49">e Fuligatto balza giù stordito.</l>
     <l n="50">Rinaldo nol toccò che s'è levato;</l>
     <l n="51">e come e' fu tutto in sé risentito,</l>
     <l n="52">diceva: - Io credo che tu sia incantato</l>
     <l n="53">qualche diàvol dell'abbisso uscito:</l>
     <l n="54">io son per questo pugno smemorato.</l>
     <l n="55">Per questa notte vo' che ci posiamo,</l>
     <l n="56">e domattina insieme combattiamo.</l>
    </lg>
    <lg n="8">
     <l n="57">Non dubitar di tradimento o inganno. -</l>
     <l n="58">Disse Rinaldo: - Non temer pur tu. -</l>
     <l n="59">Così la notte in cagnesco si stanno.</l>
     <l n="60">E come il giorno in oriente fu,</l>
     <l n="61">armati fuori a campo se ne vanno;</l>
     <l n="62">e disfidati, sanza parlar più</l>
     <l n="63">ognun del campo a suo senno si tolse,</l>
     <l n="64">e con la lancia al nimico si volse;</l>
    </lg>
    <lg n="9">
     <l n="65">e riscontrati, le lance volorno</l>
     <l n="66">in pezzi in aria; e 'l caval di Rinaldo</l>
     <l n="67">non resse, e' piè dinanzi sinistrorno,</l>
     <l n="68">quantunque in sella si tenessi saldo;</l>
     <l n="69">sì che d'accordo pedon s'affrontorno:</l>
     <l n="70">perché Rinaldo, per la stizza caldo,</l>
     <l n="71">diceva: - Scendi in su la terra piana,</l>
     <l n="72">o io t'ammazzerò sotto l'alfana. -</l>
    </lg>
    <lg n="10">
     <l n="73">Fuligatto smontò subitamente.</l>
     <l n="74">Quivi si dànno colpi di maestro.</l>
     <l n="75">Rinaldo per un colpo che si sente</l>
     <l n="76">s'inginocchiava dal lato sinestro;</l>
     <l n="77">poi si rizzò. Fuligatto pon mente:</l>
     <l n="78">parvegli tanto nel rizzarsi destro,</l>
     <l n="79">e ne' suoi colpi sì fiero e sì forte,</l>
     <l n="80">che cominciò a dubitar della morte.</l>
    </lg>
    <lg n="11">
     <l n="81">E quando egli ebbe un pezzo combattuto,</l>
     <l n="82">disse: - Baron, l'un di noi dèe morire:</l>
     <l n="83">dimmi il tuo nome, ch'almen conosciuto</l>
     <l n="84">t'abbi, s'io debbo alla fine perire. -</l>
     <l n="85">Disse Rinaldo: - Questo par dovuto.</l>
     <l n="86">Da Montalban Rinaldo mi fo dire. -</l>
     <l n="87">- Ah! - disse Fuligatto - se' tu desso</l>
     <l n="88">colui ch'a tutto il mondo è noto esplesso?</l>
    </lg>
    <lg n="12">
     <l n="89">Odo che se' di casa di Chiarmonte;</l>
     <l n="90">odo che hai tre buon fratei carnali;</l>
     <l n="91">odo che tu uccidesti Fieramonte;</l>
     <l n="92">odo se' il fior de' guerrier naturali;</l>
     <l n="93">odo se' nievo a Buovo d'Agrismonte;</l>
     <l n="94">odo in battaglia più che gli altri vali;</l>
     <l n="95">odo che hai Frusberta, il nobil brando;</l>
     <l n="96">odo che se' cugin del conte Orlando.</l>
    </lg>
    <lg n="13">
     <l n="97">Io son della tua fama innamorato. -</l>
     <l n="98">E disse tanto che Rinaldo va,</l>
     <l n="99">amico suo, fratello e congiurato,</l>
     <l n="100">drento al palagio, e grande onor gli fa.</l>
     <l n="101">Poi s'accordorno mutar luogo e fato;</l>
     <l n="102">e Fuligatto il suo palagio arso ha,</l>
     <l n="103">dicendo: - Mai più uom vo' che qui vegna</l>
     <l n="104">dove stata è la tua persona degna.</l>
    </lg>
    <lg n="14">
     <l n="105">Andianne ove ti piace alla ventura. -</l>
     <l n="106">In questo un gran serpente ch'era piatto</l>
     <l n="107">si scuopre, quando al cul sente l'arsura:</l>
     <l n="108">aggraticciossi al collo a Fuligatto,</l>
     <l n="109">tanto che tramortì per la paura.</l>
     <l n="110">Rinaldo con la spada tanto ha fatto</l>
     <l n="111">che finalmente gliel levò da dosso;</l>
     <l n="112">ma prima gli tagliò la carne e l'osso,</l>
    </lg>
    <lg n="15">
     <l n="113">ed anco poi con la coda pur guizza.</l>
     <l n="114">Fuligatto parea che fussi morto,</l>
     <l n="115">donde Rinaldo avea gran duolo e stizza</l>
     <l n="116">restar soletto; e dolevasi a torto,</l>
     <l n="117">ché Fuligatto alla fine si rizza.</l>
     <l n="118">E risentito e ripreso conforto</l>
     <l n="119">e ringraziando que' che in Cielo stanno,</l>
     <l n="120">pel gran deserto alla lor via ne vanno.</l>
    </lg>
    <lg n="16">
     <l n="121">E poi che molto furon cavalcati,</l>
     <l n="122">due lion morti in un luogo foresto</l>
     <l n="123">nel mezzo della strada hanno trovati.</l>
     <l n="124">Disse Rinaldo: - Che vorrà dir questo?</l>
     <l n="125">Questi lion chi ha così ammazzati? -</l>
     <l n="126">Ma Fuligatto se n'accorse presto,</l>
     <l n="127">e disse: - E' fia Spinardo sanza fallo,</l>
     <l n="128">che dicon ch'è mezzo uom, mezzo cavallo.</l>
    </lg>
    <lg n="17">
     <l n="129">Nel Monte Periglioso suole stare:</l>
     <l n="130">per certo noi dobbiamo esservi presso;</l>
     <l n="131">una fromba e tre dardi suol portare. -</l>
     <l n="132">Disse Rinaldo: - E' sarà stato desso.</l>
     <l n="133">Non si potre' questa bestia trovare? -</l>
     <l n="134">Rispose Fuligatto: - E' suole spesso</l>
     <l n="135">tra questi boschi andar cercando prede. -</l>
     <l n="136">E intanto una bandiera appresso vede</l>
    </lg>
    <lg n="18">
     <l n="137">con certi Macometti molto strana.</l>
     <l n="138">Cominciono a studiare allora il passo.</l>
     <l n="139">Questo Spinardo stava in una tana</l>
     <l n="140">nascoso, come l'orso o come il tasso;</l>
     <l n="141">sente venire il cavallo e l'alfana:</l>
     <l n="142">sùbito misse nella fromba un sasso</l>
     <l n="143">e prese i dardi, ed assaltò costoro,</l>
     <l n="144">e mugghia e soffia che pareva un toro.</l>
    </lg>
    <lg n="19">
     <l n="145">L'alfana per le mugghia è spaventata:</l>
     <l n="146">non la potea Fuligatto tenere;</l>
     <l n="147">poi disse, quando e' l'ha rassicurata:</l>
     <l n="148">- Io vo', Rinaldo, mi facci un piacere:</l>
     <l n="149">s'io uccidrò questa bestia sfrenata,</l>
     <l n="150">tu creda in Macometto, ché è dovere;</l>
     <l n="151">se tu l'uccidi, la tua fede vaglia;</l>
     <l n="152">ma che mi doni la prima battaglia. -</l>
    </lg>
    <lg n="20">
     <l n="153">Rinaldo rispondea ch'era contento.</l>
     <l n="154">Ma ogni cosa ha sentito Spinardo:</l>
     <l n="155">rise fra sé di tal ragionamento,</l>
     <l n="156">e dètte a Fuligatto con un dardo;</l>
     <l n="157">nel braccio tutto gliel ficcava drento.</l>
     <l n="158">Rinaldo s'arrecava a Bellosguardo,</l>
     <l n="159">e vide Fuligatto sbigottito</l>
     <l n="160">cader giù dell'alfana tramortito;</l>
    </lg>
    <lg n="21">
     <l n="161">gridò: - Pagan traditor, c'hai tu fatto?</l>
     <l n="162">Tu se' bestia per certo e traditore.</l>
     <l n="163">Ma per Dio! che, se morto è Fuligatto,</l>
     <l n="164">io ti trarrò colle mie mani il core. -</l>
     <l n="165">Non gli rispose Spinardo a quel tratto:</l>
     <l n="166">disserra un dardo con molto furore,</l>
     <l n="167">e tra le gambe passa di Rinaldo,</l>
     <l n="168">e fischia come serpe quando è in caldo.</l>
    </lg>
    <lg n="22">
     <l n="169">Rinaldo grida: - Io ne farò vendetta.</l>
     <l n="170">Se tu se' pazzo, io non son Salamone. -</l>
     <l n="171">Questo Spinardo il terzo dardo getta:</l>
     <l n="172">Rinaldo trasse d'uno stramazzone,</l>
     <l n="173">e poi che l'aste taglia, con gran fretta</l>
     <l n="174">si difilava a lui come il falcone</l>
     <l n="175">quando ha veduto i colombi o le starne,</l>
     <l n="176">ovver come il lion che vuol far carne.</l>
    </lg>
    <lg n="23">
     <l n="177">E fu tanto il furore e la tempesta</l>
     <l n="178">che 'l porfiro affettato arebbe allora,</l>
     <l n="179">e con la spada gli fésse la testa,</l>
     <l n="180">perché la furia e la rabbia lavora;</l>
     <l n="181">ed anco quivi Frusberta non resta:</l>
     <l n="182">féssegli il collo, e tutto il busto ancora</l>
     <l n="183">dove la bestia è congiunta con l'uomo;</l>
     <l n="184">e morto fece in su la terra un tomo;</l>
    </lg>
    <lg n="24">
     <l n="185">e nel cader, con ira molto acerba</l>
     <l n="186">gridò: - Macon, s'io non son vendicato,</l>
     <l n="187">Lucifero il suo luogo giù ti serba. -</l>
     <l n="188">Rinaldo a Fuligatto è ritornato,</l>
     <l n="189">e la ferita gli sanò con erba</l>
     <l n="190">come piacque a Colui che gli ha insegnato.</l>
     <l n="191">Ma Fuligatto, come e' fu guarito,</l>
     <l n="192">era a veder come un cieco smarrito;</l>
    </lg>
    <lg n="25">
     <l n="193">e come pazzo a Rinaldo n'andava,</l>
     <l n="194">e con la spada lo vuol ristorare</l>
     <l n="195">del beneficio, ed un colpo menava.</l>
     <l n="196">Rinaldo il colpo non istà aspettare,</l>
     <l n="197">perché e' conobbe colui vagillava,</l>
     <l n="198">e lascialo a suo modo disfogare.</l>
     <l n="199">Ma Fuligatto si ravvide presto</l>
     <l n="200">e chiese perdonanza assai di questo.</l>
    </lg>
    <lg n="26">
     <l n="201">Disse Rinaldo: - Chiedi pur merzede</l>
     <l n="202">a quel Signor che la grazia t'ha fatto. -</l>
     <l n="203">E cominciògli a predicar la Fede,</l>
     <l n="204">tanto che fu contento Fuligatto</l>
     <l n="205">e disse che in Gesù si fida e crede,</l>
     <l n="206">ed osservò, come e' promisse, il patto.</l>
     <l n="207">Rinaldo a una fonte lo battezza,</l>
     <l n="208">e quivi co' dottor si scandalezza:</l>
    </lg>
    <lg n="27">
     <l n="209">ed uno e tre, e Padre e Figlio e Verbo,</l>
     <l n="210">e lo Spirito santo poi incarnato</l>
     <l n="211">e preso, come noi, carne osso e nerbo,</l>
     <l n="212">e crucifisso, e poi nel Limbo entrato,</l>
     <l n="213">per liberarci dal peccato acerbo</l>
     <l n="214">del primo padre pel pome vietato;</l>
     <l n="215">e disse di Giosefe e di Maria,</l>
     <l n="216">e fece un lago di teologia.</l>
    </lg>
    <lg n="28">
     <l n="217">Poi rimontorno a cavallo ed a alfana.</l>
     <l n="218">Ora è qui stato alcun ch'ebbe credenzia</l>
     <l n="219">che Rinaldo il gittò nella fontana</l>
     <l n="220">disavveduto, per la gran potenzia,</l>
     <l n="221">ché non poté ritener ben la mana:</l>
     <l n="222">non so s'io me l'appruovo per sentenzia,</l>
     <l n="223">ché dicon che e' vi bevve più d'un sorso,</l>
     <l n="224">se non che e' fu da Rinaldo soccorso.</l>
    </lg>
    <lg n="29">
     <l n="225">Lasciàgli pure andare al lor camino.</l>
     <l n="226">Avevon già passata una montagna</l>
     <l n="227">di notte, e come apparve poi il mattino,</l>
     <l n="228">vidon molti pagan per la campagna.</l>
     <l n="229">Disse Rinaldo: - O giusto Iddio divino,</l>
     <l n="230">che gente è questa sì feroce e magna?</l>
     <l n="231">Or ti conosco, car mio Fuligatto:</l>
     <l n="232">non mi lasciar, fratello, a questo tratto. -</l>
    </lg>
    <lg n="30">
     <l n="233">Disse colui: - Non creder ch'io ti manchi:</l>
     <l n="234">morte da te mi può divider solo;</l>
     <l n="235">dove tu andrai sarotti sempre a' fianchi.</l>
     <l n="236">Andiàn pur presto assaltar questo stuolo,</l>
     <l n="237">ché io per me gli stimo men che i granchi. -</l>
     <l n="238">Ecco il signor che innanzi viene a volo:</l>
     <l n="239">fannosi incontro a questo capitano</l>
     <l n="240">e salutorno, e così fe' il pagano.</l>
    </lg>
    <lg n="31">
     <l n="241">Domandorno il pagan com'egli ha nome.</l>
     <l n="242">Rispose: - Io son d'Ulivante Pilagi:</l>
     <l n="243">a Saliscaglia vo a posar le some,</l>
     <l n="244">perché Rinaldo e' suoi fratei malvagi</l>
     <l n="245">offeso m'hanno non ti dico come,</l>
     <l n="246">datoci morte e tormenti e disagi,</l>
     <l n="247">ed or si vanno con le dame a spasso;</l>
     <l n="248">ma insin di qua si sentirà il fracasso.</l>
    </lg>
    <lg n="32">
     <l n="249">Cotesta alfana, per Macon! m'attaglia. -</l>
     <l n="250">Disse Rinaldo: - Ed a me il tuo cavallo. -</l>
     <l n="251">Disse il pagan: - Proviàgli alla battaglia. -</l>
     <l n="252">Disse Rinaldo: - Suona pur, ch'io ballo.</l>
     <l n="253">- Io vo' ch'ella mi porti a Saliscaglia.</l>
     <l n="254">- Tu farai, innanzi vi sia, più d'un callo.</l>
     <l n="255">- Io vi sarò, e farò mia vendetta. -</l>
     <l n="256">Disse Rinaldo: - Come n'hai tu fretta!</l>
    </lg>
    <lg n="33">
     <l n="257">- E' fu sempre un ribaldo, un traditore. -</l>
     <l n="258">Disse Rinaldo: - Io me ne maraviglio;</l>
     <l n="259">sentito ho ragionar del suo valore:</l>
     <l n="260">non gli saresti, Pilagi, famiglio.</l>
     <l n="261">- Dunque tu vuoi pigliarla per suo amore? -</l>
     <l n="262">Disse Rinaldo: - E per suo amor la piglio.</l>
     <l n="263">- Piglia del campo - rispose il pagano;</l>
     <l n="264">e volse un suo morel tutto balzano.</l>
    </lg>
    <lg n="34">
     <l n="265">Rinaldo non istette a pigliar lucciole:</l>
     <l n="266">voltò il cavallo in aria con un salto</l>
     <l n="267">per dare al saracino altro che succiole;</l>
     <l n="268">ma come e' giunse in sul bel dell'assalto,</l>
     <l n="269">o che 'l destriere inciampi o ch'egli sdrucciole,</l>
     <l n="270">si ritrovò con esso in su lo smalto;</l>
     <l n="271">e quando e' vide pur che non si rizza,</l>
     <l n="272">l'uccise con un pugno per istizza.</l>
    </lg>
    <lg n="35">
     <l n="273">Maladetto sia tu, - dicea - rozzone!</l>
     <l n="274">Maladetto sia l'orzo ch'io t'ho dato!</l>
     <l n="275">Maladetto sia il fren, caval poltrone!</l>
     <l n="276">Maladetto sia io che t'ho stregghiato!</l>
     <l n="277">Maladetto sia il tuo primo padrone!</l>
     <l n="278">Maladetto sia mai chi t'ha allattato!</l>
     <l n="279">Maladetto sia l'erba c'hai pasciuto!</l>
     <l n="280">Maladetto sia il dì ch'io t'ebbi avuto! -</l>
    </lg>
    <lg n="36">
     <l n="281">Intanto Fuligatto grida forte</l>
     <l n="282">e con la lancia in su la resta viene,</l>
     <l n="283">e disfidato avea Pilagi a morte,</l>
     <l n="284">e con gli spron sollecitava bene;</l>
     <l n="285">e come dato per fato era e sorte,</l>
     <l n="286">la lancia gli cacciava per le rene</l>
     <l n="287">e traboccato morto è in su la terra;</l>
     <l n="288">donde per questo appiccata è la guerra.</l>
    </lg>
    <lg n="37">
     <l n="289">Egli avea diecimila combattenti:</l>
     <l n="290">addosso a Fuligatto ognun si volse.</l>
     <l n="291">Rinaldo d'ira diruggina i denti,</l>
     <l n="292">e di Pilagi il balzan presto tolse,</l>
     <l n="293">e come l'orso irato tra gli armenti</l>
     <l n="294">il sacco in tutto di sua furia sciolse;</l>
     <l n="295">e mai non fu quanto quel dì gagliardo;</l>
     <l n="296">ma e' si dolea che non avea Baiardo.</l>
    </lg>
    <lg n="38">
     <l n="297">"Dove se' tu, Baiardo mio?" diceva;</l>
     <l n="298">e sempre tonda menava Frusberta:</l>
     <l n="299">a mosca cieca quel tratto faceva:</l>
     <l n="300">tristo a colui ch'aspettava l'offerta!</l>
     <l n="301">e braccia e capi balzar si vedeva:</l>
     <l n="302">tutta la terra pareva coperta</l>
     <l n="303">di gente smozzicata saracina,</l>
     <l n="304">da poter far mortito o gelatina.</l>
    </lg>
    <lg n="39">
     <l n="305">L'un sopra l'altro a traverso giù balza:</l>
     <l n="306">non si fe' mai di bestie tanto strazio,</l>
     <l n="307">tanto che 'l sangue alle cigne quivi alza,</l>
     <l n="308">e pur Rinaldo non pare ancor sazio.</l>
     <l n="309">Già per fuggire era piano ogni balza,</l>
     <l n="310">ma non avevon con lui tanto spazio;</l>
     <l n="311">e Fuligatto assai n'avea distrutti,</l>
     <l n="312">tanto che morti o fuggiti son tutti.</l>
    </lg>
    <lg n="40">
     <l n="313">E poi che fu la battaglia finita,</l>
     <l n="314">e Fuligatto una vesta vedia</l>
     <l n="315">ch'avea Pilagi, ed halla a sé vestita,</l>
     <l n="316">che in campo bianco un lion nero avia.</l>
     <l n="317">Rinaldo tanto gli parve pulita</l>
     <l n="318">ch'un'altra presto per sé ne volia.</l>
     <l n="319">E lascian questa gente morta e afflitta</l>
     <l n="320">e ritornorno alla lor via diritta.</l>
    </lg>
    <lg n="41">
     <l n="321">Tutto quel giorno cavalcato aviéno</l>
     <l n="322">per boschi, per burron, per mille chiane,</l>
     <l n="323">e non s'avevon messo nulla in seno:</l>
     <l n="324">saltato in aria arebbono a un pane,</l>
     <l n="325">ché vi vedean come l'arcobaleno</l>
     <l n="326">la fame. In questo e' senton due campane,</l>
     <l n="327">e scorson dalla lunga un romitoro,</l>
     <l n="328">che non facea mai festa sanza alloro,</l>
    </lg>
    <lg n="42">
     <l n="329">più tosto sanza pane o cacio o carne;</l>
     <l n="330">de' pesci avea, ch'egli sta sopra un fiume.</l>
     <l n="331">Al romitoro si studiano andarne,</l>
     <l n="332">ché per la fame non veggon già lume:</l>
     <l n="333">parranno loro i pesci più che starne;</l>
     <l n="334">la porta bussan, come era costume.</l>
     <l n="335">Venne un romito e disse: - Ave Maria. -</l>
     <l n="336">Disse Rinaldo: - Se del pan ci fia;</l>
    </lg>
    <lg n="43">
     <l n="337">se non, lodato sia quello agnol nero. -</l>
     <l n="338">Disse il romito: - Sète voi cristiani? -</l>
     <l n="339">Disse Rinaldo: - Questo abbi per vero.</l>
     <l n="340">Aresti tu da darci almen due pani,</l>
     <l n="341">per Dio, romito? Ch'abbiamo il sentiero</l>
     <l n="342">per questi boschi smarrito sì strani. -</l>
     <l n="343">Disse il romito: - Di voi assai m'incresce</l>
     <l n="344">ch'io non ci ho pan, ma e' ci sarà del pesce. -</l>
    </lg>
    <lg n="44">
     <l n="345">E poi toglieva una sua rete in collo,</l>
     <l n="346">e disse: - Intanto qui vi poserete,</l>
     <l n="347">e fate il fuoco mentre ch'io m'immollo:</l>
     <l n="348">so che de' pesci io n'empierò la rete,</l>
     <l n="349">tanto ch'ognun di voi sarà satollo;</l>
     <l n="350">e de' sermenti pe' cavalli arete. -</l>
     <l n="351">Così smontorno, e dèttono a' cavalli</l>
     <l n="352">certi sermenti dur più che coralli.</l>
    </lg>
    <lg n="45">
     <l n="353">Questo romito molti pesci prese,</l>
     <l n="354">ed empiene la zucca e 'l pellicino.</l>
     <l n="355">Rinaldo e Fuligatto il fuoco accese.</l>
     <l n="356">Torna il romito, e va per trar del vino;</l>
     <l n="357">un angel presto dal Ciel giù discese,</l>
     <l n="358">e disse: - Porterai sù al paladino,</l>
     <l n="359">quale è Rinaldo, questa mia vivanda,</l>
     <l n="360">e di' che il suo Gesù dal Ciel la manda. -</l>
    </lg>
    <lg n="46">
     <l n="361">Torna il romito, e presenta a costoro</l>
     <l n="362">questa vivanda piena di dolcezza,</l>
     <l n="363">e dice come Iddio la manda loro:</l>
     <l n="364">donde ciascun ripien fu d'allegrezza;</l>
     <l n="365">ben parea certo dello etterno coro:</l>
     <l n="366">vedi che Cristo i suoi fedeli apprezza!</l>
     <l n="367">Dicea il romito: - Statevi a vostro agio;</l>
     <l n="368">ma, a mio parer, vi sarà assai disagio. -</l>
    </lg>
    <lg n="47">
     <l n="369">La casa cosa parea bretta e brutta,</l>
     <l n="370">vinta dal vento, e la natta e la notte</l>
     <l n="371">stilla le stelle, ch'a tetto era tutta;</l>
     <l n="372">del pane appena ne dètte ta' dotte;</l>
     <l n="373">pere avea pure e qualche fratta frutta,</l>
     <l n="374">e svina, e svena di botto una botte;</l>
     <l n="375">poscia per pesci lasche prese all'esca;</l>
     <l n="376">ma il letto allotta alla frasca fu fresca.</l>
    </lg>
    <lg n="48">
     <l n="377">Lasciàgli come il bruco in su le frasche</l>
     <l n="378">Rinaldo e Fuligatto insino al giorno,</l>
     <l n="379">ch'a questo modo smaltiran le lasche</l>
     <l n="380">e il mosto e ciò che la sera mangiorno;</l>
     <l n="381">perch'altra fantasia par che mi nasche:</l>
     <l n="382">sento di lungi chiamarmi col corno,</l>
     <l n="383">e suona, quel che chiama, quanto puote,</l>
     <l n="384">ché qui comincian le dolenti note.</l>
    </lg>
    <lg n="49">
     <l n="385">O Ricciardetto, ove t'ho io lasciato?</l>
     <l n="386">Tu non sai, lasso, del futuro ancora.</l>
     <l n="387">Omè, ch'io veggo il mondo avviluppato!</l>
     <l n="388">Un serpente esce della terra fora</l>
     <l n="389">con sette bocche, e fuoco arà gittato,</l>
     <l n="390">e molta gente con esse divora:</l>
     <l n="391">farà tremar le mura di Parigi</l>
     <l n="392">e Montalban, che v'è sol Malagigi.</l>
    </lg>
    <lg n="50">
     <l n="393">Non creder vendicato il Veglio sia:</l>
     <l n="394">ben surgerà di lui qualche rampollo,</l>
     <l n="395">e tanta gente per lui morta fia</l>
     <l n="396">ch'ognun di sangue si vedrà satollo:</l>
     <l n="397">andrà sozzopra tutta Pagania.</l>
     <l n="398">Io sento già della rovina il crollo,</l>
     <l n="399">e fia sentito insin giù d'Acheronte,</l>
     <l n="400">perché spianar si vedrà più d'un monte.</l>
    </lg>
    <lg n="51">
     <l n="401">Parrà che in Giusaffà dica la tromba:</l>
     <l n="402">"Venite tutti all'etterno giudicio,</l>
     <l n="403">uscite del sepulcro e della tomba;</l>
     <l n="404">recate il bene scritto e 'l malificio".</l>
     <l n="405">Omè, già negli orecchi mi rimbomba!</l>
     <l n="406">Io veggo rovinare ogni edificio,</l>
     <l n="407">né pietra sopra pietra rimanere,</l>
     <l n="408">tanto che Giove potrebbe temere.</l>
    </lg>
    <lg n="52">
     <l n="409">Veggo i lioni uscir delle spilonche,</l>
     <l n="410">e tigri e l'altre fiere aspre arrabbiate,</l>
     <l n="411">e tante lance andar per l'aria tronche,</l>
     <l n="412">e pianger le fanciulle scapigliate;</l>
     <l n="413">uscir gli spirti delle infernal conche,</l>
     <l n="414">e degli abissi l'anime mal nate.</l>
     <l n="415">Tu ti darai ancor pace, omè, meschina</l>
     <l n="416">Gerusalem, se 'l tuo Sion rovina?</l>
    </lg>
    <lg n="53">
     <l n="417">Io veggo tutta in arme Bambillona</l>
     <l n="418">e gli stendardi già levati al vento:</l>
     <l n="419">non è contenta Antea della corona,</l>
     <l n="420">non è del padre suo lo sdegno spento:</l>
     <l n="421">già mosso è il campo, e la tuba risuona.</l>
     <l n="422">O Carlo, presto sarai in gran tormento.</l>
     <l n="423">O Iddio, la terra già triema e l'abisso:</l>
     <l n="424">credo Tu sia di nuovo crucifisso.</l>
    </lg>
    <lg n="54">
     <l n="425">Io veggo il sole oscurare e la luna,</l>
     <l n="426">e, come a Giosuè, fermarsi accenna.</l>
     <l n="427">Oh, quanta gente in Francia si raguna!</l>
     <l n="428">Correrà sangue il gran fiume di Senna.</l>
     <l n="429">Ben si sfoga a suo modo la Fortuna,</l>
     <l n="430">e fiacca in terra e in mar più d'una antenna.</l>
     <l n="431">Dirén quel che seguì nel nuovo canto</l>
     <l n="432">con la virtù del Santo, Santo, Santo.</l>
    </lg>
   </lg>
  </body>
 </text>
</TEI>