<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE OTTAVO</title>
    <author>Luigi Pulci</author>
   </titleStmt>
   <extent>
    <measure unit="stanza">95</measure>
    <measure unit="line">760</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-ottavo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE OTTAVO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE OTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Virgine santa, madre di Gesùe</l>
     <l n="2">madre di tutti i miseri mortali,</l>
     <l n="3">per cui salvata nostra prole fue,</l>
     <l n="4">perché tu ci ami tanto e tanto vali,</l>
     <l n="5">donami grazia e tanto di virtùe</l>
     <l n="6">ch'io mi ritorni a' baron nostri, i quali</l>
     <l n="7">nella città tornar volevan drento;</l>
     <l n="8">e Manfredon ne va poco contento;</l>
    </lg>
    <lg n="2">
     <l n="9">anzi chiamava morte a ogni passo,</l>
     <l n="10">dicendo: "Omè, quanto pensai felice</l>
     <l n="11">esser per te, Merediana, ahi lasso,</l>
     <l n="12">ch'io t'ho lasciata or misero e infelice!".</l>
     <l n="13">Arebbe fatto lacrimare un sasso</l>
     <l n="14">per le parole che talvolta dice;</l>
     <l n="15">e tuttavia la gente rassettava</l>
     <l n="16">e inverso il suo camin tristo n'andava.</l>
    </lg>
    <lg n="3">
     <l n="17">Or chi avessi il gran pianto veduto</l>
     <l n="18">che nel suo dipartir fa la sua gente,</l>
     <l n="19">certo ch'assai gliene saria incresciuto:</l>
     <l n="20">chi morto il padre lascia e chi il parente,</l>
     <l n="21">e così morto l'ha ricognosciuto,</l>
     <l n="22">onde e' piangea di lui miseramente;</l>
     <l n="23">chi il suo fratello e chi l'amico abbraccia,</l>
     <l n="24">chi si percuote il petto e chi la faccia.</l>
    </lg>
    <lg n="4">
     <l n="25">Eravi alcun che cavava l'elmetto</l>
     <l n="26">al suo figliuolo, al suo cognato o padre,</l>
     <l n="27">poi lo baciava con pietoso affetto,</l>
     <l n="28">e dicea: - Lasso, fra le nostre squadre</l>
     <l n="29">non tornerai in Soria più, poveretto.</l>
     <l n="30">Che diren noi alla tua afflitta madre,</l>
     <l n="31">o chi sarà più quel che la conforti?</l>
     <l n="32">Tu ti riman cogli altri al campo morti. -</l>
    </lg>
    <lg n="5">
     <l n="33">Altri dicea pel camin cavalcando:</l>
     <l n="34">- Non si dovea tanta gente pagana</l>
     <l n="35">menar però così qua tapinando:</l>
     <l n="36">certo non era la dama sovrana</l>
     <l n="37">di tanto prezzo quanto or vien costando.</l>
     <l n="38">Ora hai tu, Manfredonio, Merediana?</l>
     <l n="39">Or se ne va la tua gente sbandita,</l>
     <l n="40">e mancò poco a lasciar qua la vita.</l>
    </lg>
    <lg n="6">
     <l n="41">Teco menasti tutta Pagania</l>
     <l n="42">come tu andassi per Elena a Troia:</l>
     <l n="43">or hai tu sazia la tua voglia ria?</l>
     <l n="44">E se' cagion che tanta gente muoia. -</l>
     <l n="45">E così Manfredon ne va in Soria</l>
     <l n="46">afflitto, sconsolato, in pianto e in noia:</l>
     <l n="47">così chi segue ogni sfrenata voglia</l>
     <l n="48">lasciando la ragion, sente alfin doglia.</l>
    </lg>
    <lg n="7">
     <l n="49">Orlando con Rinaldo ed Ulivieri</l>
     <l n="50">si ritornorno e Dodone e Morgante</l>
     <l n="51">con Caradoro e tutti i cavalieri</l>
     <l n="52">colle bandiere al vento triunfante.</l>
     <l n="53">Gran festa è fatta a' cristian battaglieri</l>
     <l n="54">da tutto quanto il popolo affricante;</l>
     <l n="55">suonansi corni e trombette e tamburi,</l>
     <l n="56">fannosi fuochi e balli sopra i muri.</l>
    </lg>
    <lg n="8">
     <l n="57">Essendo molti giorni riposati,</l>
     <l n="58">la damigella un dì chiama il marchese;</l>
     <l n="59">in una cameretta sono andati;</l>
     <l n="60">e poi che tutta nel viso s'accese,</l>
     <l n="61">i suoi sospir tutti ha manifestati:</l>
     <l n="62">priega ch'a lei sia cavalier cortese</l>
     <l n="63">e che 'l suo amor negar non debbi a quella</l>
     <l n="64">che nel suo cor sentia mille quadrella.</l>
    </lg>
    <lg n="9">
     <l n="65">Ulivier dice: - Io nol farò per certo,</l>
     <l n="66">perché se' saracina, io son cristiano:</l>
     <l n="67">dal nostro Iddio so ch'io sarei diserto;</l>
     <l n="68">prima m'uccidi qui colla tua mano. -</l>
     <l n="69">Ella rispose: - S' tu mi mostri aperto</l>
     <l n="70">che 'l nostro Macometto iddio sia vano,</l>
     <l n="71">io mi battezerò per lo tuo amore</l>
     <l n="72">perché tu sia poi sempre il mio signore. -</l>
    </lg>
    <lg n="10">
     <l n="73">Ulivier disse della Trinitate</l>
     <l n="74">come era una sustanzia e tre persone,</l>
     <l n="75">di lor potenzia e di lor deitate;</l>
     <l n="76">e poi gli fece una comparazione:</l>
     <l n="77">- Se d'essere uno e tre pur dubitate,</l>
     <l n="78">si mostra per essemplo e per ragione</l>
     <l n="79">ch'una candela accesa mille accende,</l>
     <l n="80">e il lume suo pure all'usato rende. -</l>
    </lg>
    <lg n="11">
     <l n="81">De' miracoli disse fatti al mondo</l>
     <l n="82">e come Lazar già resuscitassi,</l>
     <l n="83">come E' fu crucifisso, e nel profondo</l>
     <l n="84">del limbo a trar molte anime n'andassi.</l>
     <l n="85">Disse la dama: - Più non ti rispondo. -</l>
     <l n="86">E fu contenta che la battezassi.</l>
     <l n="87">E dopo a questo vennono alla cresima,</l>
     <l n="88">tanto che infine e' ruppon la quaresima.</l>
    </lg>
    <lg n="12">
     <l n="89">Più e più volte questa danza mena</l>
     <l n="90">Ulivier nostro pur celatamente:</l>
     <l n="91">non si ricorda più di Forisena,</l>
     <l n="92">che la soleva aver sempre alla mente;</l>
     <l n="93">e la fanciulla leggiadra e serena</l>
     <l n="94">ingravidata è di lui finalmente;</l>
     <l n="95">e nacquene un figliuol, dice la storia,</l>
     <l n="96">che dètte a Carlo Man poi gran vittoria.</l>
    </lg>
    <lg n="13">
     <l n="97">Uscendo un dì d'una zambra la dama,</l>
     <l n="98">Rinaldo s'accorgea di questo fatto,</l>
     <l n="99">ed Ulivier segretamente chiama:</l>
     <l n="100">- Che fai tu? - disse - Tu mi pari un matto. -</l>
     <l n="101">Ulivier gli contò tutta la trama</l>
     <l n="102">com ella è battezata e con che patto.</l>
     <l n="103">Rinaldo disse: - Se cristiana è certa,</l>
     <l n="104">fa' che la cosa almen vadi coperta. -</l>
    </lg>
    <lg n="14">
     <l n="105">Or lasciamo Ulivier fornir la danza</l>
     <l n="106">e riposarsi alquanto, e gli altri ancora,</l>
     <l n="107">e ritorniamo al signor di Maganza</l>
     <l n="108">Gan da Pontier, che non si posa un'ora.</l>
     <l n="109">Avuto avea del suo messo certanza</l>
     <l n="110">come impiccato fu sanza dimora</l>
     <l n="111">da Caradoro, onde e' n'ha gran tormento,</l>
     <l n="112">e pensa pur qualche altro tradimento.</l>
    </lg>
    <lg n="15">
     <l n="113">E perché egli era maestro perfetto,</l>
     <l n="114">si ricordò d'un gran re saracino,</l>
     <l n="115">lo quale Erminion per nome è detto,</l>
     <l n="116">nimico di Rinaldo paladino,</l>
     <l n="117">perché Rinaldo gli fe' già dispetto</l>
     <l n="118">quando dètte la morte al re Mambrino,</l>
     <l n="119">perch'egli avea per moglie la sorella,</l>
     <l n="120">detta dama Clemenzia, savia e bella.</l>
    </lg>
    <lg n="16">
     <l n="121">Avea più tempo questa donna eletta,</l>
     <l n="122">come fanno le moglie col marito,</l>
     <l n="123">pregato che far debba la vendetta;</l>
     <l n="124">Erminion non l'avea consentito,</l>
     <l n="125">come colui che luogo e tempo aspetta,</l>
     <l n="126">sì come savio, a pigliar tal partito.</l>
     <l n="127">Gan da Pontieri avea per alfabeto</l>
     <l n="128">ogni trattato palese e secreto;</l>
    </lg>
    <lg n="17">
     <l n="129">e dove e' possa seminar discordia,</l>
     <l n="130">nol ritenea pietà né conscienzia,</l>
     <l n="131">ché lo facea sanza misericordia:</l>
     <l n="132">gli ricordò l'oltraggio e violenzia</l>
     <l n="133">sapea il pensier della dama Clemenzia,</l>
     <l n="134">e scrisse un brieve, e dopo lunga essordia</l>
     <l n="135">del buon Rinaldo, e che non debba starsi,</l>
     <l n="136">però ch'egli era il tempo a vendicarsi:</l>
    </lg>
    <lg n="18">
     <l n="137">"A te, Erminion di gran potere,</l>
     <l n="138">il conte Gan mille salute manda</l>
     <l n="139">sempre parato a ogni tuo piacere,</l>
     <l n="140">ed umilmente a te si raccomanda.</l>
     <l n="141">Credo tu debbi ogni cosa sapere</l>
     <l n="142">dove Rinaldo si truovi e in qual banda,</l>
     <l n="143">e com'egli è sbandeggiato di corte;</l>
     <l n="144">e dètte al re Mambrin pur già la morte.</l>
    </lg>
    <lg n="19">
     <l n="145">Pel mondo va come un ladron di strada;</l>
     <l n="146">Orlando è seco e Dodon per ventura,</l>
     <l n="147">ed Ulivier con lui credo ancor vada:</l>
     <l n="148">non ti bisogna aver di lor paura.</l>
     <l n="149">Lascia il tuo regno ed ogni tua contrada,</l>
     <l n="150">a Montalban te ne vieni alle mura:</l>
     <l n="151">Alardo e Ricciardetto v'è a guardarlo,</l>
     <l n="152">e non potre' più in odio avergli Carlo.</l>
    </lg>
    <lg n="20">
     <l n="153">Se tu vien presto col tuo assembramento,</l>
     <l n="154">in poco tempo so che 'l piglierai:</l>
     <l n="155">gente non v'è ne vettovaglia drento;</l>
     <l n="156">e in questo modo ti vendicherai;</l>
     <l n="157">però che fe' pur troppo tradimento</l>
     <l n="158">ucciderlo nel modo che tu sai.</l>
     <l n="159">Io te lo scrivo per antico amore;</l>
     <l n="160">e so che vuole il nostro imperadore.</l>
    </lg>
    <lg n="21">
     <l n="161">E' si vorrebbe dinanzi levare</l>
     <l n="162">tutti que' della casa di Chiarmonte,</l>
     <l n="163">ma con suo onor non l'ha potuto fare;</l>
     <l n="164">ora ha sbandito Rinaldo col conte</l>
     <l n="165">per fargli sol, se può, mal capitare;</l>
     <l n="166">e se tu vien colle tue gente a fronte,</l>
     <l n="167">Carlo sarà giustificato in tutto</l>
     <l n="168">che per tua man sia Montalban distrutto".</l>
    </lg>
    <lg n="22">
     <l n="169">La lettera suggella e manda il messo</l>
     <l n="170">che non debba posar notte né giorno;</l>
     <l n="171">e se farà il suo debito, ha promesso</l>
     <l n="172">cento talenti Gan nel suo ritorno.</l>
     <l n="173">Il messaggier vuol far quel ch'è interesso:</l>
     <l n="174">sùbito tolse la taschetta e 'l corno,</l>
     <l n="175">e dopo lungo e spiacevol camino</l>
     <l n="176">si rappresenta al gran re saracino.</l>
    </lg>
    <lg n="23">
     <l n="177">Erminione a questo pose orecchio</l>
     <l n="178">e tutte le ragion gli son capace,</l>
     <l n="179">benché cognosca Gan traditor vecchio;</l>
     <l n="180">dama Clemenzia questo assai gli piace.</l>
     <l n="181">E finalmente feciono apparecchio</l>
     <l n="182">di gente franca saracina audace:</l>
     <l n="183">ben centomila sotto un gonfalone</l>
     <l n="184">in poco tempo accozza Erminione.</l>
    </lg>
    <lg n="24">
     <l n="185">E poi che tutti furono assembrati,</l>
     <l n="186">con trentamila giunse un amirante,</l>
     <l n="187">e d'archi soriani erano armati,</l>
     <l n="188">e per nome si chiama Lionfante;</l>
     <l n="189">avea per arme due lion dorati</l>
     <l n="190">nel campo azurro, e ciascun par rampante;</l>
     <l n="191">era venuto sanza aver richiesta</l>
     <l n="192">e molto Erminion ne fece festa,</l>
    </lg>
    <lg n="25">
     <l n="193">ed arrecossi in buono augurio e segno</l>
     <l n="194">la sua venuta e quella gente franca.</l>
     <l n="195">L'arme d'Erminion famoso e degno</l>
     <l n="196">nel campo rosso era un'aquila bianca,</l>
     <l n="197">salvo ch'aveva un altro contrassegno,</l>
     <l n="198">una rosetta sopra l'alia manca.</l>
     <l n="199">E Fieramonte, suo fratello adorno,</l>
     <l n="200">appella Erminione, e Salincorno;</l>
    </lg>
    <lg n="26">
     <l n="201">e disse a Salincorno: - Tu verrai</l>
     <l n="202">in Francia bella; e tu, mio Fieramonte,</l>
     <l n="203">la mia corona in testa serberai,</l>
     <l n="204">tanto mi fido alle virtù tue pronte,</l>
     <l n="205">né mai del regno ti dipartirai</l>
     <l n="206">fin che passare in qua mi vedrai il monte:</l>
     <l n="207">a te confido tutto il mio reame,</l>
     <l n="208">e la giustizia fa' che osservi ed ame. -</l>
    </lg>
    <lg n="27">
     <l n="209">Dama Clemenzia d'allegrezza ha pieno</l>
     <l n="210">il core, e fece al messaggier di Gano</l>
     <l n="211">nel suo partir donare un palafreno;</l>
     <l n="212">cento bisanti poi gli pose in mano,</l>
     <l n="213">e d'un bel drappo splendido e sereno</l>
     <l n="214">gli dètte un ricco e gentil caffettano,</l>
     <l n="215">e disse: - Questo per mio amor ne porta.</l>
     <l n="216">Saluta Gan mille volte e conforta. -</l>
    </lg>
    <lg n="28">
     <l n="217">Erminion gli fe' donare ancora</l>
     <l n="218">molte cose leggiadre alla moresca;</l>
     <l n="219">e 'l messaggier partì sanza dimora</l>
     <l n="220">colla risposta, e non par che gl'incresca.</l>
     <l n="221">La qual risposta Ganellon rincora</l>
     <l n="222">come il nocciolo arà tosto la pèsca,</l>
     <l n="223">e come centotrentamila avea</l>
     <l n="224">di cavalieri, e come e' si movea.</l>
    </lg>
    <lg n="29">
     <l n="225">In pochi dì ritornò il messaggieri</l>
     <l n="226">ed al suo Ganellon si rappresenta;</l>
     <l n="227">Gan la risposta lesse volentieri</l>
     <l n="228">quando sentì di centomila e trenta.</l>
     <l n="229">Disse il messaggio: - O signor da Pontieri,</l>
     <l n="230">di quel che m'hai promesso or mi contenta.</l>
     <l n="231">Erminion non vuol di lui mi lagni. -</l>
     <l n="232">E mostrò i don c'ha ricevuti magni.</l>
    </lg>
    <lg n="30">
     <l n="233">Gan gli donò quel che promesso avea,</l>
     <l n="234">e tutto pien d'allegrezza era quello;</l>
     <l n="235">a Montalbano a Guicciardo scrivea</l>
     <l n="236">che ne veniva Orlando e 'l suo fratello,</l>
     <l n="237">e presto sarà in Francia; e ciò facea</l>
     <l n="238">per certa astuzia, il maladetto e fello,</l>
     <l n="239">perché e' tenessin la terra e le mura</l>
     <l n="240">più sprovvedute e stien sanza paura.</l>
    </lg>
    <lg n="31">
     <l n="241">Intanto Erminion si mette in punto:</l>
     <l n="242">apparecchiò navil gran quantitate;</l>
     <l n="243">e come e' vide il vento per lui giunto,</l>
     <l n="244">sùbito furon le vele gonfiate,</l>
     <l n="245">e giorno e notte non si posa punto.</l>
     <l n="246">Le navi a salvamento son giostrate,</l>
     <l n="247">e in pochi dì questa brigata magna</l>
     <l n="248">si ritrovava ne' porti di Spagna.</l>
    </lg>
    <lg n="32">
     <l n="249">Fu la novella sùbito a Marsilio</l>
     <l n="250">come in Ispagna è venuta gran gente;</l>
     <l n="251">maravigliossi di questo navilio</l>
     <l n="252">e cominciava a temer fortemente;</l>
     <l n="253">ebbe consiglio e tutto il suo concilio,</l>
     <l n="254">e manda imbasceria subitamente</l>
     <l n="255">che lo debba avvisare Erminione</l>
     <l n="256">della venuta sua che sia cagione.</l>
    </lg>
    <lg n="33">
     <l n="257">Erminion rispose come saggio</l>
     <l n="258">che inverso Francia con sua gente andava</l>
     <l n="259">per vendicarsi d'un antico oltraggio,</l>
     <l n="260">e come il passo sol gli domandava,</l>
     <l n="261">ch'a' suoi paesi non faria dannaggio.</l>
     <l n="262">Marsilio della impresa il confortava.</l>
     <l n="263">E presto fu avvisato Carlo Mano</l>
     <l n="264">come e' passava gran popol pagano.</l>
    </lg>
    <lg n="34">
     <l n="265">Carlo, sentendo sì fatta novella,</l>
     <l n="266">non ebbe alla sua vita un tal dolore;</l>
     <l n="267">Turpino e Namo e Salamone appella</l>
     <l n="268">e raccontava del fatto il tinore,</l>
     <l n="269">dicendo: - Orlando non sarà qui in sella,</l>
     <l n="270">non c'è Rinaldo, onde e' mi triema il core,</l>
     <l n="271">né Ulivier, il nostro paladino.</l>
     <l n="272">Che faren noi, o Namo, o mio Turpino?</l>
    </lg>
    <lg n="35">
     <l n="273">Or si cognosce il mio nipote caro,</l>
     <l n="274">or si conosce Rinaldo e 'l marchese! -</l>
     <l n="275">Turpino e gli altri insieme s'accordaro</l>
     <l n="276">che si dovessi stare alle difese,</l>
     <l n="277">e in questo modo Carlo confortaro.</l>
     <l n="278">Namo per tutti le parole prese,</l>
     <l n="279">dicendo: - Le città difenderemo,</l>
     <l n="280">e intanto aiuto al papa chiederemo. -</l>
    </lg>
    <lg n="36">
     <l n="281">Per tutta Francia fecion provedere</l>
     <l n="282">le città, le fortezze e le castelle,</l>
     <l n="283">ed ordinorno mandar messaggiere</l>
     <l n="284">al papa a dir le cattive novelle.</l>
     <l n="285">Intanto Erminion con sue bandiere</l>
     <l n="286">presso a Parigi son sopra le selle,</l>
     <l n="287">e fan tremare e 'l monte e la pianura,</l>
     <l n="288">e tutto il regno sta con gran paura;</l>
    </lg>
    <lg n="37">
     <l n="289">e pel paese trascorrendo vanno,</l>
     <l n="290">rubando, ardendo e pigliando prigioni,</l>
     <l n="291">e mettono ogni cosa a saccomanno:</l>
     <l n="292">dove e' s'abbatton questi mascalzoni</l>
     <l n="293">in ogni parte facevon gran danno.</l>
     <l n="294">Erminion fra tutti i suoi baroni</l>
     <l n="295">elesse Lionfante, che ponessi</l>
     <l n="296">a Montalbano il campo e intorno stessi.</l>
    </lg>
    <lg n="38">
     <l n="297">E lui si stette con sue gente al piano</l>
     <l n="298">appresso a poche leghe di Parigi;</l>
     <l n="299">e manda imbasciadore a Carlo Mano</l>
     <l n="300">a dir che gli movea questi litigi</l>
     <l n="301">per vendicar Mambrin, degno pagano,</l>
     <l n="302">e Montalban disfare e San Dionigi;</l>
     <l n="303">e Mattafolle fu suo imbasciadore,</l>
     <l n="304">un re pagan che non gli triema il core.</l>
    </lg>
    <lg n="39">
     <l n="305">Giugnendo a Carlo Man quel Mattafolle</l>
     <l n="306">fe' come matto e folle veramente:</l>
     <l n="307">ché quando e' gli ebbe detto quel che volle,</l>
     <l n="308">e' cominciò a minacciarlo aspramente.</l>
     <l n="309">Carlo pur rispondea timido e molle.</l>
     <l n="310">Astolfo a questo non fu paziente:</l>
     <l n="311">trasse la spada fuor con gran tempesta</l>
     <l n="312">per dare a Mattafolle in su la testa.</l>
    </lg>
    <lg n="40">
     <l n="313">Ma non poté perché e' lo prese Namo,</l>
     <l n="314">e disse: - L'onestà questo non vuole,</l>
     <l n="315">che a 'mbasciadore oltraggio noi facciamo.</l>
     <l n="316">Lascialo far, ché fa come far suole,</l>
     <l n="317">sì che al suo re non ne faccia richiamo. -</l>
     <l n="318">Mattafolle tagliava le parole,</l>
     <l n="319">e disse: - Astolfo, in sul campo ti voglio,</l>
     <l n="320">e forse abbasserò questo tuo orgoglio. -</l>
    </lg>
    <lg n="41">
     <l n="321">E dipartissi da Carlo adirato,</l>
     <l n="322">benché il Dusnamo si scusassi assai.</l>
     <l n="323">Al grande Erminion si fu tornato,</l>
     <l n="324">e disse: - La 'mbasciata tua contai,</l>
     <l n="325">e molto fui da 'Stolfo ingiuriato;</l>
     <l n="326">ond'io ti priego, s'a te piacqui mai,</l>
     <l n="327">che domattina sia contento io m'armi,</l>
     <l n="328">e vo' con tutti i paladin provarmi. -</l>
    </lg>
    <lg n="42">
     <l n="329">Rispose Erminion: - Tu non sa' bene</l>
     <l n="330">ancor chi sieno i paladin di Francia,</l>
     <l n="331">e per questa cagion sì spesso avviene</l>
     <l n="332">che molti n'hanno forata la pancia.</l>
     <l n="333">Sappi che Carlo Man questi non tiene,</l>
     <l n="334">se non fussino ognun provata lancia.</l>
     <l n="335">Tu ti potrai provar, se n'hai pur voglia;</l>
     <l n="336">ma guarda ben che mal non te ne coglia.</l>
    </lg>
    <lg n="43">
     <l n="337">E se non v'è Rinaldo ed Ulivieri,</l>
     <l n="338">e se non v'è Orlando tanto forte,</l>
     <l n="339">e' v'è quel valoroso e franco Uggieri</l>
     <l n="340">ch'a tanti saracin data ha la morte,</l>
     <l n="341">e quel famoso e degno Berlinghieri,</l>
     <l n="342">Ottone, e tanti altri baroni in corte.</l>
     <l n="343">Per mio consiglio al campo ti starai;</l>
     <l n="344">pur, se ti piace, a tuo modo farai. -</l>
    </lg>
    <lg n="44">
     <l n="345">Astolfo in quella notte cavalcòe</l>
     <l n="346">inverso Montalban tutto soletto:</l>
     <l n="347">perché e' non ve Rinaldo, dubitòe</l>
     <l n="348">d'Alardo, di Guicciardo e Ricciardetto.</l>
     <l n="349">Ma giunto ove era il campo, riscontròe</l>
     <l n="350">certi pagani e fu preso in effetto,</l>
     <l n="351">e fu menato preso all'amirante,</l>
     <l n="352">ch'era chiamato il fiero Lionfante.</l>
    </lg>
    <lg n="45">
     <l n="353">Lionfante comincia a domandare</l>
     <l n="354">di Carlo, di sua gente e sua possanza;</l>
     <l n="355">e la cagion che vengon per guastare</l>
     <l n="356">Montalban, come tosto avea speranza,</l>
     <l n="357">dice che voglion Mambrin vendicare,</l>
     <l n="358">perché Rinaldo fe' troppa fallanza</l>
     <l n="359">a tradimento uccider quel signore,</l>
     <l n="360">e mancò troppo, al suo parer, d'onore;</l>
    </lg>
    <lg n="46">
     <l n="361">e che per questo saria tanta guerra,</l>
     <l n="362">per vendicar questo peccato antico.</l>
     <l n="363">A lui rispose il signor d'Inghilterra:</l>
     <l n="364">- Ascolta, Lionfante, quel ch'io dico.</l>
     <l n="365">Pel mio Gesù, che chi dice ciò erra,</l>
     <l n="366">perché e' l'uccise come suo nimico</l>
     <l n="367">a corpo a corpo e sanza tradimento,</l>
     <l n="368">e non vi fu difetto o mancamento. -</l>
    </lg>
    <lg n="47">
     <l n="369">E raccontò la cosa in tal maniera</l>
     <l n="370">che Lionfante restò paziente,</l>
     <l n="371">e disse: - Poi ch'io so la storia vera,</l>
     <l n="372">per mia fé, ora, ch'io ne son dolente</l>
     <l n="373">aver condotta qua la mia bandiera:</l>
     <l n="374">esser vorrei in Soria con questa gente,</l>
     <l n="375">ché poi ch'a tradimento e' non fu morto,</l>
     <l n="376">Erminion, per Macometto, ha il torto.</l>
    </lg>
    <lg n="48">
     <l n="377">Io conobbi Rinaldo già in Ispagna,</l>
     <l n="378">e per mia fé, mi parve un uom gentile,</l>
     <l n="379">da non dovere aver questa magagna</l>
     <l n="380">di far con tradimento opera vile;</l>
     <l n="381">anzi pareva una persona magna</l>
     <l n="382">e franco e forte e giusto e signorile.</l>
     <l n="383">E increscemi di lui che non ci sia;</l>
     <l n="384">ma per me tanto oltraggiato non fia;</l>
    </lg>
    <lg n="49">
     <l n="385">e s'io potessi Montalban pigliarlo,</l>
     <l n="386">io nol farò, pel giusto iddio Apollino;</l>
     <l n="387">e in qualche modo si vorria avvisarlo</l>
     <l n="388">che ritornassi in qua col suo cugino.</l>
     <l n="389">Ma dimmi, prigionier col quale io parlo,</l>
     <l n="390">se tu se' cavaliere o paladino. -</l>
     <l n="391">Astolfo il nome suo gli disse allora;</l>
     <l n="392">il perché Lionfante assai l'onora;</l>
    </lg>
    <lg n="50">
     <l n="393">e fece accompagnarlo alla cittate.</l>
     <l n="394">Era quel Lionfante un uom discreto:</l>
     <l n="395">mandò con lui molte sue gente armate</l>
     <l n="396">fino alle mura, e poi tornano indrieto.</l>
     <l n="397">Astolfo truova le porte serrate:</l>
     <l n="398">furono aperte, e molto ognun fu lieto.</l>
     <l n="399">E Ricciardetto, quando ha questo inteso,</l>
     <l n="400">parve dal cor gli levasse ogni peso.</l>
    </lg>
    <lg n="51">
     <l n="401">E domandò se sapeva niente</l>
     <l n="402">del suo fratello, e disse come Gano</l>
     <l n="403">gli aveva scritto molto chiaramente</l>
     <l n="404">Rinaldo saria tosto a Montalbano.</l>
     <l n="405">Astolfo indovinò subitamente</l>
     <l n="406">la sua malizia, e scrisse a Carlo Mano</l>
     <l n="407">che certo il traditor di Gano è quello</l>
     <l n="408">ch'avea condotto là quel popol fello.</l>
    </lg>
    <lg n="52">
     <l n="409">Gano in que' dì parea maninconoso</l>
     <l n="410">più ch'alcun altro di sì fatto assedio,</l>
     <l n="411">e spesso il viso facea lacrimoso,</l>
     <l n="412">dicendo: - Carlo, io non veggo rimedio</l>
     <l n="413">a Montalbano, ond'io ne sto doglioso:</l>
     <l n="414">credo che poco vi staranno a tedio. -</l>
     <l n="415">E poi la notte nel campo avvisava</l>
     <l n="416">Erminion, ciò che Carlo ordinava.</l>
    </lg>
    <lg n="53">
     <l n="417">Carlo un dì per ventura vide indosso</l>
     <l n="418">a quel corrier ch'egli aveva mandato</l>
     <l n="419">al re pagano, un certo vestir rosso</l>
     <l n="420">di camuccà, ch'e' gli aveva donato,</l>
     <l n="421">e fra se stesso diceva: "Io non posso</l>
     <l n="422">pensar donde costui l'abbi arrecato";</l>
     <l n="423">e domandonne alcuna volta Gano</l>
     <l n="424">ond'egli avessi quel vestire strano.</l>
    </lg>
    <lg n="54">
     <l n="425">Gan gli avea detto: - A questi dì il mandai</l>
     <l n="426">nel tal paese, per saper d'Orlando</l>
     <l n="427">novelle; e perché poco ne spiai,</l>
     <l n="428">non te lo dissi; e 'l messaggier, tornando,</l>
     <l n="429">per quel ch'io intesi, ché nel domandai,</l>
     <l n="430">un dì in un bosco un pagano scontrando,</l>
     <l n="431">credo che disse lo fece morire,</l>
     <l n="432">e trassegli di dosso quel vestire.</l>
    </lg>
    <lg n="55">
     <l n="433">Vera cosa è ch'io scrissi a questi giorni</l>
     <l n="434">a Ricciardetto per dargli conforto:</l>
     <l n="435">"Rinaldo e gli altri paladini adorni</l>
     <l n="436">sappi che in Francia saranno di corto":</l>
     <l n="437">questo è perché e' non credon mai che torni</l>
     <l n="438">ed hanno dubitato che sia morto. -</l>
     <l n="439">Carlo ogni cosa nella mente avea,</l>
     <l n="440">e 'l messaggier d'Astolfo allor giugnea;</l>
    </lg>
    <lg n="56">
     <l n="441">e non credette a quel ch'Astolfo scrisse,</l>
     <l n="442">perché il parlar di Gan si riscontrava;</l>
     <l n="443">e risposegli indrieto, e così disse,</l>
     <l n="444">quand'egli scrisse questo, se sognava</l>
     <l n="445">a dir ch'Erminion per Gan venisse:</l>
     <l n="446">così Fortuna Carlo traportava;</l>
     <l n="447">o forse ch'era permesso dal Cielo</l>
     <l n="448">ciò che Gan dice gli paia il Vangelo.</l>
    </lg>
    <lg n="57">
     <l n="449">Or ritorniamo a Mattafolle un poco:</l>
     <l n="450">egli era contro Astolfo inanimato</l>
     <l n="451">per quel che fe', che non gli parve giuoco.</l>
     <l n="452">La mattina seguente si fu armato,</l>
     <l n="453">però che l'ira riscaldava el fuoco.</l>
     <l n="454">Così soletto si fu inviato,</l>
     <l n="455">e venne presso al muro di Parigi,</l>
     <l n="456">dove è la chiesa detta San Dionigi;</l>
    </lg>
    <lg n="58">
     <l n="457">ed un suo corno cominciò a sonare,</l>
     <l n="458">chiamando Astolfo che debba venire</l>
     <l n="459">se vuol con esso in sul campo giostrare.</l>
     <l n="460">Carlo comincia col Dusnamo a dire,</l>
     <l n="461">e Salamon, quel che par lor di fare,</l>
     <l n="462">se Mattafolle si debba obedire;</l>
     <l n="463">e finalmente per partito prese</l>
     <l n="464">ch'a lui si mandi il possente Danese.</l>
    </lg>
    <lg n="59">
     <l n="465">E 'l Danese s'armò con gran furore;</l>
     <l n="466">e 'l suo caval d'acciaio era guernito.</l>
     <l n="467">Chiese licenzia, e dallo imperadore</l>
     <l n="468">subitamente e dagli altri è partito.</l>
     <l n="469">Vide dove è Mattafolle il signore,</l>
     <l n="470">che rifaceva col corno lo 'nvito:</l>
     <l n="471">maravigliossi che 'l vide soletto</l>
     <l n="472">e non pareva ch'avessi sospetto.</l>
    </lg>
    <lg n="60">
     <l n="473">Giugnendo a Mattafolle, il franco Uggieri</l>
     <l n="474">lo salutò con un gentil saluto;</l>
     <l n="475">poi gli diceva: - O nobil cavalieri,</l>
     <l n="476">per combatter con noi se' qua venuto?</l>
     <l n="477">Io sono stato per tutti i sentieri</l>
     <l n="478">de' saracini, e mai non fu' abbattuto.</l>
     <l n="479">Che pensi tu, con ispada o con lancia</l>
     <l n="480">esser venuto acquistar fama in Francia?</l>
    </lg>
    <lg n="61">
     <l n="481">Io son de' paladini il più codardo,</l>
     <l n="482">e non ti stimo, pagano, un bisante.</l>
     <l n="483">Se tu se' pur, come credi, gagliardo,</l>
     <l n="484">prendi del campo, barone affricante. -</l>
     <l n="485">Rispose il saracin: - Per certo io guardo</l>
     <l n="486">se tu se' quel cavaliere arrogante</l>
     <l n="487">che mi volesti far villania in corte,</l>
     <l n="488">per darti in ogni modo oggi la morte. -</l>
    </lg>
    <lg n="62">
     <l n="489">Disse il Danese: - Troppa pazienza</l>
     <l n="490">ebbe con teco il nostro imperadore,</l>
     <l n="491">che ti dovea punir di tua fallenza,</l>
     <l n="492">se stato tu non fussi imbasciadore.</l>
     <l n="493">Colui che fare ti volea violenza</l>
     <l n="494">Astolfo è, d'Inghilterra alto signore.</l>
     <l n="495">Io son chiamato per nome Danese.</l>
     <l n="496">Il saracino allor del campo prese.</l>
    </lg>
    <lg n="63">
     <l n="497">Poi che fu dilungato il saracino</l>
     <l n="498">più d'una arcata, volse il suo cavallo;</l>
     <l n="499">dall'altra parte il franco paladino</l>
     <l n="500">tosto tornava indrieto a contastallo;</l>
     <l n="501">furno scontrati a mezzo del camino,</l>
     <l n="502">e nessun pose la sua lancia in fallo.</l>
     <l n="503">Ma del Danese la lancia spezzossi</l>
     <l n="504">sopra lo scudo, e quel pagan piegossi.</l>
    </lg>
    <lg n="64">
     <l n="505">Il saracin ferì con maggior forza</l>
     <l n="506">sopra lo scudo il possente barone:</l>
     <l n="507">passollo tutto, e trovava la scorza</l>
     <l n="508">della corazza, e passala e 'l giubbone;</l>
     <l n="509">Uggier piegossi ora a poggia ora a orza,</l>
     <l n="510">e finalmente cadde dell'arcione.</l>
     <l n="511">Re Mattafolle, quando in terra il vide,</l>
     <l n="512">maravigliossi e di ciò forte ride;</l>
    </lg>
    <lg n="65">
     <l n="513">e disse: - Or non vo' più che tu ti vanti</l>
     <l n="514">che mai più non cadessi del destriere;</l>
     <l n="515">e di' che ci hai provati tutti quanti!</l>
     <l n="516">provato non m'avevi, cavaliere.</l>
     <l n="517">Vedi che Cristo e tutti i vostri santi</l>
     <l n="518">non t'han potuto aiutar di cadere.</l>
     <l n="519">Renditi a me, come tu dèi, prigione. -</l>
     <l n="520">Disse il Danese: - Questo è ben ragione. -</l>
    </lg>
    <lg n="66">
     <l n="521">La spada per la punta il paladino</l>
     <l n="522">dètte al pagan che l'aveva abbattuto.</l>
     <l n="523">Menollo in San Dionigi il saracino,</l>
     <l n="524">e disse: Qui t'aspetta, ché è dovuto.</l>
     <l n="525">Poi cominciava: - O figliuol di Pipino,</l>
     <l n="526">sappi ch'Uggier della sella è caduto</l>
     <l n="527">e per prigion l'ho messo in San Dionigi.</l>
     <l n="528">Mandami un altro baron di Parigi. -</l>
    </lg>
    <lg n="67">
     <l n="529">Quando udì Carlo risonare il corno,</l>
     <l n="530">non fu mai più dolente alla sua vita,</l>
     <l n="531">e ragguardava per la sala intorno</l>
     <l n="532">dove era la sua gente sbigottita.</l>
     <l n="533">Dusnamo e gli altri tutti consigliorno</l>
     <l n="534">che, poi che 'l saracin così gl'invita,</l>
     <l n="535">un altro cavalier mandar bisogna,</l>
     <l n="536">se non che gli saria troppa vergogna;</l>
    </lg>
    <lg n="68">
     <l n="537">ed accordârsi che v'andassi Namo.</l>
     <l n="538">Namo v'andò, sì come gli fu imposto.</l>
     <l n="539">Giugnendo a Mattafolle, così gramo,</l>
     <l n="540">lo salutò e dissegli discosto:</l>
     <l n="541">- Prendi del campo; alla giostra vegnamo,</l>
     <l n="542">ché dir parole assai non son disposto. -</l>
     <l n="543">Il saracin, che la sua voglia intende,</l>
     <l n="544">subitamente allor del campo prende.</l>
    </lg>
    <lg n="69">
     <l n="545">Namo si volse tutto furioso:</l>
     <l n="546">e' si credette inghiottir Mattafolle;</l>
     <l n="547">giunse allo scudo un colpo poderoso:</l>
     <l n="548">l'aste si ruppe, ché passar nol volle,</l>
     <l n="549">e 'l saracin, ch'è forte ed animoso,</l>
     <l n="550">nulla non par che dell'arcion si crolle;</l>
     <l n="551">e prese il savio duca a mezzo il petto</l>
     <l n="552">e della sella lo cavò di netto.</l>
    </lg>
    <lg n="70">
     <l n="553">Namo si vide superato e vinto,</l>
     <l n="554">e così disse: - Io ti comincio a credere,</l>
     <l n="555">poi che tu m'hai fuor dell'arcion sospinto,</l>
     <l n="556">ch'ogni altro saracin tu debba eccedere. -</l>
     <l n="557">E 'l brando presto dallato ebbe scinto,</l>
     <l n="558">e disse: - A te prigion mi vo' concedere. -</l>
     <l n="559">Disse il pagano: - Or, se non t'è fatica,</l>
     <l n="560">il nome tuo, baron, vo' che mi dica. -</l>
    </lg>
    <lg n="71">
     <l n="561">Namo rispose: - Questo poco importa.</l>
     <l n="562">Sappi ch'io sono il duca di Baviera. -</l>
     <l n="563">Disse il pagan: - Per Macon, ti conforta,</l>
     <l n="564">ch'onorato sarai fra la mia schiera. -</l>
     <l n="565">Di San Dionigi il condusse alla porta,</l>
     <l n="566">dove il Danese nostro prigione era;</l>
     <l n="567">e ritornossi al campo e 'l corno suona,</l>
     <l n="568">Carlo sprezzando e sua santa corona.</l>
    </lg>
    <lg n="72">
     <l n="569">Era Carlo a vederlo cosa oscura,</l>
     <l n="570">e tutti i suo' baron similemente;</l>
     <l n="571">ognuno avea già in Parigi paura.</l>
     <l n="572">Berlinghier nostro, quando il corno sente,</l>
     <l n="573">tosto apportar si facea l'armadura,</l>
     <l n="574">e montò sopra il suo destrier possente.</l>
     <l n="575">Nella sedia fatal rimase Carlo,</l>
     <l n="576">e' suoi baron dintorno a confortarlo.</l>
    </lg>
    <lg n="73">
     <l n="577">La lancia di ciresse aveva in mano,</l>
     <l n="578">la spada allato, e cintosi un trafiere;</l>
     <l n="579">brocca il cavallo e giugneva al pagano</l>
     <l n="580">a lanci e salti, che pare un levriere,</l>
     <l n="581">e disse: - Se' tu quel baron villano</l>
     <l n="582">che così sprezzi il famoso imperiere?</l>
     <l n="583">Se tu sapessi chi sotto è in queste armi,</l>
     <l n="584">tosto perdon verresti a domandarmi.</l>
    </lg>
    <lg n="74">
     <l n="585">Se tu scampi da me, tu sarai il primo,</l>
     <l n="586">tanti n'ho morti già con questa spada:</l>
     <l n="587">non domandar s'ogni peluzzo cimo</l>
     <l n="588">con essa in aria, in modo par che rada. -</l>
     <l n="589">Disse il pagan: - Per Macon, poco stimo</l>
     <l n="590">chi troppo sta la notte alla rugiada!</l>
     <l n="591">Manda pel prete e fa' trovare i moccoli,</l>
     <l n="592">ché tu mi pari una bertuccia in zoccoli. -</l>
    </lg>
    <lg n="75">
     <l n="593">Berlinghier si crucciò come un diavolo,</l>
     <l n="594">e disse al saracin: - Matto uom bestiale,</l>
     <l n="595">che se' tu uso a mangiar, crusca e cavolo?</l>
     <l n="596">Co' pazzi sopra il carro trionfale!</l>
     <l n="597">Non potre' farlo Macone o 'l suo avolo,</l>
     <l n="598">o Apollin, ch'io non ti facci male. -</l>
     <l n="599">Disse il pagan, poi che molto ebbe riso:</l>
     <l n="600">- Deh dimmi un poco, hai tu sotto altro viso? -</l>
    </lg>
    <lg n="76">
     <l n="601">Rispose Berlinghier: - Non più parole:</l>
     <l n="602">e' ti parrà ch'io sia come un gigante.</l>
     <l n="603">Il molto rider segno esser non suole</l>
     <l n="604">però di cavalier saggio o prestante.</l>
     <l n="605">Non so quel che tu di', rugiada o sole,</l>
     <l n="606">e zoccoli non ho sotto le piante;</l>
     <l n="607">ma nella punta del mio brando forte</l>
     <l n="608">so ch'io vi porto, baron, la tua morte.</l>
    </lg>
    <lg n="77">
     <l n="609">- Sares'tu mai Rinaldo o quel marchese</l>
     <l n="610">ch'ha tanta fama al mondo o 'l conte Orlando, -</l>
     <l n="611">disse il pagano - o puoi più che 'l Danese,</l>
     <l n="612">che nella punta la morte hai del brando?</l>
     <l n="613">Deh, fammi il nome tuo, se vuoi, palese. -</l>
     <l n="614">Berlinghier gli rispose minacciando:</l>
     <l n="615">- Non son Rinaldo, Orlando o Ulivieri,</l>
     <l n="616">ma il franco e forte e gentil Berlinghieri. -</l>
    </lg>
    <lg n="78">
     <l n="617">Il saracin, sentendo nominarlo,</l>
     <l n="618">rispose: - Sia nel nome di Macone!</l>
     <l n="619">Dunque tu se' de' paladin di Carlo:</l>
     <l n="620">so che non tien sì fatto compagnone</l>
     <l n="621">in corte, se non usa di provarlo.</l>
     <l n="622">Io t'ho squadrato dal capo al tallone</l>
     <l n="623">per veder quanto discosto gittarti</l>
     <l n="624">voglio in sul campo, e in su l'erba posarti.</l>
    </lg>
    <lg n="79">
     <l n="625">Prendi del campo, ch'io scoppio di ridere</l>
     <l n="626">pensando, cavalier, quel che tu hai detto,</l>
     <l n="627">che tu mi creda, così al primo, uccidere:</l>
     <l n="628">non potre' farlo tu, né Macometto!</l>
     <l n="629">Se tu non soldi gente da dividere</l>
     <l n="630">ovver se tu non voli, io ti prometto</l>
     <l n="631">in San Dionigi, cavalier di Francia,</l>
     <l n="632">portarti in sulla punta della lancia. -</l>
    </lg>
    <lg n="80">
     <l n="633">Rispose Berlinghier: - Degli altri matti</l>
     <l n="634">ho gastigati a' miei dì mille volte,</l>
     <l n="635">e te gastigherò. Vegnamo a' fatti,</l>
     <l n="636">ché le parole tue paiono stolte. -</l>
     <l n="637">Disse il pagano: - Io vo' far questi patti:</l>
     <l n="638">che tu mi lascia sol due dita sciolte</l>
     <l n="639">e mettami in un sacco il resto tutto,</l>
     <l n="640">e mosterrotti ch'io ti stimo un putto.</l>
    </lg>
    <lg n="81">
     <l n="641">- Prendi del campo - disse Berlinghieri:</l>
     <l n="642">- forse che tu ti troverrai in un sacco. -</l>
     <l n="643">E sùbito rivolse il suo destrieri,</l>
     <l n="644">dicendo: - Mattafolle, tu m'hai stracco:</l>
     <l n="645">tu se' come tu hai nome, e volentieri</l>
     <l n="646">non gittian qui le perle in bocca al ciacco. -</l>
     <l n="647">E 'l saracin del campo prese e tolse,</l>
     <l n="648">poi con la lancia a Berlinghier si volse.</l>
    </lg>
    <lg n="82">
     <l n="649">Berlinghier ne venìa come un colombo,</l>
     <l n="650">e 'l saracin ne vien come un falcone:</l>
     <l n="651">da ogni parte si sentiva il rombo</l>
     <l n="652">de' lor destrier, ch'ognun pare un rondone;</l>
     <l n="653">poi lasciaron cader le lance a piombo,</l>
     <l n="654">ognuno in resta la sua tosto pone.</l>
     <l n="655">Ma quella del cristian, che è di ciresse,</l>
     <l n="656">tosto si ruppe e pel colpo non resse.</l>
    </lg>
    <lg n="83">
     <l n="657">Il saracin ferì sopra lo scudo</l>
     <l n="658">Berlinghier nostro e come fussi cera</l>
     <l n="659">sùbito il passa, e 'l ferro acuto e ignudo</l>
     <l n="660">passò la corazzina e la panziera:</l>
     <l n="661">fino alla carne andò quel colpo crudo;</l>
     <l n="662">e perché soda e verde la lancia era,</l>
     <l n="663">per la percossa che fu molto acerba</l>
     <l n="664">Berlinghier franco si trovò in su l'erba.</l>
    </lg>
    <lg n="84">
     <l n="665">E in su la punta più di dieci braccia</l>
     <l n="666">lo portò in aria, e poi lo lasciò andare,</l>
     <l n="667">e disse: - Sempre avvien che chi minaccia</l>
     <l n="668">ne suol la pace a casa poi portare. -</l>
     <l n="669">Berlinghier mano alla sua spada caccia,</l>
     <l n="670">e volle la battaglia rappiccare;</l>
     <l n="671">sùbito del terren ritto si getta</l>
     <l n="672">per far di Mattafolle aspra vendetta.</l>
    </lg>
    <lg n="85">
     <l n="673">- Ah! - disse il saracin - tu falli troppo:</l>
     <l n="674">usanza è sempre di gentil baroni</l>
     <l n="675">che que' che son caduti al primo intoppo</l>
     <l n="676">porghino il brando e diensi per prigioni.</l>
     <l n="677">Or ch'io t'ho vinto, fracassato e zoppo,</l>
     <l n="678">a quel che vuol la giustizia t'opponi,</l>
     <l n="679">ed hai cavato fuor lo spadaccino:</l>
     <l n="680">questa usanza non è di paladino!</l>
    </lg>
    <lg n="86">
     <l n="681">Io t'avevo sentito ricordare</l>
     <l n="682">fra tutti gli altri un cavalier virile</l>
     <l n="683">che non sapessi in nessun modo errare,</l>
     <l n="684">onesto, saggio, pulito e gentile;</l>
     <l n="685">or fatto m'hai di te maravigliare:</l>
     <l n="686">questo mi pare un atto stato vile. -</l>
     <l n="687">Rispose a Mattafolle Berlinghiere:</l>
     <l n="688">- Io ti darò col brando e col trafiere. -</l>
    </lg>
    <lg n="87">
     <l n="689">Mattafolle non ebbe pazienza,</l>
     <l n="690">e disse: - Poi che tu se' in tanto errore,</l>
     <l n="691">io ti gastigherò di tua fallenza. -</l>
     <l n="692">E punse sopra i fianchi il corridore;</l>
     <l n="693">dèttegli un colpo di tanta potenza</l>
     <l n="694">sopra l'elmetto, dice l'autore,</l>
     <l n="695">che Berlinghieri in terra inginocchiossi,</l>
     <l n="696">e non sapeva in qual mondo si fossi,</l>
    </lg>
    <lg n="88">
     <l n="697">- Renditi tu prigion? - diceva allora</l>
     <l n="698">il saracino. - Oì - tosto rispose</l>
     <l n="699">il paladin sanza far più dimora;</l>
     <l n="700">e 'l brando per la punta in man gli pose.</l>
     <l n="701">Ed ècci un auttor che dice ancora,</l>
     <l n="702">e così truovo nell'antiche chiose,</l>
     <l n="703">che ginocchion lo fe' star quel che volle</l>
     <l n="704">colle ginocchia ignude Mattafolle,</l>
    </lg>
    <lg n="89">
     <l n="705">e disse: - Questo sia pel tuo peccato,</l>
     <l n="706">ché tu volevi far le fusa torte. -</l>
     <l n="707">E poi che gli ebbe il suo brando pigliato,</l>
     <l n="708">non per la punta, ché v'era la morte,</l>
     <l n="709">anzi dal pome, come e' gli fu dato,</l>
     <l n="710">lo misse drento a quelle sante porte</l>
     <l n="711">di San Dionigi; e Namo, che vedea</l>
     <l n="712">il suo figliuol prigion, seco piangea.</l>
    </lg>
    <lg n="90">
     <l n="713">Era d'ogni eccellenzia e di costume</l>
     <l n="714">Berlinghier sopra tutti un uom dabbene,</l>
     <l n="715">di gentilezza una fonte, anzi un fiume,</l>
     <l n="716">a luogo e tempo, come si conviene,</l>
     <l n="717">tanto che scritto n'è in più d'un volume.</l>
     <l n="718">Or se lo stil della ragion non tiene,</l>
     <l n="719">è che cognobbe ch'ogni gentilezza</l>
     <l n="720">perduta è sempre a chi quella non prezza;</l>
    </lg>
    <lg n="91">
     <l n="721">e reputava Mattafolle un matto</l>
     <l n="722">come il nome sonava veramente,</l>
     <l n="723">da non servàgli né ragion né patto:</l>
     <l n="724">così lo scusa ognun che è sapiente.</l>
     <l n="725">Poi, se gli fussi riuscito il tratto,</l>
     <l n="726">era salvato Carlo e la sua gente;</l>
     <l n="727">e lecito ogni cosa è per la fede:</l>
     <l n="728">adunque chi lo 'ncolpa il ver non vede.</l>
    </lg>
    <lg n="92">
     <l n="729">Carlo sentì ritoccare il cornetto,</l>
     <l n="730">e disse: - Questo mi par tristo segno:</l>
     <l n="731">caduto è Berlinghier tanto perfetto;</l>
     <l n="732">non so chi abbi a' suoi colpi ritegno:</l>
     <l n="733">venuto è questo pagan maladetto</l>
     <l n="734">per distrugger mia gente e tutto il regno. -</l>
     <l n="735">Avin s'armò, sentendo che 'l fratello</l>
     <l n="736">era abbattuto, per vendicar quello.</l>
    </lg>
    <lg n="93">
     <l n="737">Avin si ritrovò sopra la terra.</l>
     <l n="738">Venne in sul campo il valoroso Ottone,</l>
     <l n="739">il famoso signor là d'Inghilterra,</l>
     <l n="740">e finalmente si trovò prigione:</l>
     <l n="741">tutti gli abbatte il saracin da guerra.</l>
     <l n="742">Venne Turpino, Gualtier da Mulione,</l>
     <l n="743">Salamon di Bretagna e 'l buono Avolio:</l>
     <l n="744">tutti prigion n'andâr cheti come olio.</l>
    </lg>
    <lg n="94">
     <l n="745">Di Normandia il possente Riccardo</l>
     <l n="746">venne in sul campo, e con gran sua vergogna</l>
     <l n="747">al primo colpo rimase codardo.</l>
     <l n="748">Tosto s'armava Angiolin di Guascogna:</l>
     <l n="749">volle provar come e' fussi gagliardo,</l>
     <l n="750">e ritrovossi come gli altri in gogna.</l>
     <l n="751">Carlo rimase sconsolato tutto,</l>
     <l n="752">veggendo il popol suo così distrutto.</l>
    </lg>
    <lg n="95">
     <l n="753">Restava appunto il traditor di Gano:</l>
     <l n="754">Carlo non volle ch'egli uscissi fore.</l>
     <l n="755">Tornossi Mattafolle a Montalbano</l>
     <l n="756">presso alla terra, ove era il suo signore,</l>
     <l n="757">e presentò i prigioni al re pagano.</l>
     <l n="758">Erminion fe' lor massimo onore,</l>
     <l n="759">e nel suo padiglion gli ha ricevuti.</l>
     <l n="760">Cristo del ciel vi conservi ed aiuti.</l>
    </lg>
   </lg>
  </body>
 </text>
</TEI>