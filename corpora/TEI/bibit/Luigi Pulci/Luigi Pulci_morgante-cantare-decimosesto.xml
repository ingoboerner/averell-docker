<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOSESTO</title>
    <author>Luigi Pulci</author>
   </titleStmt>
   <extent>
    <measure unit="stanza">117</measure>
    <measure unit="line">936</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimosesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOSESTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOSESTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O gloriosa figlia di Davitte</l>
     <l n="2">ch'ogni emisperio allumi e 'l ciel fai bello,</l>
     <l n="3">per cui salvate fur tante alme afflitte</l>
     <l n="4">quel dì che ti disse Ave Gabriello;</l>
     <l n="5">insino a qui son nostre storie pitte</l>
     <l n="6">col tuo color, tua arte e tuo pennello;</l>
     <l n="7">colla tua grazia abbiàn passato il mezzo:</l>
     <l n="8">non lasciar la mia mente al buio e al rezzo.</l>
    </lg>
    <lg n="2">
     <l n="9">Pareva ' Antea mill'anni di vedere</l>
     <l n="10">Rinaldo ed Ulivieri e 'l conte Orlando</l>
     <l n="11">e Ricciardetto, sì buon cavaliere;</l>
     <l n="12">e tuttavolta si viene assettando;</l>
     <l n="13">della sua gente ordinava tre schiere</l>
     <l n="14">forniti d'arme e di lancia e di brando;</l>
     <l n="15">e dal Soldan facea la dipartita,</l>
     <l n="16">e finalmente in Persia ne fu ita.</l>
    </lg>
    <lg n="3">
     <l n="17">Né prima giunse in su la piazza questa,</l>
     <l n="18">ch'una lancia pigliò con gran fierezza,</l>
     <l n="19">mosse il cavallo, e poi la pose in resta,</l>
     <l n="20">ruppela in terra con gran gentilezza;</l>
     <l n="21">e mentre che 'l caval furia e tempesta,</l>
     <l n="22">volselo in aria con tanta destrezza</l>
     <l n="23">che non lo volse mai sì destro Ettorre;</l>
     <l n="24">e 'l popolo a furor là a veder corre.</l>
    </lg>
    <lg n="4">
     <l n="25">Rinaldo, che vedea dalla finestra,</l>
     <l n="26">maravigliossi troppo di quell'atto,</l>
     <l n="27">e disse: - Donna mai vidi sì destra,</l>
     <l n="28">né cosa più mirabil ch'ella ha fatto:</l>
     <l n="29">questa è pur d'ogni cosa la maestra. -</l>
     <l n="30">Orlando ne pareva stupefatto;</l>
     <l n="31">e vanno tutti incontro alla donzella,</l>
     <l n="32">ed èvvi Luciana e Chiariella.</l>
    </lg>
    <lg n="5">
     <l n="33">E giunti appresso alla gentil pagana,</l>
     <l n="34">ognun la salutò con grande onore;</l>
     <l n="35">ella rispose in lingua soriana</l>
     <l n="36">cose che tutti infiammava nel core;</l>
     <l n="37">e in mezzo a Chiariella e Luciana</l>
     <l n="38">menata fu nel palazzo maggiore,</l>
     <l n="39">e in una ricca sedia a seder posta;</l>
     <l n="40">poi fece in questo modo la proposta:</l>
    </lg>
    <lg n="6">
     <l n="41">- Quel primo Iddio che fece cielo e terra</l>
     <l n="42">e la natura e stelle e sole e luna,</l>
     <l n="43">ed a sua posta l'abbisso apre e serra,</l>
     <l n="44">e fa, quando e' vuol, l'aria chiara e bruna,</l>
     <l n="45">e che, pietoso e giusto, mai non erra,</l>
     <l n="46">benché ciascun pur gridi alla Fortuna,</l>
     <l n="47">salvi e mantenga il mio padre Soldano</l>
     <l n="48">e 'l buon Rinaldo e 'l senator romano</l>
    </lg>
    <lg n="7">
     <l n="49">ed Ulivier, Ricciardetto e Terigi,</l>
     <l n="50">e s'alcun ci è della vostra brigata,</l>
     <l n="51">e Carlo imperadore e San Dionigi.</l>
     <l n="52">La cagion che 'l Soldan m'ha qui mandata</l>
     <l n="53">non è per ricercar guerra o litigi,</l>
     <l n="54">ma credo indoviniate la 'mbasciata:</l>
     <l n="55">altro non vuol che quel che vuol ragione,</l>
     <l n="56">e conservar la sua giuridizione.</l>
    </lg>
    <lg n="8">
     <l n="57">Questa città coll'altre tutte quante</l>
     <l n="58">del corno qua di Persia e di Soria</l>
     <l n="59">e di tutto il paese di Levante</l>
     <l n="60">son sottoposte a nostra monarchia:</l>
     <l n="61">però, poi ch'egli è morto l'amostante,</l>
     <l n="62">ritorna al padre mio la signoria:</l>
     <l n="63">questo si dice, questo chiar si mostra</l>
     <l n="64">che in ogni modo questa terra è nostra.</l>
    </lg>
    <lg n="9">
     <l n="65">Né crede che voi siate in questo errore</l>
     <l n="66">di non sapere a cui ricade il regno;</l>
     <l n="67">ma ogni cosa il roman senatore</l>
     <l n="68">ha fatto per vendetta e per isdegno:</l>
     <l n="69">il quale ha tanta forza in nobil core</l>
     <l n="70">che fa della ragion passare il segno;</l>
     <l n="71">e così fe' il Soldan (nota, Rinaldo!)</l>
     <l n="72">per isdegno anco lui di Marcovaldo.</l>
    </lg>
    <lg n="10">
     <l n="73">Se voi volete lasciar la cittade</l>
     <l n="74">sanza quistion, contento è il padre mio,</l>
     <l n="75">e ritornar nelle vostre contrade.</l>
     <l n="76">Se questo non farete, sia con Dio!</l>
     <l n="77">Noi proverrén se taglian nostre spade,</l>
     <l n="78">e così da sua parte vi dico io,</l>
     <l n="79">e vengo a protestarvi nuova guerra,</l>
     <l n="80">se non ci date libera la terra.</l>
    </lg>
    <lg n="11">
     <l n="81">Poche parole a chi m'intende basti. -</l>
     <l n="82">E poi soggiunse: - O misero Copardo!</l>
     <l n="83">O Chiariella mia, quanto fallasti!</l>
     <l n="84">O giudicio del Ciel, tu vien' sì tardo!</l>
     <l n="85">Ma licito ti sia, poi che cavasti</l>
     <l n="86">(se ben col mio giudicio retto guardo)</l>
     <l n="87">di luoghi tenebrosi, oscuri e bui</l>
     <l n="88">sì gentil cavalier quanto è costui. -</l>
    </lg>
    <lg n="12">
     <l n="89">E volsesi a Orlando con un riso,</l>
     <l n="90">con un atto benigno e con parole</l>
     <l n="91">che si vedeva aperto il paradiso,</l>
     <l n="92">che si fermò a udir la luna e 'l sole.</l>
     <l n="93">Ma Chiariella diventò nel viso</l>
     <l n="94">del color delle mammole viole;</l>
     <l n="95">così Copardo; e gli occhi giù abbassorno,</l>
     <l n="96">ché del peccato lor si ricordorno.</l>
    </lg>
    <lg n="13">
     <l n="97">Seguì più oltre Antea: - Ciò ch'io v'ho detto</l>
     <l n="98">è quel che 'l padre mio da voi sol brama.</l>
     <l n="99">Or vi dirò quel ch'io serbo nel petto:</l>
     <l n="100">è questo il cavalier c'ha tanta fama,</l>
     <l n="101">la qual già non asconde il suo conspetto?</l>
     <l n="102">Se' tu colui che tutto il mondo chiama</l>
     <l n="103">il miglior paladin che abbassi lancia,</l>
     <l n="104">onore e gloria e di Carlo e di Francia?</l>
    </lg>
    <lg n="14">
     <l n="105">Se' tu Rinaldo mio famoso e bello?</l>
     <l n="106">Se' tu colui che ti stai in su quel monte?</l>
     <l n="107">Se' tu d'Orlando suo cugin fratello?</l>
     <l n="108">Se' tu quel della gesta di Chiarmonte?</l>
     <l n="109">Se' tu colui ch'uccise Chiariello?</l>
     <l n="110">Se' tu quel ch'ammazzasti Brunamonte?</l>
     <l n="111">Se' tu il nimico di Gan di Maganza?</l>
     <l n="112">Se' tu colui ch'ogn'altro al mondo avanza?</l>
    </lg>
    <lg n="15">
     <l n="113">- Rinaldo sono, o gentil damigella,</l>
     <l n="114">come tu conti, e di quel parentado. -</l>
     <l n="115">Disse la dama: - Di te si favella</l>
     <l n="116">per tutto l'universo, e ciò m'è a grado;</l>
     <l n="117">salvo ch'alcun te mancatore appella</l>
     <l n="118">di gentilezza: ch'udito hai di rado</l>
     <l n="119">a imbasciador già mai far villania,</l>
     <l n="120">comunche e' parli o qualunque e' si sia.</l>
    </lg>
    <lg n="16">
     <l n="121">Tu uccidesti il nostro imbasciadore:</l>
     <l n="122">io non vo' giudicar chi s'abbi il torto,</l>
     <l n="123">se non che mi dispiace per tuo onore</l>
     <l n="124">e per onor di me, poi ch'egli è morto</l>
     <l n="125">sendo mandato da sì gran signore.</l>
     <l n="126">Di far di lui vendetta mi conforto,</l>
     <l n="127">né sanza giostra indrieto vo' tornarmi:</l>
     <l n="128">così ti sfido, e prenderai tue armi.</l>
    </lg>
    <lg n="17">
     <l n="129">Se tu m'abbatti per tuo valimento,</l>
     <l n="130">ogni cosa sia tuo che tu hai acquistato;</l>
     <l n="131">e so che 'l padre mio sarà contento;</l>
     <l n="132">ma s'io t'arò del tuo caval gittato,</l>
     <l n="133">io vo' che' tuoi stendardi spieghi al vento</l>
     <l n="134">e con tua gente in Francia sia tornato,</l>
     <l n="135">e che tu lasci in pace i nostri regni</l>
     <l n="136">e contro al padre mio mai più non vegni. -</l>
    </lg>
    <lg n="18">
     <l n="137">Rinaldo disse alla donna famosa:</l>
     <l n="138">- Perch'io non paia né muto né sordo,</l>
     <l n="139">ciò che tu hai detto, nel petto ogni cosa</l>
     <l n="140">drento scolpito ho ch'io me ne ricordo;</l>
     <l n="141">ma tu facesti alla fine tal chiosa</l>
     <l n="142">che fa che d'ogni cosa siàn d'accordo:</l>
     <l n="143">non ci è più giusta cosa che la spada</l>
     <l n="144">a solver nostra lite; e così vada.</l>
    </lg>
    <lg n="19">
     <l n="145">Ma una grazia prima ti domando</l>
     <l n="146">che con la spada al campo ci troviamo;</l>
     <l n="147">così ti priega il mio cugino Orlando:</l>
     <l n="148">che insieme questo giorno dimoriamo;</l>
     <l n="149">ch'io sento il cor ferito, e non so quando</l>
     <l n="150">io fussi da te preso o con che amo;</l>
     <l n="151">e 'l terzo dì sopra il mio buon destriere</l>
     <l n="152">verrò in sul campo armato a tuo piacere. -</l>
    </lg>
    <lg n="20">
     <l n="153">Rispose alle parole presto Antea:</l>
     <l n="154">- Ciò ch'a te piace a me convien che piaccia. -</l>
     <l n="155">E mentre che così gli rispondea</l>
     <l n="156">s'accese tutta quanta nella faccia,</l>
     <l n="157">però ch'un foco sol due cori ardea.</l>
     <l n="158">Come anima gentil presto s'allaccia!</l>
     <l n="159">Così ferito è l'uno e l'altro amante</l>
     <l n="160">da quello stral che passa ogni adamante.</l>
    </lg>
    <lg n="21">
     <l n="161">E cominciorno insieme a riguardarsi</l>
     <l n="162">ognun più che l'usato intento e fiso.</l>
     <l n="163">Rinaldo non potea di lei saziarsi,</l>
     <l n="164">né crede ch'altro ben sia in paradiso;</l>
     <l n="165">e la fanciulla cominciò a pensarsi</l>
     <l n="166">che così bel già mai fussi Narciso:</l>
     <l n="167">dovunque e' va, gli tenea drieto gli occhi,</l>
     <l n="168">e par che fiamme Amor nel suo cor fiocchi.</l>
    </lg>
    <lg n="22">
     <l n="169">Ed ordinossi un convito sì magno</l>
     <l n="170">che simil forse non fu ancor veduto.</l>
     <l n="171">Disse Rinaldo al suo caro compagno:</l>
     <l n="172">- O Ulivier, qui bisogna il tuo aiuto.</l>
     <l n="173">Vàdiane Persia e ciò ch'io ci guadagno,</l>
     <l n="174">fa' che tu abbi a tutto proveduto;</l>
     <l n="175">e vo' che di tua man serva costei</l>
     <l n="176">per lo mio amor, come io per te farei.</l>
    </lg>
    <lg n="23">
     <l n="177">E s'io ti fe' mai gentilezza alcuna</l>
     <l n="178">di Forisena e di Merediana,</l>
     <l n="179">fa' che qui cosa non manchi nessuna</l>
     <l n="180">da onorar questa gentil pagana. -</l>
     <l n="181">Disse Ulivier: - Così va la fortuna:</l>
     <l n="182">cércati d'altro amante, Luciana.</l>
     <l n="183">Da me sarai d'ogni cosa servito. -</l>
     <l n="184">Ed ordinò di sùbito il convito.</l>
    </lg>
    <lg n="24">
     <l n="185">Furno al convito le vivande tutte</l>
     <l n="186">che si potevon dare in quel paese,</l>
     <l n="187">con preziosi vin, confetti e frutte;</l>
     <l n="188">furonvi tutte le dame cortese</l>
     <l n="189">della città, né creder le più brutte;</l>
     <l n="190">e sempre di sua man servì il marchese,</l>
     <l n="191">massime Antea con molta riverenzia,</l>
     <l n="192">di coppa, di coltello e di credenzia.</l>
    </lg>
    <lg n="25">
     <l n="193">Fatto il convito, vennon molti suoni,</l>
     <l n="194">acciò che meno il giorno lor rincresca:</l>
     <l n="195">trombe e trombette e nacchere e busoni,</l>
     <l n="196">cembolo, staffa e cemmamelle in tresca,</l>
     <l n="197">corni, tambur, cornamuse e sveglioni</l>
     <l n="198">e molti altri stormenti alla moresca,</l>
     <l n="199">liuti e arpe e citare e salteri,</l>
     <l n="200">buffoni e giuochi e infiniti piaceri.</l>
    </lg>
    <lg n="26">
     <l n="201">Così passorno il giorno con gran festa.</l>
     <l n="202">Ma poi che 'l sole in Granata s'accosta,</l>
     <l n="203">la gentil donna con voce modesta</l>
     <l n="204">disse ch'al tutto tornare è disposta,</l>
     <l n="205">benché tal dipartenza gli è molesta,</l>
     <l n="206">al gran Soldan, ch'aspetta la risposta;</l>
     <l n="207">e 'l terzo dì, come promesso avea,</l>
     <l n="208">essere armata in sul campo dicea.</l>
    </lg>
    <lg n="27">
     <l n="209">Così la festa ristette col ballo,</l>
     <l n="210">e dipartissi la donna famosa.</l>
     <l n="211">Rinaldo compagnia gli fe' a cavallo</l>
     <l n="212">insino appresso ove il Soldan si posa;</l>
     <l n="213">e morir si credette sanza fallo</l>
     <l n="214">quando e' lasciò questa dama vezzosa,</l>
     <l n="215">e con fatica le lacrime tenne</l>
     <l n="216">insin che pure a casa se ne venne.</l>
    </lg>
    <lg n="28">
     <l n="217">Il Soldan domandò quel ch'avea fatto</l>
     <l n="218">la gentil figlia in Persia co' cristiani;</l>
     <l n="219">ella gli disse la convegna e 'l patto</l>
     <l n="220">che 'l terzo dì debbe essere alle mani,</l>
     <l n="221">e che sperava dare scaccomatto</l>
     <l n="222">al buon Rinaldo con l'arme in su' piani</l>
     <l n="223">e racquistar tutte le terre sue;</l>
     <l n="224">donde il Soldan molto contento fue,</l>
    </lg>
    <lg n="29">
     <l n="225">però che molto in costei si fidava.</l>
     <l n="226">Or ci convien tornare a dar conforto</l>
     <l n="227">a Rinaldo, ch'a letto se n'andava,</l>
     <l n="228">e non pareva già vivo né morto,</l>
     <l n="229">ma con sospiri Antea sua richiamava,</l>
     <l n="230">dicendo: "Lasso, tu m'hai fatto torto</l>
     <l n="231">avermi dato e poi furato il core!";</l>
     <l n="232">e detto questo si dolea d'Amore:</l>
    </lg>
    <lg n="30">
     <l n="233">"Come hai tu consentito che costei</l>
     <l n="234">m'abbi così rubato da me stesso</l>
     <l n="235">e transformato così tosto in lei,</l>
     <l n="236">tanto che quel ch'io fui non son più desso?</l>
     <l n="237">Ella se n'ha portati i pensier miei:</l>
     <l n="238">questo non è quel che tu m'hai promesso;</l>
     <l n="239">e non ti gloriar se col tuo arco</l>
     <l n="240">per donna sì gentil m'hai preso al varco;</l>
    </lg>
    <lg n="31">
     <l n="241">ché non sarebbe ingannata Europia,</l>
     <l n="242">non si sarebbe transformato in toro</l>
     <l n="243">Giove e mutata la sua forma propia,</l>
     <l n="244">né Ganimede rapito al suo coro,</l>
     <l n="245">s'avessi visto sì leggiadra copia.</l>
     <l n="246">E non sarebbe Danne un verde alloro,</l>
     <l n="247">se Febo avessi veduto il dì Antea</l>
     <l n="248">che innamorato: "Aspetta!" pur dicea,</l>
    </lg>
    <lg n="32">
     <l n="249">né fatto servo de' servi d'Ameto;</l>
     <l n="250">né tanto tempo Giacobbe fedele,</l>
     <l n="251">ché, veggendo costei, come discreto,</l>
     <l n="252">serviva per Antea, non per Rachele,</l>
     <l n="253">che col suo viso faria mansueto</l>
     <l n="254">ogni aspro tigre arrabbiato e crudele,</l>
     <l n="255">anzi farebbe il mar pietoso e' venti,</l>
     <l n="256">e per vederla fermi stare attenti.</l>
    </lg>
    <lg n="33">
     <l n="257">E non arebbe Andromada Perseo</l>
     <l n="258">combattuta col capo di Medusa,</l>
     <l n="259">e fatto un sasso diventar Fineo;</l>
     <l n="260">né fatto arebbe Ipolito mai scusa,</l>
     <l n="261">né tanto Euridice chiesto Orfeo,</l>
     <l n="262">ovver conversa in un fonte Aretusa,</l>
     <l n="263">se stata fussi Antea nel mondo allora,</l>
     <l n="264">che degli abissi l'anime innamora.</l>
    </lg>
    <lg n="34">
     <l n="265">Non bisognava che Venere iddea</l>
     <l n="266">insegnassi a Ipomene già come</l>
     <l n="267">gittassi, mentre Atalanta correa,</l>
     <l n="268">come fussi passata innanzi, il pome;</l>
     <l n="269">né nel suo Aconzio "Cidippe" scrivea,</l>
     <l n="270">veggendo a questa il bel viso e le chiome;</l>
     <l n="271">e non sarebbe il convito turbato</l>
     <l n="272">del pome ch'a Parisse fu mandato,</l>
    </lg>
    <lg n="35">
     <l n="273">ché non l'arebbe giudicato a Venere:</l>
     <l n="274">non bisognava far di ciò contesa,</l>
     <l n="275">e Troia non saria conversa in cenere,</l>
     <l n="276">e tutta Grecia mossa a tanta impresa,</l>
     <l n="277">veggendo nude queste membra tenere</l>
     <l n="278">che m'han sì il cor ferito e l'alma incesa;</l>
     <l n="279">né da sé sé per se stesso diviso</l>
     <l n="280">arebbe, questa veggendo, Narciso.</l>
    </lg>
    <lg n="36">
     <l n="281">E non sarebbe Leandro d'Abido</l>
     <l n="282">portato così misero e meschino,</l>
     <l n="283">come tu sai, fra l'onde già, Cupido,</l>
     <l n="284">appiè della sua donna dal dalfino,</l>
     <l n="285">s'avessi Antea veduta, ond'io pur grido;</l>
     <l n="286">né Polifemo in sul lito marino</l>
     <l n="287">chiamata Galatea colla zampogna,</l>
     <l n="288">dolendosi che in grembo Ati a lei sogna.</l>
    </lg>
    <lg n="37">
     <l n="289">Tu non aresti già, Teseo, menata</l>
     <l n="290">Ipolita del regno già amazzóne;</l>
     <l n="291">tu non aresti Adriana lasciata</l>
     <l n="292">su l'isoletta in tanta passione;</l>
     <l n="293">e non sarebbe Emilia repugnata</l>
     <l n="294">' Atene per Arcita e Palamone;</l>
     <l n="295">né Pirramo già morto, e mille amanti</l>
     <l n="296">ch'or sare' lungo a contar tutti quanti,</l>
    </lg>
    <lg n="38">
     <l n="297">se fussi al secol lor vivuta questa:</l>
     <l n="298">ch'io pur non vidi mai più bella figlia,</l>
     <l n="299">s'io guardo ben la refulgente testa</l>
     <l n="300">e 'l capo suo, che Venere simiglia,</l>
     <l n="301">la faccia pulcra, angelica e modesta,</l>
     <l n="302">e due begli occhi e l'archeggiate ciglia</l>
     <l n="303">e gli atti e le parole sì soave</l>
     <l n="304">che mi parea sentir proprio dire: "Ave".</l>
    </lg>
    <lg n="39">
     <l n="305">Ben puoi tu, crudo, per lei saettarmi,</l>
     <l n="306">ben puoi di me vittoria avere, Amore.</l>
     <l n="307">Che pensi tu, ch'io apparecchi l'armi</l>
     <l n="308">per passar con la lancia a questa il core,</l>
     <l n="309">che può ferirmi a sua posta e sanarmi</l>
     <l n="310">come Pelleo, non già tu, traditore?".</l>
     <l n="311">Queste parole e molte altre dicea;</l>
     <l n="312">ma finalmente richiamava Antea.</l>
    </lg>
    <lg n="40">
     <l n="313">"Dove se' tu? Perché m'hai qui lasciato?</l>
     <l n="314">Non potesti star meco solo un giorno?</l>
     <l n="315">Che pensi tu, ch'al campo io venga armato?</l>
     <l n="316">Aspetta tanto ch'io chiami col corno.</l>
     <l n="317">Tu m'hai già preso per modo e legato</l>
     <l n="318">ch'omai più in Francia al mio signor non torno.</l>
     <l n="319">Né posso in Bambillona anco star teco,</l>
     <l n="320">né, poi ch'io vidi te, più star con meco.</l>
    </lg>
    <lg n="41">
     <l n="321">Che debbo far? Dove sarà il mio regno?</l>
     <l n="322">Dove starà il mio cor così soletto?".</l>
     <l n="323">Orlando, ch'avea fatto alcun disegno,</l>
     <l n="324">la mattina trovò Rinaldo a letto,</l>
     <l n="325">e misse a queste parole lo 'ngegno;</l>
     <l n="326">disse: - Cugino, aresti tu difetto? -</l>
     <l n="327">Rinaldo il volea far pur cornamusa</l>
     <l n="328">d'un certo sogno, e trovava sua scusa.</l>
    </lg>
    <lg n="42">
     <l n="329">Rispose Orlando: - Noi sarem que' frati</l>
     <l n="330">che mangiando il migliaccio l'un si cosse;</l>
     <l n="331">l'altro gli vide gli occhi imbambolati</l>
     <l n="332">e domandò quel che la cagion fosse;</l>
     <l n="333">colui rispose: "Noi siàn due restati</l>
     <l n="334">a mensa, e gli altri sono or per le fosse,</l>
     <l n="335">che trentatré già fumo, e tu lo sai:</l>
     <l n="336">quand'io vi penso, io piango sempre mai".</l>
    </lg>
    <lg n="43">
     <l n="337">Quell'altro, che vedea che lo 'ngannava,</l>
     <l n="338">finse di pianger mostrando dolore;</l>
     <l n="339">e disse a quel che di ciò domandava:</l>
     <l n="340">"Ed anco io piango, anzi mi scoppia il core,</l>
     <l n="341">che noi siàn due restati", e sospirava;</l>
     <l n="342">ed è già l'uno all'altro traditore.</l>
     <l n="343">Così mi par che facciàn noi, Rinaldo:</l>
     <l n="344">ché nol di' tu che 'l migliaccio era caldo?</l>
    </lg>
    <lg n="44">
     <l n="345">Ma questo è altro caldo veramente. -</l>
     <l n="346">Rinaldo si volea, pur ricoprire:</l>
     <l n="347">- Per Dio, cugin, ch'i' sognavo al presente</l>
     <l n="348">ch'un gran lion mi veniva assalire;</l>
     <l n="349">ond'io gridavo e chiamavo altra gente,</l>
     <l n="350">e con Frusberta il volevo ferire:</l>
     <l n="351">forse che in sogno parlai per ventura;</l>
     <l n="352">tu mi destasti in su questa paura:</l>
    </lg>
    <lg n="45">
     <l n="353">dond'io ti son, ti prometto, obligato,</l>
     <l n="354">però ch'io ero tanto impaurito</l>
     <l n="355">che mi pare esser di bocca cavato</l>
     <l n="356">all'animal che m'aveva assalito. -</l>
     <l n="357">Rispose Orlando: - Ah, cugino impazzato,</l>
     <l n="358">or fussi e' sogno quel ch'io ho udito!</l>
     <l n="359">Più sù sta mona Luna, fratel mio!</l>
     <l n="360">Guarda se 'n sogno dicevi com'io:</l>
    </lg>
    <lg n="46">
     <l n="361">"O vaga Antea, che ti feci io già mai?</l>
     <l n="362">Dove m'hai tu lasciato? Ove è la fede?</l>
     <l n="363">Dove se' ora, e quando tornerai?</l>
     <l n="364">E non arai tu mai di me merzede,</l>
     <l n="365">che t'ho pur dato il cor, come tu sai,</l>
     <l n="366">che son tuo servo pur, come Amor vede?</l>
     <l n="367">che tante volte di me domandasti:</l>
     <l n="368">"Se' tu colui che tu m'innamorasti?"</l>
    </lg>
    <lg n="47">
     <l n="369">Tu se' colei ch'ogn'altra bella avanza;</l>
     <l n="370">tu se' di nobiltà ricco tesoro;</l>
     <l n="371">tu se' colei che mi dài sol baldanza;</l>
     <l n="372">tu se' la luce dello etterno coro;</l>
     <l n="373">tu se' colei che m'hai dato speranza;</l>
     <l n="374">tu se' colei per ch'io sol vivo e moro;</l>
     <l n="375">tu se' fontana d'ogni leggiadria;</l>
     <l n="376">tu se' il mio cor, tu se' l'anima mia".</l>
    </lg>
    <lg n="48">
     <l n="377">Nimica, cugin mio, par che tu sogni;</l>
     <l n="378">non creder da me tu voler celarti:</l>
     <l n="379">pensa ch'un altro trovar ti bisogni.</l>
     <l n="380">Dunque tu vieni in Persia a innamorarti</l>
     <l n="381">d'una pagana! Or fa' che ti vergogni,</l>
     <l n="382">ché questo è poco men che sbattezarti.</l>
     <l n="383">Se' tu sì della mente fatto cieco?</l>
     <l n="384">Guarda che Cristo non s'adiri teco.</l>
    </lg>
    <lg n="49">
     <l n="385">Ove è, Rinaldo, la tua gagliardia?</l>
     <l n="386">Ove è, Rinaldo, il tuo sommo potere?</l>
     <l n="387">Ove è, Rinaldo, il tuo senno di pria?</l>
     <l n="388">Ove è, Rinaldo, il tuo antivedere?</l>
     <l n="389">Ove è, Rinaldo, la tua fantasia?</l>
     <l n="390">Ove è, Rinaldo, l'arme e 'l tuo destriere?</l>
     <l n="391">Ove è, Rinaldo, la tua gloria e fama?</l>
     <l n="392">Ove è, Rinaldo, il tuo core? Alla dama.</l>
    </lg>
    <lg n="50">
     <l n="393">Pàrti che 'l tempo sia conforme a questo?</l>
     <l n="394">Pàrti che 'l tempo sia da innamorarsi?</l>
     <l n="395">Pàrti che 'l tempo sia qui lungo o presto?</l>
     <l n="396">Pàrti che 'l tempo sia dover più starsi?</l>
     <l n="397">Pàrti che 'l tempo sia tranquillo o infesto?</l>
     <l n="398">Pàrti che 'l tempo sia da motteggiarsi?</l>
     <l n="399">Pàrti che 'l tempo sia da dama o lancia?</l>
     <l n="400">Pàrti che 'l tempo sia d'andarne in Francia?</l>
    </lg>
    <lg n="51">
     <l n="401">A questo modo il regno in pace aremo!</l>
     <l n="402">A questo modo acquisterai corona!</l>
     <l n="403">A questo modo Antea giù abbatteremo!</l>
     <l n="404">A questo modo andren poi in Bambillona!</l>
     <l n="405">A questo modo la fede alzeremo!</l>
     <l n="406">A questo modo or di te si ragiona!</l>
     <l n="407">A questo modo se' fatto discreto!</l>
     <l n="408">Misero a me, ch'io non sarò mai lieto!</l>
    </lg>
    <lg n="52">
     <l n="409">Lascia questo pensier sì stolto e vano,</l>
     <l n="410">comincia a rassettar la tua armadura,</l>
     <l n="411">ché questo nostro Cristo è partigiano;</l>
     <l n="412">non so come e' comporta tua natura.</l>
     <l n="413">Vedi ch'addosso ci viene il Soldano,</l>
     <l n="414">e se tu abbatti Antea per tua ventura,</l>
     <l n="415">che questo regno e tutte sue contrade</l>
     <l n="416">sicuro abbiam sanza operar più spade. -</l>
    </lg>
    <lg n="53">
     <l n="417">Quando Rinaldo si vide scoperto</l>
     <l n="418">e non poté celar quel ch'è palese,</l>
     <l n="419">rispose sospirando: - Io veggo certo</l>
     <l n="420">che queste al nostro Iddio son grave offese</l>
     <l n="421">e molta punizion, come di', merto.</l>
     <l n="422">Ma se quel Giove iddio non si difese</l>
     <l n="423">da questo Amor, né 'l bellicoso Marte,</l>
     <l n="424">che val qui la mia forza o ingegno o arte?</l>
    </lg>
    <lg n="54">
     <l n="425">Io voglio al campo andar, ch'io l'ho promesso,</l>
     <l n="426">e porterò la lancia e 'l brando cinto.</l>
     <l n="427">Ma come potrei io ferir me stesso</l>
     <l n="428">o vincer mai colei che m'ha già vinto?</l>
     <l n="429">Io ho la mente cieca, io tel confesso,</l>
     <l n="430">ed anco il mio signor cieco è dipinto,</l>
     <l n="431">e guida a questa volta il cieco l'orbo:</l>
     <l n="432">dunque tu bussi a formica di sorbo.</l>
    </lg>
    <lg n="55">
     <l n="433">Io non posso voler, per ch'io non voglio:</l>
     <l n="434">lasciar costei dunque io non voglio o posso;</l>
     <l n="435">io non son più il cugin tuo, com'io soglio,</l>
     <l n="436">però che questo è mal che sta nell'osso;</l>
     <l n="437">e s'io sapessi gittar questo scoglio,</l>
     <l n="438">sarebbe Salamon suto un uom grosso,</l>
     <l n="439">Aristotile e Socrate e Platone.</l>
     <l n="440">Dunque, fratel, non ne facciam quistione;</l>
    </lg>
    <lg n="56">
     <l n="441">ch'io non vo' disputar d'astrologia</l>
     <l n="442">con quel che non sa ancor che cosa è stella;</l>
     <l n="443">io non vo' disputar di cerusia</l>
     <l n="444">con chi sempre ara o macina o martella;</l>
     <l n="445">io non vo' disputar quel che amor sia</l>
     <l n="446">con un che sol conosce Alda la bella;</l>
     <l n="447">ma priego Amor che qualche ingegno truovi,</l>
     <l n="448">acciò che tu mi creda, che tu 'l pruovi. -</l>
    </lg>
    <lg n="57">
     <l n="449">Rimase Orlando tutto spennecchiato</l>
     <l n="450">quando e' sentì quel che 'l cugino ha detto,</l>
     <l n="451">perché conobbe ch'egli era ostinato;</l>
     <l n="452">a Ulivier n'andava e Ricciardetto,</l>
     <l n="453">e disse: - Il nostro Rinaldo è già armato,</l>
     <l n="454">ch'aspetta alla battaglia Antea nel letto. -</l>
     <l n="455">E raccontò ciò ch'egli avea sentito;</l>
     <l n="456">donde ciascun di lor n'è sbigottito.</l>
    </lg>
    <lg n="58">
     <l n="457">Ma Ulivier con Orlando dicea:</l>
     <l n="458">- Io gli ho a cantar poi il vespro, s'io mi cruccio.</l>
     <l n="459">- Deh, taci! - Orlando tosto rispondea</l>
     <l n="460">- ché ti direbbe: "Néttati il cappuccio".</l>
     <l n="461">A me, che ignuno error di ciò sapea,</l>
     <l n="462">m'ha rimandato indrieto come un cuccio.</l>
     <l n="463">Chi vi cercassi trito a falde a falde,</l>
     <l n="464">né l'un né l'altro è farina da cialde.</l>
    </lg>
    <lg n="59">
     <l n="465">Vo' che tu corra come fe' a furore</l>
     <l n="466">quella badessa, e lievi il romor grande,</l>
     <l n="467">che volle tòr la cuffia, e per errore</l>
     <l n="468">si misse dell'abate le mutande;</l>
     <l n="469">per che la monacella peccatore</l>
     <l n="470">disse: "Madonna, il capo vi si spande:</l>
     <l n="471">la cuffia prima un poco v'acconciate";</l>
     <l n="472">dond'ella si tornò al suo santo abate?</l>
    </lg>
    <lg n="60">
     <l n="473">Qui si bisogna provedere a noi,</l>
     <l n="474">e che noi andian domani al campo armati:</l>
     <l n="475">io sarò il primo e poi sarete voi</l>
     <l n="476">che con Antea ci saremo sfidati.</l>
     <l n="477">Io so ch'io l'uccidrò, sia che vuol poi;</l>
     <l n="478">se noi sarem dal Soldano assaltati,</l>
     <l n="479">difenderenci, e Iddio ci aiuteràe,</l>
     <l n="480">né più la dama il mio cugino aràe.</l>
    </lg>
    <lg n="61">
     <l n="481">Ma forse altri pensier potrebbe avere</l>
     <l n="482">se la fortuna o 'l peccato volessi</l>
     <l n="483">ch'ella m'abbatta in terra del destriere:</l>
     <l n="484">bench'io mi credo che se ne ridessi.</l>
     <l n="485">Ma Cristo mi darà forza e potere</l>
     <l n="486">e con sua man mi sosterrà lui stessi;</l>
     <l n="487">e lasceren Rinaldo a riposarsi</l>
     <l n="488">nel letto insin che potrebbe destarsi. -</l>
    </lg>
    <lg n="62">
     <l n="489">Ulivier non rispose nulla a questo,</l>
     <l n="490">e diecimila a cavallo ordinorno.</l>
     <l n="491">L'altra mattina ognun s'armava presto;</l>
     <l n="492">verso dell'oste del Soldan n'andorno;</l>
     <l n="493">così Rinaldo sanza esser richiesto;</l>
     <l n="494">e disse al conte: - Sonerai tu il corno,</l>
     <l n="495">ché sai che poco il sonarlo è mia arte,</l>
     <l n="496">e chiama al campo Antea dalla mia parte.</l>
    </lg>
    <lg n="63">
     <l n="497">- Ah! - disse Orlando - tu non di' davvero!</l>
     <l n="498">Io lo farò come persona sciocca,</l>
     <l n="499">ché di piacerti ho troppo desidèro. -</l>
     <l n="500">E l'alifante si poneva a bocca</l>
     <l n="501">e sono tanto forte e tanto altero</l>
     <l n="502">che, come il suon del corno fuori scocca,</l>
     <l n="503">sùbito venne agli orecchi d'Antea;</l>
     <l n="504">che fra se stessa gran dolor n'avea,</l>
    </lg>
    <lg n="64">
     <l n="505">dicendo: "Io ho qui perduta ogni fama:</l>
     <l n="506">parrà che per viltà nel padiglione</l>
     <l n="507">mi stessi addormentata"; e l'arme chiama,</l>
     <l n="508">e finalmente saltò in su l'arcione.</l>
     <l n="509">Come Rinaldo scorgeva la dama,</l>
     <l n="510">par che sia tratto il cappello al falcone,</l>
     <l n="511">e tutto si rassetta in su la sella</l>
     <l n="512">e in qua ed in là con Baiardo saltella.</l>
    </lg>
    <lg n="65">
     <l n="513">Giunta costei, con un gentil saluto</l>
     <l n="514">lo salutò, che in mezzo il cor gli passa;</l>
     <l n="515">poi fece con Orlando il suo dovuto;</l>
     <l n="516">Orlando per dolor giù gli occhi abbassa.</l>
     <l n="517">Disse la dama: - E' vi sarà paruto</l>
     <l n="518">ch'io sia molto per certo pigra e lassa,</l>
     <l n="519">ché sto nel letto, e voi siete aspettarmi:</l>
     <l n="520">veggo che l'arte è pur vostra dell'armi.</l>
    </lg>
    <lg n="66">
     <l n="521">Prendi del campo tu, Rinaldo mio,</l>
     <l n="522">ché so che tu m'aspetti alla battaglia,</l>
     <l n="523">e ciò ch'io ti promissi, pel mio Iddio,</l>
     <l n="524">osserverotti sanza mancar maglia. -</l>
     <l n="525">Dicea Rinaldo: - A combatter vengo io,</l>
     <l n="526">ma vorrei far con arme che non taglia. -</l>
     <l n="527">Volse il cavallo, e così la fanciulla.</l>
     <l n="528">Disse Ulivieri: - E' non ne sarà nulla. -</l>
    </lg>
    <lg n="67">
     <l n="529">E parvegli ch'Antea se ne ridesse,</l>
     <l n="530">quand'ella volse il cavallo arabesco.</l>
     <l n="531">Volto Rinaldo, l'aste in resta messe</l>
     <l n="532">e con Baiardo fe' del barberesco;</l>
     <l n="533">ma come e' par ch'alla dama s'appresse,</l>
     <l n="534">un bello scudo ch'aveva moresco</l>
     <l n="535">sùbito drieto alle spalle gittava,</l>
     <l n="536">e gittò via la lancia che portava.</l>
    </lg>
    <lg n="68">
     <l n="537">Veggendo questo Antea, ch'era gentile,</l>
     <l n="538">sùbito anco ella lo scudo volgea</l>
     <l n="539">per non parer né villana né vile;</l>
     <l n="540">Orlando troppo di ciò si dolea,</l>
     <l n="541">e dice: - L'esca riscalda el fucile.</l>
     <l n="542">Maladetta sia tu per certo, Antea!</l>
     <l n="543">Or vedi, Ricciardetto, ove noi siamo:</l>
     <l n="544">qui si convien che l'arme adoperiamo;</l>
    </lg>
    <lg n="69">
     <l n="545">ché quando io vidi Antea sì larghi patti</l>
     <l n="546">far se Rinaldo la vinceva in giostra,</l>
     <l n="547">io dissi: "Or sono acconci i nostri fatti,</l>
     <l n="548">a salvamento omai la terra è nostra".</l>
     <l n="549">Ora ho temenza alfin non siàn disfatti,</l>
     <l n="550">poi che tanta pazzia Rinaldo mostra:</l>
     <l n="551">parmi ch'uscito sia dello intelletto.</l>
     <l n="552">- E così a me - diceva Ricciardetto.</l>
    </lg>
    <lg n="70">
     <l n="553">Accostasi a Rinaldo Orlando allora</l>
     <l n="554">e disse: - Dimmi dove tu ha' apparato</l>
     <l n="555">giostrar così, ch'io nol sapevo ancora,</l>
     <l n="556">e molto caro ho tu m'abbi insegnato.</l>
     <l n="557">Veggo che 'l foco drento ben lavora,</l>
     <l n="558">e 'n questo dì riman' vituperato. -</l>
     <l n="559">Disse la dama: - Così vuole Amore.</l>
     <l n="560">Prendi del campo tu, gentil signore. -</l>
    </lg>
    <lg n="71">
     <l n="561">Allor comincia Ulivieri a pregare:</l>
     <l n="562">- Per grazia, car cognato, ti domando</l>
     <l n="563">che tu mi lasci con questa provare.</l>
     <l n="564">- Io son contento: - rispondeva Orlando</l>
     <l n="565">- non che pregarmi, tu puoi comandare. -</l>
     <l n="566">Ulivier venne il suo destrier voltando,</l>
     <l n="567">e quanto gli parea del campo prese;</l>
     <l n="568">così la donna, e volsesi al marchese.</l>
    </lg>
    <lg n="72">
     <l n="569">Riscontrò Ulivier la damigella</l>
     <l n="570">e ruppe la sua lancia, e non la mosse</l>
     <l n="571">né piegò pure un dito in su la sella;</l>
     <l n="572">ma in su lo scudo in modo lui percosse</l>
     <l n="573">che cadde per virtù della donzella,</l>
     <l n="574">e bisognòe che prigionier suo fosse;</l>
     <l n="575">e Ricciardetto gli fe' compagnia</l>
     <l n="576">acciò che gl'increscessi men la via.</l>
    </lg>
    <lg n="73">
     <l n="577">E 'nverso il padiglion furno avviati.</l>
     <l n="578">Rinaldo si ridea del suo fratello.</l>
     <l n="579">Orlando gli dicea: - Pe' tuoi peccati</l>
     <l n="580">credo che t'abbi perduto il cervello.</l>
     <l n="581">Ma que' che son di sopra coronati</l>
     <l n="582">ben ti serbano a tempo il tuo flagello. -</l>
     <l n="583">Rinaldo, ch'avea il cor dato in diposito,</l>
     <l n="584">non rispondeva a Orlando a proposito.</l>
    </lg>
    <lg n="74">
     <l n="585">Per la qual cosa Orlando è insuperbito,</l>
     <l n="586">e disse: - Io giuro pel nostro Gesùe</l>
     <l n="587">che, se 'l peccato tuo non è punito</l>
     <l n="588">in qualche modo, io non gli credo piùe,</l>
     <l n="589">e leverotti da giuoco e partito,</l>
     <l n="590">che con Antea non giosterrai più tue:</l>
     <l n="591">ch'io gli darò la morte in tua presenzia,</l>
     <l n="592">per darti parte di tua penitenzia. -</l>
    </lg>
    <lg n="75">
     <l n="593">E disse ' Antea: - Se vuoi, piglia del campo,</l>
     <l n="594">ché fia cagion del tuo morir Rinaldo:</l>
     <l n="595">ch'io ti farò sentir, s'io non inciampo,</l>
     <l n="596">d'altro per certo che d'amor pur caldo. -</l>
     <l n="597">Disse la dama: - non ci è ignuno scampo:</l>
     <l n="598">se fussi, Orlando, più ch'un muro saldo,</l>
     <l n="599">io ti farò cader per tuo dispetto:</l>
     <l n="600">così ti sfido e così ti prometto. -</l>
    </lg>
    <lg n="76">
     <l n="601">Orlando con grande ira il destrier volse,</l>
     <l n="602">e va sbuffando che pareva un toro;</l>
     <l n="603">così del campo la fanciulla tolse,</l>
     <l n="604">poi si voltò, che non fe' ignun dimoro;</l>
     <l n="605">sopra lo scudo del buon conte colse</l>
     <l n="606">credendo dargli il suo sezzo martoro:</l>
     <l n="607">ruppe la lancia, e non si mosse il muro</l>
     <l n="608">come avea detto, tanto è forte e duro.</l>
    </lg>
    <lg n="77">
     <l n="609">Maravigliossi di questo la dama,</l>
     <l n="610">e disse: "Io ero in un pensiero strano</l>
     <l n="611">d'abbatter un tal uom c'ha tanta fama".</l>
     <l n="612">Orlando anco la lancia ruppe invano,</l>
     <l n="613">perché lo scudo è incantato e la lama.</l>
     <l n="614">Dunque le spade pigliavano in mano,</l>
     <l n="615">e cominciorno la battaglia insieme,</l>
     <l n="616">per modo che d'Antea Rinaldo teme.</l>
    </lg>
    <lg n="78">
     <l n="617">Are' voluto, tanto è innamorato,</l>
     <l n="618">del suo cugin veder la terra rossa;</l>
     <l n="619">e come Orlando il colpo aveva dato,</l>
     <l n="620">gli rimbombava nel cuor la percossa,</l>
     <l n="621">e par che 'l petto gli resti intronato</l>
     <l n="622">come avviene allo infermo per la tossa;</l>
     <l n="623">ed ogni volta con Cristo si cruccia</l>
     <l n="624">e dice l'orazion della bertuccia.</l>
    </lg>
    <lg n="79">
     <l n="625">Alcuna volta ch'Antea superava</l>
     <l n="626">un poco Orlando, egli arebbe voluto</l>
     <l n="627">ch'ella il gittassi in terra, e sospirava,</l>
     <l n="628">e con sue proprie man porgergli aiuto.</l>
     <l n="629">Guarda costui quanto Amor lo 'ngannava,</l>
     <l n="630">ch'era di poco di Francia venuto</l>
     <l n="631">con tanta impresa a trarlo di prigione,</l>
     <l n="632">ed or chiedea la sua distruzione!</l>
    </lg>
    <lg n="80">
     <l n="633">Or basti questo essemplo a chi m'intende.</l>
     <l n="634">Orlando con Antea mirabil pruova</l>
     <l n="635">facea col brando; e costei si difende,</l>
     <l n="636">però che l'arme sua fatata truova,</l>
     <l n="637">e spesso a lui simil derrate rende;</l>
     <l n="638">ma sopra l'armi sue poco ancor giova,</l>
     <l n="639">però ch'Orlando tale avea armadura</l>
     <l n="640">che regge a tutte botte, in modo è dura.</l>
    </lg>
    <lg n="81">
     <l n="641">Durò tutto quel giorno la battaglia</l>
     <l n="642">sanza avanzar l'un l'altro di niente,</l>
     <l n="643">da poi che l'arme non si rompe o taglia.</l>
     <l n="644">Era già il sol caduto in Occidente,</l>
     <l n="645">e non restando la fiera puntaglia,</l>
     <l n="646">Orlando disse alla dama piacente:</l>
     <l n="647">- Credo che tempo da ritrarsi sia,</l>
     <l n="648">e faccendo altro, sare' villania.</l>
    </lg>
    <lg n="82">
     <l n="649">Non ci è vergogna, ché non ci è vantaggio;</l>
     <l n="650">per istasera la guerra è finita. -</l>
     <l n="651">Disse la donna: - Io ho per grande oltraggio</l>
     <l n="652">ch'io non t'ho fatto qui lasciar la vita;</l>
     <l n="653">ora a tua posta vanne a tuo viaggio. -</l>
     <l n="654">E così fecion dal campo partita;</l>
     <l n="655">e ritornossi Orlando al suo stazzone,</l>
     <l n="656">e la fanciulla al padre al padiglione.</l>
    </lg>
    <lg n="83">
     <l n="657">E fra tre dì promisson ritornare</l>
     <l n="658">alla battaglia e far quel ch'è usanza.</l>
     <l n="659">Or altra storia ci convien trattare.</l>
     <l n="660">Cercato il mondo avea Gan di Maganza</l>
     <l n="661">come e potessi Rinaldo trovare</l>
     <l n="662">ma dov'e' fussi non avea certanza.</l>
     <l n="663">Al campo capitò dove è il Soldano,</l>
     <l n="664">e dèttesi a conoscer ch'era Gano;</l>
    </lg>
    <lg n="84">
     <l n="665">e disse che di corte era sbandito,</l>
     <l n="666">e dava tutte a Rinaldo le colpe,</l>
     <l n="667">e che pel mondo alcun tempo era gito</l>
     <l n="668">per fargli alfin lasciar l'ossa e le polpe.</l>
     <l n="669">Avea il Soldan di Gan molto sentito,</l>
     <l n="670">com'egli è malizioso più che volpe</l>
     <l n="671">e più che Giuda tristo e traditore;</l>
     <l n="672">e quanto più potea gli fece onore.</l>
    </lg>
    <lg n="85">
     <l n="673">E raccontò di Persia come era ito</l>
     <l n="674">il fatto, e come Orlando l'avea presa,</l>
     <l n="675">e Chiariella il padre avea tradito;</l>
     <l n="676">e che per questo mossa ha tale impresa,</l>
     <l n="677">però che 'l regno a lui è stabilito;</l>
     <l n="678">ma nol può racquistar sanza contesa;</l>
     <l n="679">ma tanto tempo è disposto far guerra</l>
     <l n="680">che torrà loro e la vita e la terra.</l>
    </lg>
    <lg n="86">
     <l n="681">E disse come al campo era venuto</l>
     <l n="682">Rinaldo ed Ulivieri e 'l conte Orlando,</l>
     <l n="683">e come Ricciardetto era caduto</l>
     <l n="684">ed Ulivier sanza operare il brando,</l>
     <l n="685">e la sua figlia l'aveva abbattuto,</l>
     <l n="686">e come e' gli ha prigioni al suo comando.</l>
     <l n="687">Ebbe di questo Gan molta letizia,</l>
     <l n="688">e cominciò a pensar tosto malizia.</l>
    </lg>
    <lg n="87">
     <l n="689">E dopo molto e gran ragionamento</l>
     <l n="690">dicea: - Soldano, intendi il mio consiglio.</l>
     <l n="691">Combatter con Orlando è fumo al vento,</l>
     <l n="692">e darà alfine a' tuoi prigion di piglio.</l>
     <l n="693">Io cercherei d'avergli a salvamento,</l>
     <l n="694">acciò che non ti fugghin dello artiglio,</l>
     <l n="695">e non farei in su campi più dimoro,</l>
     <l n="696">ma in Bambillona me n'andrei con loro.</l>
    </lg>
    <lg n="88">
     <l n="697">So che Rinaldo tanto ama il fratello,</l>
     <l n="698">e così Orlando il cognato Ulivieri,</l>
     <l n="699">che ciò che tu vorrai l'arai da quello,</l>
     <l n="700">pur che tu renda lor questi guerrieri.</l>
     <l n="701">Io darei presto al vento il mio drappello,</l>
     <l n="702">ché non riusciranno qui i pensieri. -</l>
     <l n="703">E tanto seppe il Soldan confortare</l>
     <l n="704">ch'e' s'accordava il suo campo levare.</l>
    </lg>
    <lg n="89">
     <l n="705">Rinaldo con Orlando era tornato</l>
     <l n="706">in Persia, e fatto gran disputazione.</l>
     <l n="707">Orlando s'era con lui riscaldato:</l>
     <l n="708">- Io credo che tu stavi in orazione</l>
     <l n="709">ch'io fussi da colei preso e legato;</l>
     <l n="710">e quando bene alla tua intenzione</l>
     <l n="711">non riusciva il disegno o l'archìmia,</l>
     <l n="712">dicevi il paternostro della scimia. -</l>
    </lg>
    <lg n="90">
     <l n="713">E forse che di questo era indovino.</l>
     <l n="714">Così la sera a posar se n'andorno</l>
     <l n="715">rimbrottandosi insieme col cugino.</l>
     <l n="716">Rinaldo si levò come e' fu giorno;</l>
     <l n="717">vide levato il campo saracino</l>
     <l n="718">da un balcon, donde e' vedea dintorno:</l>
     <l n="719">maravigliossi e gran dolor n'avea,</l>
     <l n="720">ché riveder mai più non crede Antea.</l>
    </lg>
    <lg n="91">
     <l n="721">Non si ricorda già di Ricciardetto,</l>
     <l n="722">non si ricorda ch'Ulivieri è preso,</l>
     <l n="723">che gli soleva amar con tanto effetto:</l>
     <l n="724">tanto il foco d'amor drento era acceso!</l>
     <l n="725">Al conte Orlando presto andava al letto,</l>
     <l n="726">e disse: - Hai tu del nuovo caso inteso?</l>
     <l n="727">Dal mio balcon testé guardando il piano,</l>
     <l n="728">veggo che 'l campo ha levato il Soldano.</l>
    </lg>
    <lg n="92">
     <l n="729">- Ah! - disse Orlando - come esser può questo?</l>
     <l n="730">come può farlo altro che solo Iddio</l>
     <l n="731">che sia di qui partito così presto?</l>
     <l n="732">O Ulivieri, o Ricciardetto mio,</l>
     <l n="733">forse ch'avvolto avete ora il capresto!</l>
     <l n="734">Or se' contento, cugin pazzo e rio?</l>
     <l n="735">Or si vendicherà il Soldan de' torti!</l>
     <l n="736">Io ne farò vendetta, se gli ha morti.</l>
    </lg>
    <lg n="93">
     <l n="737">Qui si bisogna sùbito riparo,</l>
     <l n="738">e tempo non è più d'essere amante. -</l>
     <l n="739">E finalmente d'accordo ordinaro</l>
     <l n="740">che Chiariella sposassi Balante,</l>
     <l n="741">e 'l regno a questi a governo lasciaro;</l>
     <l n="742">e Luciana col suo Balugante</l>
     <l n="743">a Siragozza a Marsilio tornassino,</l>
     <l n="744">e per lor parte assai lo ringraziassino.</l>
    </lg>
    <lg n="94">
     <l n="745">E ben cognobbe Luciana e vede</l>
     <l n="746">ch'al suo Rinaldo era uscita del core:</l>
     <l n="747">contenta si partì come ognun crede,</l>
     <l n="748">e disse fra se stessa: "Ingrato Amore,</l>
     <l n="749">è questo il merto di mia tanta fede?</l>
     <l n="750">Così va chi si fida in amadore";</l>
     <l n="751">e ritornossi assai dogliosa al padre</l>
     <l n="752">con Balugante e con le loro squadre.</l>
    </lg>
    <lg n="95">
     <l n="753">- Ordinato la terra, si partiro</l>
     <l n="754">Rinaldo, Orlando e 'l suo caro scudiere,</l>
     <l n="755">e per diverse vie cercando giro</l>
     <l n="756">dove sien del Soldan le sue bandiere.</l>
     <l n="757">Una mattina in un bosco appariro,</l>
     <l n="758">dove s'andava per istran sentiere</l>
     <l n="759">per ispilonche e per burroni e balze,</l>
     <l n="760">dove vanno le capre appena scalze.</l>
    </lg>
    <lg n="96">
     <l n="761">E come furno in mezzo del deserto</l>
     <l n="762">cinque giganti trovorno assassini,</l>
     <l n="763">che tutto quel paese avien diserto</l>
     <l n="764">tanto che presso non v'è più vicini.</l>
     <l n="765">In una grotta in un luogo coperto</l>
     <l n="766">si riducevan come malandrini;</l>
     <l n="767">ed una damigella avien con loro,</l>
     <l n="768">tutta angosciosa e con assai martoro.</l>
    </lg>
    <lg n="97">
     <l n="769">Al re Costanzo l'avevon rubata</l>
     <l n="770">ch'era signor della Bellamarina;</l>
     <l n="771">in questa grotta l'avevon legata,</l>
     <l n="772">e molto la sua vita era meschina.</l>
     <l n="773">E come e' giunse la nostra brigata,</l>
     <l n="774">l'un de' giganti a Rinaldo cammina,</l>
     <l n="775">e in ogni modo Baiardo volea,</l>
     <l n="776">e minacciava, se non ne scendea;</l>
    </lg>
    <lg n="98">
     <l n="777">e dice: - Tu potrai poi starti meco,</l>
     <l n="778">e menerotti per queste contrade:</l>
     <l n="779">aiutera'mi arrecar ciò ch'io reco,</l>
     <l n="780">ché ogni giorno rubian queste strade. -</l>
     <l n="781">Disse Rinaldo: - Dunque starò teco</l>
     <l n="782">se drieto ti verrò per le masnade?</l>
     <l n="783">Tu mi par' poco pratico, gigante,</l>
     <l n="784">ch'io non sono uom da star teco per fante. -</l>
    </lg>
    <lg n="99">
     <l n="785">E detto questo, Baiardo scostava;</l>
     <l n="786">poi cogli sproni in su' fianchi ferillo,</l>
     <l n="787">in modo che tre lanci egli spiccava,</l>
     <l n="788">che gozzivaio non parea né grillo;</l>
     <l n="789">la lancia abbassa, e 'l gigante trovava:</l>
     <l n="790">in mezzo il petto col ferro ferillo,</l>
     <l n="791">e passò il cuore al gigante gagliardo,</l>
     <l n="792">ed anco d'urto gli diè con Baiardo.</l>
    </lg>
    <lg n="100">
     <l n="793">Un di quegli altri a Orlando s'accosta</l>
     <l n="794">e 'n sull'elmetto gli diè sì gran picchio</l>
     <l n="795">che, se non fussi che l'arme fe' sosta,</l>
     <l n="796">e' gli levava del capo uno spicchio.</l>
     <l n="797">Non si poté riavere a sua posta</l>
     <l n="798">Orlando, che pel duol si fece un nicchio,</l>
     <l n="799">e tramortito par che giù cascasse.</l>
     <l n="800">Ma 'l fer gigante di sella lo trasse,</l>
    </lg>
    <lg n="101">
     <l n="801">e portollo di peso un mezzo miglio</l>
     <l n="802">per gittarlo in un luogo fuor di strada.</l>
     <l n="803">Orlando ritornò nel suo consiglio:</l>
     <l n="804">videsi preso, e pigliava la spada,</l>
     <l n="805">e ficcolla al gigante in mezzo il ciglio,</l>
     <l n="806">tanto che morto convien che giù vada;</l>
     <l n="807">ché per l'orecchio riuscì dal lato,</l>
     <l n="808">sì che pel colpo il gigante è cascato.</l>
    </lg>
    <lg n="102">
     <l n="809">Terigi sempre l'aveva seguìto.</l>
     <l n="810">Or ritorniamo a Rinaldo, che resta</l>
     <l n="811">nella battaglia dagli altri assalito,</l>
     <l n="812">che forse alfin gli rompevan la testa,</l>
     <l n="813">se non fussi il caval ch'è tanto ardito</l>
     <l n="814">che morde e trae e facea gran tempesta,</l>
     <l n="815">tanto che gnun non si vuole accostare;</l>
     <l n="816">donde un gigante cominciò a parlare:</l>
    </lg>
    <lg n="103">
     <l n="817">- Chi tu ti sia, cristiano o saracino,</l>
     <l n="818">tu mi pari uom da far poco guadagno:</l>
     <l n="819">per mio consiglio, piglia il tuo cammino,</l>
     <l n="820">ché questo tuo destriere è buon compagno. -</l>
     <l n="821">Rinaldo s'avviava. E Vegliantino</l>
     <l n="822">cercato ha tanto del suo signor magno</l>
     <l n="823">che lo trovava, e sù vi monta Orlando.</l>
     <l n="824">E molto di Rinaldo andò cercando;</l>
    </lg>
    <lg n="104">
     <l n="825">e Rinaldo di lui cercava ancora:</l>
     <l n="826">non si trovorno, ché smarriti sono.</l>
     <l n="827">Della foresta cercono uscir fuora.</l>
     <l n="828">Orlando sente per la selva un suono:</l>
     <l n="829">ecco apparir quella fanciulla allora,</l>
     <l n="830">che s'inginocchia e domanda perdono,</l>
     <l n="831">e dice come ella fussi scampata</l>
     <l n="832">mentre ch'egli era la zuffa appiccata;</l>
    </lg>
    <lg n="105">
     <l n="833">e che gli dessi ed aiuto e conforto.</l>
     <l n="834">Orlando di Rinaldo suo domanda;</l>
     <l n="835">disse la dama: - Io so che non è morto,</l>
     <l n="836">ma dove e' gissi, non so da qual banda.</l>
     <l n="837">Andian cercando, per Dio, qualche porto. -</l>
     <l n="838">Allora Orlando a Dio si raccomanda;</l>
     <l n="839">e cavalcorno il giorno e poi la notte,</l>
     <l n="840">sempre per balzi e per fossati e grotte.</l>
    </lg>
    <lg n="106">
     <l n="841">Rinaldo, uscito al giorno d'un burrone,</l>
     <l n="842">comincia del dimestico a trovare;</l>
     <l n="843">truova un pastor che in su 'n un capperone</l>
     <l n="844">certe vivande sue volea mangiare,</l>
     <l n="845">e fece insieme con lui collezione.</l>
     <l n="846">Mangiato, cominciossi addormentare,</l>
     <l n="847">perché la notte non avea dormito;</l>
     <l n="848">e dal pastor si trovò poi tradito.</l>
    </lg>
    <lg n="107">
     <l n="849">Questo pastor sopra Baiardo arranca,</l>
     <l n="850">come e' vide Rinaldo addormentato.</l>
     <l n="851">Vede Rinaldo che 'l destrier gli manca,</l>
     <l n="852">ché si destò, perch'egli avea sognato</l>
     <l n="853">ch'un gran lion l'avea preso per l'anca;</l>
     <l n="854">e disse: "Or son io ben male arrivato!";</l>
     <l n="855">e 'l me' che può soletto ne va a piede,</l>
     <l n="856">perché Baiardo e 'l pastor non rivede.</l>
    </lg>
    <lg n="108">
     <l n="857">Questo pastor n'andò a una città</l>
     <l n="858">dove il Soldan teneva il suo tesoro.</l>
     <l n="859">Il mastro giustizier, che quivi sta,</l>
     <l n="860">vide il cavallo a quell'uom grosso e soro</l>
     <l n="861">e quel che ne volea domandato ha.</l>
     <l n="862">Costui chiedea trecento dobbre d'oro;</l>
     <l n="863">onde e' rispose: - Io vo' veder provallo. -</l>
     <l n="864">E quel pastor di spron dètte al cavallo.</l>
    </lg>
    <lg n="109">
     <l n="865">Baiardo conosceva a chi egli è sotto:</l>
     <l n="866">subitamente prese in aria un salto,</l>
     <l n="867">onde il pastor, ch'a l'arte non è dotto,</l>
     <l n="868">si ritrovò di fatto in su lo smalto</l>
     <l n="869">e del petto due costole s'ha rotto.</l>
     <l n="870">Il giustizier, che 'l vide levare alto,</l>
     <l n="871">disse al pastor: - Questo è pel tuo peccato,</l>
     <l n="872">ch'io so che questo cavallo hai imbolato. -</l>
    </lg>
    <lg n="110">
     <l n="873">Poi gli fece e danari annoverare.</l>
     <l n="874">Or ritorniamo a Rinaldo, ch'andava</l>
     <l n="875">sanza saper dov'egli abbia arrivare,</l>
     <l n="876">e Ricciardetto ed Ulivier chiamava:</l>
     <l n="877">"A questo modo vi vengo aiutare?";</l>
     <l n="878">quando d'Orlando si ramaricava:</l>
     <l n="879">"Dove lasciato t'ho, cugin mio buono,</l>
     <l n="880">nel bosco? Ed io, dove arrivato sono?</l>
    </lg>
    <lg n="111">
     <l n="881">O Carlo Magno, ben sarai contento!</l>
     <l n="882">O Ganellon, bene arai allegrezza!</l>
     <l n="883">O Chiaramonte, il tuo rigoglio è spento!</l>
     <l n="884">O Monte Alban, tu tornerai in bassezza!</l>
     <l n="885">O buon Guicciardo, dove è il tuo ardimento?</l>
     <l n="886">O donna mia, dov'è tua gentilezza?</l>
     <l n="887">O caro Astolfo mio, come farai?</l>
     <l n="888">Omè, Rinaldo, che via piglierai?".</l>
    </lg>
    <lg n="112">
     <l n="889">E così lamentando, capitòe</l>
     <l n="890">a Bambillona per molte contrade.</l>
     <l n="891">Essendo presso, un pagan riscontròe</l>
     <l n="892">e domandollo di quella cittade;</l>
     <l n="893">onde il pagan ridendo lo beffòe,</l>
     <l n="894">quando lo vide così in povertade:</l>
     <l n="895">- Tu hai gli spron, - dicea - dove è il ronzino?</l>
     <l n="896">Tu 'l debbi aver giucato pel camino. -</l>
    </lg>
    <lg n="113">
     <l n="897">Donde Rinaldo s'adirò con quello;</l>
     <l n="898">disse: - Per Dio, tu pagherai lo scotto! -</l>
     <l n="899">Prese la briglia e colui pel mantello,</l>
     <l n="900">e disse: - Io vo' l'alfana che tu hai sotto;</l>
     <l n="901">e serba tu gli spron, ribaldo e fello! -</l>
     <l n="902">Poi trasse fuor Frusberta, e non fe' motto,</l>
     <l n="903">e dèttegli un rovescio alla francesca</l>
     <l n="904">che lo tagliò pel mezzo alla turchesca.</l>
    </lg>
    <lg n="114">
     <l n="905">Morto costui, innanzi gli venìa</l>
     <l n="906">un altro che parea buona persona;</l>
     <l n="907">disse Rinaldo: - Dimmi, in cortesia,</l>
     <l n="908">questa città com'ella si ragiona. -</l>
     <l n="909">Colui rispose sanza villania:</l>
     <l n="910">- Sappi che questa è la gran Bambillona,</l>
     <l n="911">e Bambillona si chiama maggiore,</l>
     <l n="912">e 'l Soldan della Mecche n'è signore.</l>
    </lg>
    <lg n="115">
     <l n="913">Ed ècci una figliuola del Soldano</l>
     <l n="914">che molto afflitta mena la sua vita,</l>
     <l n="915">ed èssi innamorata d'un cristiano,</l>
     <l n="916">e duolsi che nol vide alla partita:</l>
     <l n="917">sento ch'egli è non so che Monte Albano;</l>
     <l n="918">tanto è che per lui par tutta smarrita,</l>
     <l n="919">e tutta solitaria è fatta questa,</l>
     <l n="920">che solea la città tener già in festa.</l>
    </lg>
    <lg n="116">
     <l n="921">Ora io t'ho detto più che non domandi;</l>
     <l n="922">s'altro tu vuoi da me, chiedi tu stesso,</l>
     <l n="923">ch'io il farò volentier, pur che comandi,</l>
     <l n="924">ché certo un uom gentil mi par' da presso. -</l>
     <l n="925">Disse Rinaldo: - Troppo me ne mandi</l>
     <l n="926">contento se 'l tuo nome mi di' adesso. -</l>
     <l n="927">Dicea il pagan: - Fia fatto, e volentieri,</l>
     <l n="928">ciò che tu vuoi: chiamato son Gualtieri.</l>
    </lg>
    <lg n="117">
     <l n="929">E se ti piace, io vo' teco venire</l>
     <l n="930">dove tu vai, ch'io son uom poveretto:</l>
     <l n="931">non ho faccenda o roba da partire;</l>
     <l n="932">e d'esserti fedel giuro e prometto. -</l>
     <l n="933">Quando Rinaldo così ode dire,</l>
     <l n="934">disse: - Gualtier, per buon fratel t'accetto -;</l>
     <l n="935">come nell'altro dir vi sarà pòrto.</l>
     <l n="936">Cristo vi guardi e dia pace e conforto.</l>
    </lg>
   </lg>
  </body>
 </text>
</TEI>