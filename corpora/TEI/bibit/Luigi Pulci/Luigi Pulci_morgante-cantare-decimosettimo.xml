<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOSETTIMO</title>
    <author>Luigi Pulci</author>
   </titleStmt>
   <extent>
    <measure unit="stanza">139</measure>
    <measure unit="line">1112</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimosettimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOSETTIMO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOSETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Virgine innanzi al parto ed ora e sempre,</l>
     <l n="2">Virgine pura, Virgine beata,</l>
     <l n="3">Virgine che 'l tuo figlio in Ciel contempre,</l>
     <l n="4">Virgine degna, Virgine sacrata,</l>
     <l n="5">Virgine ch'ogni cosa guidi e tempre,</l>
     <l n="6">Virgine con Gesù nostra avvocata,</l>
     <l n="7">Virgine piena di grazia e di gloria,</l>
     <l n="8">Virgine etterna, aiuta la mia storia.</l>
    </lg>
    <lg n="2">
     <l n="9">- Sappi ch'i' son colui per cui sospira</l>
     <l n="10">nella città la figlia del Soldano;</l>
     <l n="11">ma la Fortuna, che sue rote gira,</l>
     <l n="12">m'ha qui condotto con gli sproni in mano,</l>
     <l n="13">e di me fatto il berzaglio e la mira.</l>
     <l n="14">Or pur torrai questa alfana, pagano,</l>
     <l n="15">ché 'l mio cavallo ho perduto, Baiardo,</l>
     <l n="16">e 'l mio cugin, che mai fu il più gagliardo:</l>
    </lg>
    <lg n="3">
     <l n="17">nella città n'andrai sùbito a quella;</l>
     <l n="18">di' che Rinaldo in sul campo l'aspetta</l>
     <l n="19">alla battaglia armato, non in sella,</l>
     <l n="20">ché vuol de' suoi prigion far la vendetta:</l>
     <l n="21">vedrai che gli parrà buona novella. -</l>
     <l n="22">Gualtier sopra l'alfana allor s'assetta</l>
     <l n="23">e presto in Bambillona andava ' Antea,</l>
     <l n="24">e quel ch'ha detto Rinaldo, dicea.</l>
    </lg>
    <lg n="4">
     <l n="25">Diceva Antea: - Può farlo la Fortuna</l>
     <l n="26">che sia Rinaldo, e sia così soletto</l>
     <l n="27">sanza cavallo o compagnia nessuna? -</l>
     <l n="28">e corse a Ulivieri e Ricciardetto,</l>
     <l n="29">e disse: - Or non temete cosa alcuna -</l>
     <l n="30">perché sapea che vivon con sospetto;</l>
     <l n="31">e quanto più potea gli confortava;</l>
     <l n="32">ché per amor di Rinaldo gli amava;</l>
    </lg>
    <lg n="5">
     <l n="33">e Ricciardetto avea trattato in modo</l>
     <l n="34">che mai nessun disagio comportòe:</l>
     <l n="35">tanto la strigne l'amoroso nodo!</l>
     <l n="36">Poi, fatto questo, al Soldan se n'andòe:</l>
     <l n="37">- Voi non sapete - disse - quel ch'io odo:</l>
     <l n="38">però quel c'ho sentito vi diròe:</l>
     <l n="39">Rinaldo fuor m'aspetta delle mura,</l>
     <l n="40">a piè, soletto, sol con l'armadura. -</l>
    </lg>
    <lg n="6">
     <l n="41">Il Soldan disse: - Molto strano è il caso</l>
     <l n="42">ch'un cavalier di tanta nominanza</l>
     <l n="43">così sanza caval sia sol rimaso. -</l>
     <l n="44">E disse: - Che di' tu, Gan di Maganza,</l>
     <l n="45">che se' d'ogni scienza e virtù vaso?</l>
     <l n="46">Sai che Rinaldo ha pur molta possanza,</l>
     <l n="47">né la fortuna ritentar vorrei.</l>
     <l n="48">Pertanto il tuo consiglio caro arei. -</l>
    </lg>
    <lg n="7">
     <l n="49">Forse che Gano ebbe a pensare a questo,</l>
     <l n="50">ch'avea di tradimenti pieno il seno,</l>
     <l n="51">e la risposta apparecchiata ha presto;</l>
     <l n="52">disse: - Soldan, s'a mio modo fareno,</l>
     <l n="53">non metteren così in un tratto il resto,</l>
     <l n="54">ma minor posta ch'Antea mettereno.</l>
     <l n="55">Se Rinaldo ama la donna famosa,</l>
     <l n="56">credi per lei che farebbe ogni cosa.</l>
    </lg>
    <lg n="8">
     <l n="57">E' ci è quel Veglio antico maladetto,</l>
     <l n="58">che sta nella montagna d'Aspracorte,</l>
     <l n="59">e tutto il regno tuo tiene in sospetto:</l>
     <l n="60">la tua fanciulla con parole accorte</l>
     <l n="61">conchiugga con Rinaldo questo effetto:</l>
     <l n="62">che s'a quel Veglio dar crede la morte,</l>
     <l n="63">che riarà i prigioni, e tutti i patti</l>
     <l n="64">gli osserverai che in Persia furon fatti. -</l>
    </lg>
    <lg n="9">
     <l n="65">Era il Soldano uom molto scozzonato,</l>
     <l n="66">e 'ntese ben che lo manda alla mazza,</l>
     <l n="67">e fra sé disse: "Ecco uomo scelerato!</l>
     <l n="68">Ecco ben traditor di fine razza!".</l>
     <l n="69">Rispose: - Io lodo quel c'hai consigliato:</l>
     <l n="70">ogn'altra cosa sare' forse pazza. -</l>
     <l n="71">E la sua figlia confortò ch'andassi</l>
     <l n="72">al suo Rinaldo e questo domandassi.</l>
    </lg>
    <lg n="10">
     <l n="73">Ella rispose al Soldan ch'era presta,</l>
     <l n="74">e quando più poté si facea bella:</l>
     <l n="75">missesi indosso una leggiadra vesta</l>
     <l n="76">ove fiammeggia d'oro alcuna stella</l>
     <l n="77">nel campo azurro, molto ben contesta</l>
     <l n="78">di seta ricca, e poi montava in sella</l>
     <l n="79">con due sergenti, e non volle armadura;</l>
     <l n="80">ed a Rinaldo andò fuor delle mura.</l>
    </lg>
    <lg n="11">
     <l n="81">Quando Rinaldo Antea vede venire,</l>
     <l n="82">sente nel cuor di sùbito un riprezzo</l>
     <l n="83">d'amor, che gliel facea per forza aprire:</l>
     <l n="84">"Ecco il sol" disse "fra le stelle in mezzo".</l>
     <l n="85">Giunse la donna che 'l facea morire;</l>
     <l n="86">vide che s'era a seder posto al rezzo</l>
     <l n="87">appiè d'un moro gelso in su la strada,</l>
     <l n="88">in sul pome appoggiato della spada,</l>
    </lg>
    <lg n="12">
     <l n="89">e disse: - Mille salute a Rinaldo!</l>
     <l n="90">Qual fato ingiusto o qual fortuna vuole</l>
     <l n="91">ch'a piè soletto camini pel caldo? -</l>
     <l n="92">Quando Rinaldo sentì le parole,</l>
     <l n="93">non potea il cor nel petto stargli saldo,</l>
     <l n="94">e disse: - Ben ne venga il mio bel sole!</l>
     <l n="95">Qual grazia qui ti manda a confortarmi?</l>
     <l n="96">Ma dimmi: dove hai tu lasciate l'armi? -</l>
    </lg>
    <lg n="13">
     <l n="97">Rispose la fanciulla: - Ah, puro e soro!</l>
     <l n="98">A quel che ci bisogna ogni arme è buona;</l>
     <l n="99">ch'io doverrei, per uscir di martoro,</l>
     <l n="100">far come Tisbe mia di Bambillona,</l>
     <l n="101">poi che noi siamo appiè del gelso moro,</l>
     <l n="102">della cui fede ancor la fama suona;</l>
     <l n="103">e forse del mio amor costante e degno</l>
     <l n="104">in qualche modo il Ciel farebbe segno.</l>
    </lg>
    <lg n="14">
     <l n="105">Io son venuta perché il padre mio</l>
     <l n="106">vuol ch'io ti dica quel che intenderai:</l>
     <l n="107">ch'un nostro gran nimico antico e rio,</l>
     <l n="108">se tu l'uccidi, i tuoi prigioni arai</l>
     <l n="109">e ciò che in Persia già ti promissi io.</l>
     <l n="110">Non so se ricordar sentito l'hai,</l>
     <l n="111">ma molto suona la sua possa magna,</l>
     <l n="112">e 'l Veglio appellato è della Montagna.</l>
    </lg>
    <lg n="15">
     <l n="113">E statti d'ogni cosa alla mia fede,</l>
     <l n="114">se tu farai, Rinaldo, quel ch'io dico.</l>
     <l n="115">Ma dimmi come sia rimaso a piede,</l>
     <l n="116">e ch'io non veggo Orlando qui, il tuo amico.</l>
     <l n="117">Piglia questo caval, che, per mia fede,</l>
     <l n="118">se non l'accetti sarai mio nimico. -</l>
     <l n="119">Disse Rinaldo: - In un deserto folto</l>
     <l n="120">rimase Orlando, e 'l destrier mi fu tolto.</l>
    </lg>
    <lg n="16">
     <l n="121">E 'l me' ch'io posso mi son qui condotto:</l>
     <l n="122">l'amor ch'io porto ' Antea me lo fa fare,</l>
     <l n="123">e son venuto a piè più che di trotto;</l>
     <l n="124">né voglio altro caval mai cavalcare,</l>
     <l n="125">insin che 'l mio Baiardo non m'è sotto.</l>
     <l n="126">Or, perché sempre mi puoi comandare,</l>
     <l n="127">colui che di' di montagna o di bosco</l>
     <l n="128">fammi assaper, ch'io per me nol cognosco.</l>
    </lg>
    <lg n="17">
     <l n="129">E s'egli avessi la testa di ferro,</l>
     <l n="130">per lo tuo amor due pezzi ne faròe:</l>
     <l n="131">così ti giuro, e so che mai non erro.</l>
     <l n="132">E d'ogni cosa in te mi fideròe</l>
     <l n="133">di ciò che fu ne' patti s'io l'atterro. -</l>
     <l n="134">Rispose Antea: - Con teco manderòe</l>
     <l n="135">un de' miei mammalucchi, che là vegni</l>
     <l n="136">e questo can malfusso te lo 'nsegni.</l>
    </lg>
    <lg n="18">
     <l n="137">Io mi ritorno drento alla città,</l>
     <l n="138">ché tempo non è or da far soggiorno.</l>
     <l n="139">A' tuoi prigion niente mancherà,</l>
     <l n="140">ch'io gli ho sempre onorati notte e giorno;</l>
     <l n="141">e libero ciascun di lor sarà,</l>
     <l n="142">Rinaldo, in ogni modo al tuo ritorno.</l>
     <l n="143">Macon sia teco! - E poi voltò il cavallo,</l>
     <l n="144">ché 'n volto più non sofferia guardallo.</l>
    </lg>
    <lg n="19">
     <l n="145">E ritornossi sospirando drento,</l>
     <l n="146">e ridiceva al Soldano ogni cosa.</l>
     <l n="147">Non domandar come Gan fu contento:</l>
     <l n="148">dell'alegrezza non trovava posa;</l>
     <l n="149">e perché e' fussi doppio il tradimento,</l>
     <l n="150">disse così: - Se tu vuoi còr la rosa</l>
     <l n="151">a tempo e sanza pugnerti la mano,</l>
     <l n="152">un altro bel partito ci è, Soldano.</l>
    </lg>
    <lg n="20">
     <l n="153">Rinaldo non arà col Veglio scampo;</l>
     <l n="154">or mi parrebbe la tua figlia andassi</l>
     <l n="155">a Monte Albano intanto a porre il campo,</l>
     <l n="156">e bastere' trentamila menassi,</l>
     <l n="157">prima che sia raffreddo questo vampo.</l>
     <l n="158">Orlando non v'è or, che rimediassi,</l>
     <l n="159">ma sol Guicciardo, Alardo e Malagigi;</l>
     <l n="160">e preso Montalban, preso è Parigi.</l>
    </lg>
    <lg n="21">
     <l n="161">Questo Ulivieri e questo Ricciardetto</l>
     <l n="162">de' miglior paladin son ch'abbi Carlo:</l>
     <l n="163">Carlo in Parigi è rimaso soletto,</l>
     <l n="164">e per paura attenderà a guardarlo.</l>
     <l n="165">Qui è il partito vinto e 'l giuoco netto,</l>
     <l n="166">pur che tu sappi, signor mio, pigliarlo. -</l>
     <l n="167">Donde al Soldan troppo la 'mpresa piace,</l>
     <l n="168">e ciò c'ha detto Gan gli fu capace;</l>
    </lg>
    <lg n="22">
     <l n="169">e la figliuola scongiurava e priega</l>
     <l n="170">che ora è tempo acquistar qualche fama.</l>
     <l n="171">Ma la fanciulla al principio ciò niega,</l>
     <l n="172">come colei che Rinaldo molto ama;</l>
     <l n="173">e molto saviamente al padre allega</l>
     <l n="174">che sempre più l'onor che l'util brama,</l>
     <l n="175">e che Rinaldo voleva aspettare</l>
     <l n="176">e ciò ch'aveva promesso osservare.</l>
    </lg>
    <lg n="23">
     <l n="177">Il padre rispondea: - Prima ch'e' torni</l>
     <l n="178">dal Veglio, o che gli dia sì tosto morte,</l>
     <l n="179">saranno trapassati molti giorni:</l>
     <l n="180">tu sarai a Montalban prima alle porte</l>
     <l n="181">co' tuoi stendardi e' tuoi baroni adorni;</l>
     <l n="182">ed oltre a questo, Orlando or non è in corte,</l>
     <l n="183">né Ricciardetto, Ulivieri o Rinaldo:</l>
     <l n="184">però battiamo il ferro mentre è caldo.</l>
    </lg>
    <lg n="24">
     <l n="185">Quando Rinaldo sarà ritornato,</l>
     <l n="186">perch'io m'avveggo tu gli porti amore,</l>
     <l n="187">ciò che promesso gli hai fia osservato,</l>
     <l n="188">e giusto mio poter farégli onore</l>
     <l n="189">tanto che in Persia si fia ritornato:</l>
     <l n="190">quivi si poserà, sendo signore.</l>
     <l n="191">Diren che nella Mecche tu sia andata</l>
     <l n="192">e 'n pochi giorni qui sarai tornata. -</l>
    </lg>
    <lg n="25">
     <l n="193">Gano in sul fatto diceva parole</l>
     <l n="194">ch'eran tutte de' colpi del maestro.</l>
     <l n="195">Quando Antea vide che 'l Soldan pur vuole,</l>
     <l n="196">rispose che parata era a suo destro.</l>
     <l n="197">Fannosi insegne, come far si suole,</l>
     <l n="198">e fornimenti per luogo campestro;</l>
     <l n="199">padiglioni e trabacche s'apparecchia</l>
     <l n="200">e tutta l'arme si ritruova vecchia.</l>
    </lg>
    <lg n="26">
     <l n="201">Non credo che mai tanto martellassi</l>
     <l n="202">in Mongibello il gran fabbro Vulcano</l>
     <l n="203">quanto per tutta Bambillona fassi;</l>
     <l n="204">e chi portava l'arco soriano</l>
     <l n="205">racconcia le saette co' turcassi;</l>
     <l n="206">chi la sua scimitarra piglia in mano</l>
     <l n="207">e vuol veder s'ella è di tutta pruova;</l>
     <l n="208">chi briglie e selle e chi staffe rinuova.</l>
    </lg>
    <lg n="27">
     <l n="209">In pochi giorni son tutti assettati,</l>
     <l n="210">e diè il Soldan le sue benedizioni</l>
     <l n="211">alla figliuola, e sono accomiatati,</l>
     <l n="212">e dati tutti al vento i lor pennoni.</l>
     <l n="213">Guardava Antea que' cavalieri armati</l>
     <l n="214">e tutti gli vagheggia in sugli arcioni,</l>
     <l n="215">e dice: "Io vedrò pur Cristianitade,</l>
     <l n="216">castella e ville e tutte le cittade,</l>
    </lg>
    <lg n="28">
     <l n="217">le sue marine, i boschi, i monti e 'l piano,</l>
     <l n="218">e 'l bel castel che guarda Malagigi</l>
     <l n="219">del mio Rinaldo, detto Monte Albano;</l>
     <l n="220">vedrò la bella chiesa San Dionigi;</l>
     <l n="221">vedrò il Danese, Astolfo e Carlo Mano,</l>
     <l n="222">quand'io sarò a combatter poi Parigi;</l>
     <l n="223">e s'io torrò a Rinaldo il suo castello,</l>
     <l n="224">potrò ciò ch'io vorrò poi aver da quello.</l>
    </lg>
    <lg n="29">
     <l n="225">Combatterò co' paladini ancora;</l>
     <l n="226">Rinaldo tornerà, così Orlando,</l>
     <l n="227">e proverrommi con lor forse allora:</l>
     <l n="228">la fama insino al ciel n'andrà volando".</l>
     <l n="229">Così di queste cose s'innamora</l>
     <l n="230">mentre che a ciò pensava cavalcando,</l>
     <l n="231">come colei che sol bramava onore</l>
     <l n="232">e molto generoso aveva il core.</l>
    </lg>
    <lg n="30">
     <l n="233">Gan per la via con lei molto parlava,</l>
     <l n="234">ch'era con essa a fargli compagnia:</l>
     <l n="235">- Così faremo - e molto confortava,</l>
     <l n="236">dicendo spesso: - Per la fede mia,</l>
     <l n="237">del traditor Rinaldo non mi grava.</l>
     <l n="238">E' non ci va due mesi, che in balìa</l>
     <l n="239">arete tutto il reame di Francia</l>
     <l n="240">sanza operare spada molto o lancia.</l>
    </lg>
    <lg n="31">
     <l n="241">Io ho parenti, amici in ogni lato:</l>
     <l n="242">e' non ha Carlo sì fidata terra</l>
     <l n="243">ch'i' non sappi ordinar qualche trattato,</l>
     <l n="244">come e' vedranno appiccata la guerra. -</l>
     <l n="245">Diceva Antea: "Guata uom bene ostinato!</l>
     <l n="246">Chi dice traditor, certo non erra;</l>
     <l n="247">ché, se di questo il mio giudicio è saldo,</l>
     <l n="248">non vidi alla mia vita un tal ribaldo".</l>
    </lg>
    <lg n="32">
     <l n="249">Così costor ne vanno a Monte Albano.</l>
     <l n="250">Or ritorniamo un poco al suo signore.</l>
     <l n="251">Rinaldo e 'l mamalucco del Soldano</l>
     <l n="252">vanno a quel Veglio crudo e peccatore.</l>
     <l n="253">Dicea Rinaldo allo scudier pagano:</l>
     <l n="254">- Monta in su questa alfana per mio amore,</l>
     <l n="255">ché insin che 'l mio caval non troverròe,</l>
     <l n="256">altro destrier già mai cavalcheròe. -</l>
    </lg>
    <lg n="33">
     <l n="257">Non voleva il pagan per riverenza,</l>
     <l n="258">ma poi per riverenza anco l'accetta.</l>
     <l n="259">Vanno parlando della gran potenza</l>
     <l n="260">di quella aspra persona e maladetta.</l>
     <l n="261">Diceva il mamalucco: - Abbi avvertenza</l>
     <l n="262">che la sua branca addosso non ti metta. -</l>
     <l n="263">Rinaldo rispondea: - Tu riderai,</l>
     <l n="264">ché maggior bestia son di lui assai. -</l>
    </lg>
    <lg n="34">
     <l n="265">Poi che furono entrati in un gran bosco,</l>
     <l n="266">in mezzo a quel trovorno un gran burrone</l>
     <l n="267">diserto, oscuro e tenebroso e fosco.</l>
     <l n="268">Disse il pagan: - Qui sta quel can ghiottone</l>
     <l n="269">in quel palagio che vedi; io il cognosco</l>
     <l n="270">insin di qua, ch'io il veggo a un balcone. -</l>
     <l n="271">E mostrò quello a Rinaldo, che stava</l>
     <l n="272">alla finestra e pel bosco guardava.</l>
    </lg>
    <lg n="35">
     <l n="273">Come e' vide apparir Rinaldo, forte</l>
     <l n="274">gridò da quel balcon: - Che gente è questa?</l>
     <l n="275">Ch'andate voi cercando qua? La morte? -</l>
     <l n="276">Venne alla porta con molta tempesta.</l>
     <l n="277">Disse Rinaldo: - A te sanza altre scorte</l>
     <l n="278">venuti siam per l'oscura foresta,</l>
     <l n="279">e vengo a dare a te quel che tu ha' detto,</l>
     <l n="280">per onta e disonor di Macometto.</l>
    </lg>
    <lg n="36">
     <l n="281">So che tu se' del gran Soldan nimico,</l>
     <l n="282">e son venuto qui per vendicallo</l>
     <l n="283">di ciò che fatto gli hai pel tempo antico,</l>
     <l n="284">ché contro a lui commesso hai più d'un fallo. -</l>
     <l n="285">Rispose il Veglio: - Io fui sempre suo amico</l>
     <l n="286">per ogni tempo, e tutto il mondo sallo;</l>
     <l n="287">e perché cavalier mi par' dabbene,</l>
     <l n="288">vo' che tu intenda onde tal cosa viene.</l>
    </lg>
    <lg n="37">
     <l n="289">Questo Soldan già, sendo addormentato,</l>
     <l n="290">una mattina in vision vedea</l>
     <l n="291">che, sendo sopra il suo cavallo armato,</l>
     <l n="292">una montagna addosso gli cadea;</l>
     <l n="293">ed ha per questo sogno interpetrato</l>
     <l n="294">ch'io sia quel desso; e già ci mandò Antea</l>
     <l n="295">a combatter con meco, e finalmente</l>
     <l n="296">della battaglia si partì perdente.</l>
    </lg>
    <lg n="38">
     <l n="297">Questo sospetto fa che mi persegua</l>
     <l n="298">e cerchi quanto e' può tòrmi la vita,</l>
     <l n="299">sanza voler con meco accordo o triegua.</l>
     <l n="300">Ma se questa sentenzia è stabilita</l>
     <l n="301">in Ciel, se innanzi a me non si dilegua,</l>
     <l n="302">convien che finalmente sia essaudita.</l>
     <l n="303">Or se tu se' venuto qua a sfidarmi,</l>
     <l n="304">aspetta tanto ch'io prenda mie armi. -</l>
    </lg>
    <lg n="39">
     <l n="305">Disse Rinaldo: - In ogni modo voglio</l>
     <l n="306">che tu ti vesta tutta tua armadura,</l>
     <l n="307">ché altrimenti combatter non soglio.</l>
     <l n="308">Vedren come al mio brando sarà dura;</l>
     <l n="309">e forse ti farò giù por l'orgoglio,</l>
     <l n="310">e più il Soldan non istarà in paura. -</l>
     <l n="311">Armossi il Veglio allor di tutta botta</l>
     <l n="312">di pelle di serpente dura e cotta,</l>
    </lg>
    <lg n="40">
     <l n="313">e tolse per ispada un mazzafrusto</l>
     <l n="314">con tre palle di piombo catenate</l>
     <l n="315">ferrato e nocchieruto e grave e giusto;</l>
     <l n="316">e ritornò a Rinaldo immediate,</l>
     <l n="317">e disse: - Io ti farò mutar di gusto,</l>
     <l n="318">come tu assaggi di queste picchiate;</l>
     <l n="319">ché, s'io t'accocco una palla di piombo,</l>
     <l n="320">di Bambillona s'udirà il rimbombo.</l>
    </lg>
    <lg n="41">
     <l n="321">Ma vo' che tu mi dica, se ti piace,</l>
     <l n="322">il nome tuo e se tu se' pagano,</l>
     <l n="323">poi che tu parli sì superbo e audace</l>
     <l n="324">e vuoi far le vendette del Soldano. -</l>
     <l n="325">Disse Rinaldo: - Ciò non mi dispiace.</l>
     <l n="326">Io sono il gran signor di Montalbano;</l>
     <l n="327">e per amor d'Antea vengo ammazzarti,</l>
     <l n="328">ché lo farò pria che da te mi parti.</l>
    </lg>
    <lg n="42">
     <l n="329">E so che per la gola, Veglio, menti</l>
     <l n="330">ch'alla battaglia vincessi colei,</l>
     <l n="331">non sette come te co' tuoi parenti!</l>
     <l n="332">Oltre, io ti sfido per amor di lei;</l>
     <l n="333">ed hogli fatti mille sacramenti</l>
     <l n="334">che sanza il capo tuo non tornerei;</l>
     <l n="335">e nel partir mi donò questa stella</l>
     <l n="336">d'una sua vesta ch'avea molto bella;</l>
    </lg>
    <lg n="43">
     <l n="337">ed io gli donerò, per cambio a questo,</l>
     <l n="338">il capo tuo, malvagio traditore. -</l>
     <l n="339">Turbossi il Veglio nella fronte presto</l>
     <l n="340">quando e' sentì chi era quel signore;</l>
     <l n="341">e se fussi il partirsi stato onesto,</l>
     <l n="342">si dipartia, sì gli tremava il core;</l>
     <l n="343">ma per vergogna il mazzafrusto alzòe</l>
     <l n="344">e con Rinaldo la zuffa appiccòe.</l>
    </lg>
    <lg n="44">
     <l n="345">Rinaldo aveva gli occhi a quelle palle:</l>
     <l n="346">ch'un tratto ch'ell'avessin fatto còlta,</l>
     <l n="347">gli facevon le gote altro che gialle;</l>
     <l n="348">pur s'appiccorno alcuna, qualche volta,</l>
     <l n="349">ché non poté così netto schifalle,</l>
     <l n="350">tanto che l'elmo sonava a raccolta:</l>
     <l n="351">dunque e' convien ch'ogni suo ingegno adopre,</l>
     <l n="352">e con lo scudo e col brando si cuopre.</l>
    </lg>
    <lg n="45">
     <l n="353">E come e' vede la mazza caduta</l>
     <l n="354">il me' che può con la spada il punzecchia</l>
     <l n="355">quando alle gambe, quando alla barbuta;</l>
     <l n="356">con l'altro braccio lo scudo apparecchia</l>
     <l n="357">per riparare, e 'n tal modo s'aiuta,</l>
     <l n="358">ché lo schermire era l'arte sua vecchia;</l>
     <l n="359">ma ogni volta riparar non puossi,</l>
     <l n="360">e spesso con l'un piede inginocchiossi.</l>
    </lg>
    <lg n="46">
     <l n="361">Quando ebbon combattuto un'ora o piùe,</l>
     <l n="362">Rinaldo un tratto Frusberta sù alza</l>
     <l n="363">per mostrare a quel colpo sua virtùe:</l>
     <l n="364">un cappellaccio ch'egli avea, giù balza</l>
     <l n="365">per la percossa, che sì aspra fue</l>
     <l n="366">che 'l crudel Veglio la terra rincalza;</l>
     <l n="367">e cadde come il tordo sbalordito,</l>
     <l n="368">tanto ch'un pezzo stette tramortito.</l>
    </lg>
    <lg n="47">
     <l n="369">E risentito, disse: - O cavaliere,</l>
     <l n="370">io mi t'arrendo e dommi tuo prigione,</l>
     <l n="371">ché mi potevi uccidere a giacere:</l>
     <l n="372">da ora innanzi, famoso barone,</l>
     <l n="373">di mia persona fanne il tuo volere. -</l>
     <l n="374">Disse Rinaldo: - Per mio compagnone</l>
     <l n="375">t'accetto, e tua persona franca e degna</l>
     <l n="376">con meco in compagnia vo' che ne vegna. -</l>
    </lg>
    <lg n="48">
     <l n="377">Rispose il Veglio: - Io son molto contento</l>
     <l n="378">seguitar cavalier tanto giocondo;</l>
     <l n="379">e vo' che tuo sia sempre a tuo talento</l>
     <l n="380">questo palagio, e ciò ch'io ho nel mondo,</l>
     <l n="381">e s'altro ci è che ti sia in piacimento. -</l>
     <l n="382">Rinaldo disse: - A questo sol rispondo</l>
     <l n="383">che tu ci dessi da far collezione,</l>
     <l n="384">ch'ognun ci piglierebbe oggi al boccone.</l>
    </lg>
    <lg n="49">
     <l n="385">Noi abbiam per un deserto caminato</l>
     <l n="386">dove pan non si truova né farina,</l>
     <l n="387">e so che 'l mio compagno anco è affamato,</l>
     <l n="388">ch'era a caval: pensa chi a piè cammina!</l>
     <l n="389">Abbiàn sanza vigilia digiunato,</l>
     <l n="390">ché ci partimo per tempo ier mattina. -</l>
     <l n="391">Il Veglio apparecchiar facea vivande</l>
     <l n="392">e fece lor onor sùbito e grande;</l>
    </lg>
    <lg n="50">
     <l n="393">e stanno così insieme a riposarsi.</l>
     <l n="394">Or ritorniamo ove io lasciai Antea,</l>
     <l n="395">ch'a Monte Alban cominciava appressarsi,</l>
     <l n="396">tanto che un giorno alle mura giugnea</l>
     <l n="397">e con sua gente comincia accamparsi;</l>
     <l n="398">e poi mandò, come Gan gli dicea,</l>
     <l n="399">un messaggier di sùbito al castello</l>
     <l n="400">al buon Guicciardo e l'altro suo fratello.</l>
    </lg>
    <lg n="51">
     <l n="401">Il messo andò con la imbasciata in fretta,</l>
     <l n="402">e disse come del Soldan la figlia</l>
     <l n="403">era venuta con molta sua setta;</l>
     <l n="404">e che non abbin di ciò maraviglia,</l>
     <l n="405">però che questo è fatto per vendetta</l>
     <l n="406">del lor fratel contro alla sua famiglia:</l>
     <l n="407">che mandin giù le chiavi del castello,</l>
     <l n="408">o vengan sopra il campo a salvar quello.</l>
    </lg>
    <lg n="52">
     <l n="409">Guicciardo a quel messaggio rispondea</l>
     <l n="410">che non sa che vendetta o che cagione</l>
     <l n="411">a questa impresa commossa abbi Antea,</l>
     <l n="412">e che restava pien d'ammirazione;</l>
     <l n="413">e che le chiavi ch'ella gli chiedea</l>
     <l n="414">gli porterebbe lui sopra l'arcione,</l>
     <l n="415">per dargliel colla punta della lancia,</l>
     <l n="416">ché così era il costume di Francia.</l>
    </lg>
    <lg n="53">
     <l n="417">Tornò il messaggio, e fece la 'mbasciata;</l>
     <l n="418">della qual cosa Antea seco sorrise.</l>
     <l n="419">Guicciardo con Alardo e sua brigata</l>
     <l n="420">l'altra mattina ognun l'arme si mise;</l>
     <l n="421">e tutta fu la terra rafforzata</l>
     <l n="422">e con le sbarre le strade ricise;</l>
     <l n="423">e vennono in sul campo armati in sella</l>
     <l n="424">dove aspettava la gentil donzella.</l>
    </lg>
    <lg n="54">
     <l n="425">La qual, come costor vide venire,</l>
     <l n="426">fecesi incontro benigna e modesta,</l>
     <l n="427">e dicea seco: "E' non posson disdire</l>
     <l n="428">che non sian di Rinaldo e di sua gesta,</l>
     <l n="429">tanto sopra il caval mostrati d'ardire:</l>
     <l n="430">l'aspetto e 'l modo lor lo manifesta";</l>
     <l n="431">e di Rinaldo suo pur si risente.</l>
     <l n="432">E salutògli graziosamente,</l>
    </lg>
    <lg n="55">
     <l n="433">e disse: - Tu, che innanzi agli altri guardo,</l>
     <l n="434">sanza che 'l nome tuo più oltre dica,</l>
     <l n="435">se' quel gentil baron detto Guicciardo</l>
     <l n="436">dove ogni gentilezza si nutrica;</l>
     <l n="437">quell'altro cavalier chiamato è Alardo,</l>
     <l n="438">in cui risurge ogni eccellenzia antica.</l>
     <l n="439">Ma dimmi, ove hai tu lasciate le chiavi,</l>
     <l n="440">che in su la lancia dicesti arrecavi? -</l>
    </lg>
    <lg n="56">
     <l n="441">Guicciardo gli rispose: - O damigella,</l>
     <l n="442">io non so la cagion della tua impresa;</l>
     <l n="443">ma poi che così è, venuto in sella</l>
     <l n="444">sono in sul campo per la mia difesa;</l>
     <l n="445">e certo tu mi par' donna sì bella</l>
     <l n="446">che di combatter con teco mi pesa.</l>
     <l n="447">Se ignun de' miei t'ha fatto mancamento,</l>
     <l n="448">per la mia fé ch'io ne son mal contento;</l>
    </lg>
    <lg n="57">
     <l n="449">ed arei caro intender qual sia quello</l>
     <l n="450">che t'abbi fatto ingiuria, ove o in qual parte,</l>
     <l n="451">per darti poi le chiavi del castello;</l>
     <l n="452">ché tu mi par', quand'io ti guato, Marte,</l>
     <l n="453">né altro, fuor ch'un mio carnal fratello</l>
     <l n="454">e 'l mio cugin, maestro di questa arte,</l>
     <l n="455">cioè Orlando e Rinaldo d'Amone,</l>
     <l n="456">vidi star meglio armato in su l'arcione. -</l>
    </lg>
    <lg n="58">
     <l n="457">Rispose allora a Guicciardo la dama:</l>
     <l n="458">- Per gentilezza, e non per nimistate,</l>
     <l n="459">per acquistar con teco in arme fama</l>
     <l n="460">vengo a combatter la vostra cittate. -</l>
     <l n="461">Disse Guicciardo: - Se questa si chiama,</l>
     <l n="462">gentil madonna, come voi parlate,</l>
     <l n="463">forse ch'ella è gentilezza in Soria,</l>
     <l n="464">ma in Francia nostra mi par villania.</l>
    </lg>
    <lg n="59">
     <l n="465">Pur, se con meco volete provarvi,</l>
     <l n="466">contento son, ma facciàn questo patto:</l>
     <l n="467">che a Bambillona dobbiate tornarvi</l>
     <l n="468">con tutta vostra gente, s'io v'abbatto;</l>
     <l n="469">se mi vincete, il castel vo' donarvi. -</l>
     <l n="470">Rispose Antea: - Per Macon, ciò sia fatto.</l>
     <l n="471">Piglia del campo, gentil mio Guicciardo,</l>
     <l n="472">ch'io proverrò come sarai gagliardo. -</l>
    </lg>
    <lg n="60">
     <l n="473">Preso del campo, le lance abbassaro</l>
     <l n="474">e vengonsi a ferir con gran fierezza;</l>
     <l n="475">e poi che 'nsieme i destrier s'accostaro,</l>
     <l n="476">il buon Guicciardo la sua lancia spezza,</l>
     <l n="477">e molti tronchi per l'aria n'andaro;</l>
     <l n="478">ma la fanciulla il colpo poco apprezza,</l>
     <l n="479">e per tal modo Guicciardo ha ferito</l>
     <l n="480">che di cadere alfin prese partito.</l>
    </lg>
    <lg n="61">
     <l n="481">Disse la dama: - Tu se' mio prigione.</l>
     <l n="482">Io vo' provarmi con quell'altro ancora. -</l>
     <l n="483">E mandò via Guicciardo al padiglione;</l>
     <l n="484">e inverso Alardo s'accostava allora,</l>
     <l n="485">e disse: - Piglia del campo, barone,</l>
     <l n="486">poi che Guicciardo della sella è fora. -</l>
     <l n="487">Alardo presto allor del campo tolse,</l>
     <l n="488">e l'uno incontro all'altro il destrier volse.</l>
    </lg>
    <lg n="62">
     <l n="489">Vanno più presto ch'uccello o saetta</l>
     <l n="490">di buon balestro o arco disserrata,</l>
     <l n="491">e pensa ognun la lancia in resta metta</l>
     <l n="492">quando fu tempo d'averla abbassata;</l>
     <l n="493">e come insieme furono alla stretta,</l>
     <l n="494">tremò la terra e parve impaurata,</l>
     <l n="495">tanto Antea grida e 'l suo caval conforta</l>
     <l n="496">che 'l suo signor come un dragon ne porta.</l>
    </lg>
    <lg n="63">
     <l n="497">Alardo nello scudo appiccò il ferro</l>
     <l n="498">e fece con la lancia il suo dovuto;</l>
     <l n="499">ma poco valse il colpo, s'io non erro,</l>
     <l n="500">ché nol passò, benché sia molto acuto,</l>
     <l n="501">perché e' non era una foglia di cerro;</l>
     <l n="502">e finalmente restava abbattuto,</l>
     <l n="503">ch'al colpo della donna non si attenne:</l>
     <l n="504">tanto ch'a lui come a quell'altro avvenne;</l>
    </lg>
    <lg n="64">
     <l n="505">e funne al padiglion preso menato.</l>
     <l n="506">Quivi allor Ganellon con lei s'accosta;</l>
     <l n="507">disse la dama a Gan: - C'hai tu pensato</l>
     <l n="508">far di costor? Rispondimi a tua posta. -</l>
     <l n="509">Quel traditor, che stava apparecchiato,</l>
     <l n="510">non ebbe troppo a pensar la risposta,</l>
     <l n="511">e disse: - Dama, a voler giucar netto,</l>
     <l n="512">io gli farei impiccar: questo è in effetto. -</l>
    </lg>
    <lg n="65">
     <l n="513">Rispose la figliuola del Soldano:</l>
     <l n="514">- Non dubitate, cavalier, d'Antea:</l>
     <l n="515">colui per cui tenete Montalbano</l>
     <l n="516">giostrò con meco, e so che mi potea</l>
     <l n="517">uccider con la lancia ch'avea in mano;</l>
     <l n="518">ma nol sofferse il ben che mi volea;</l>
     <l n="519">e per suo amor vo' render guidardone,</l>
     <l n="520">e non sarà contento Ganellone.</l>
    </lg>
    <lg n="66">
     <l n="521">Io giostrai in Persia col vostro Ulivieri,</l>
     <l n="522">e vinsilo, e così poi Ricciardetto,</l>
     <l n="523">quantunque io nol facessi volentieri,</l>
     <l n="524">e molto duol ne sento, vi prometto:</l>
     <l n="525">però ch'io gli ho lasciati prigionieri</l>
     <l n="526">al padre mio e stonne con sospetto.</l>
     <l n="527">Rinaldo è ito acquistar pel suo meglio</l>
     <l n="528">della Montagna quello antico Veglio;</l>
    </lg>
    <lg n="67">
     <l n="529">e come questo acquistato sarà,</l>
     <l n="530">gli renderà i prigioni il padre mio;</l>
     <l n="531">e so che presto ne verranno in qua,</l>
     <l n="532">della qual cosa io ho troppo disio,</l>
     <l n="533">né insin che sia tornato, il cor mi sta</l>
     <l n="534">contento drento al petto, pel mio Iddio.</l>
     <l n="535">Or questo traditor Gan rinnegato</l>
     <l n="536">si pentirà di quel c'ha consigliato. -</l>
    </lg>
    <lg n="68">
     <l n="537">E fecegli imbottire il giubberello</l>
     <l n="538">da quattro mamalucchi co' bastoni;</l>
     <l n="539">né mai campana sonò sì a martello</l>
     <l n="540">quanto e' sonavan le percussioni:</l>
     <l n="541">Guicciardo ne godea, così il fratello.</l>
     <l n="542">Poi che battuto fu, que' compagnoni</l>
     <l n="543">lo rizzon sù con ischerno e con beffe,</l>
     <l n="544">dicendo tutti: - Nasserì bizeffe. -</l>
    </lg>
    <lg n="69">
     <l n="545">Non intendeva Gan questo linguaggio,</l>
     <l n="546">se non che la fanciulla gliel chiarì:</l>
     <l n="547">- I mamalucchi voglion per vantaggio</l>
     <l n="548">per ogni bastonata un nasserì</l>
     <l n="549">da ogni peccator che fanno oltraggio.</l>
     <l n="550">Or vedi, Ganellon, la cosa è qui:</l>
     <l n="551">il tradimento a molti piace assai,</l>
     <l n="552">ma il traditore a gnun non piacque mai. -</l>
    </lg>
    <lg n="70">
     <l n="553">Così in parte portò la penitenzia</l>
     <l n="554">il traditor di Gan de' suoi peccati,</l>
     <l n="555">ché per occulta e divina sentenzia</l>
     <l n="556">sono assai volte i nostri error purgati;</l>
     <l n="557">ma voglionsi portar con pazienzia,</l>
     <l n="558">non come Giuda andar tra' disperati.</l>
     <l n="559">Dunque e' si vede alfin la sua vendetta</l>
     <l n="560">per qualche via, chi luogo e tempo aspetta.</l>
    </lg>
    <lg n="71">
     <l n="561">Guicciardo ringraziò quanto più puote</l>
     <l n="562">la damigella di quel ch'avea fatto;</l>
     <l n="563">ma per dolore il petto si percuote</l>
     <l n="564">ch'Ulivier di prigion non era tratto</l>
     <l n="565">e Ricciardetto, e bagnava le gote,</l>
     <l n="566">temendo che 'l Soldan non rompa il patto;</l>
     <l n="567">ma quanto può dà lor costei conforto</l>
     <l n="568">che ignun di lor non gli fia fatto torto.</l>
    </lg>
    <lg n="72">
     <l n="569">Allor pregorno Guicciardo e 'l fratello:</l>
     <l n="570">- Piacciati Antea venire, in cortesia,</l>
     <l n="571">a star del tuo Rinaldo nel castello,</l>
     <l n="572">tanto ch'e' torni in qua di Pagania.</l>
     <l n="573">Non ti bisogna omai combatter quello:</l>
     <l n="574">ogni cosa ti diamo in tua balìa. -</l>
     <l n="575">Della qual cosa fu costei contenta.</l>
     <l n="576">E Ganellon nella prigione stenta.</l>
    </lg>
    <lg n="73">
     <l n="577">Lasciamo Antea, che stava a suo piacere</l>
     <l n="578">a Montalbano, e 'l suo Rinaldo aspetta;</l>
     <l n="579">e molto onor, secondo il lor potere,</l>
     <l n="580">fanno i cristiani a questa donna eletta.</l>
     <l n="581">Orlando va con molto dispiacere</l>
     <l n="582">con quella sventurata poveretta,</l>
     <l n="583">come dicemo, che s'era fuggita</l>
     <l n="584">da que' giganti per campar la vita:</l>
    </lg>
    <lg n="74">
     <l n="585">"Ove se' tu", dicendo, "fratel mio?</l>
     <l n="586">Ove lasciato m'hai così meschino?</l>
     <l n="587">Ove vai tu? Perché non son teco io?</l>
     <l n="588">Ove mi guidi, mio buon Vegliantino?</l>
     <l n="589">Ove capiterem? Questo sa Iddio.</l>
     <l n="590">Ove o in qual parte fia nostro cammino?</l>
     <l n="591">Ove guido costei per questi boschi?</l>
     <l n="592">Ove troviam qualcun che la conoschi?</l>
    </lg>
    <lg n="75">
     <l n="593">Io maladico la fortuna ria;</l>
     <l n="594">io maladico Persia e l'amostante;</l>
     <l n="595">io maladico la disgrazia mia;</l>
     <l n="596">io maladico la gente affricante;</l>
     <l n="597">io maladico il Soldan di Soria;</l>
     <l n="598">io maladico Antea che volle amante;</l>
     <l n="599">io maladico Amor che n'è cagione;</l>
     <l n="600">io maladico il nostro Ganellone".</l>
    </lg>
    <lg n="76">
     <l n="601">Sentendo la fanciulla lamentare</l>
     <l n="602">Orlando, gran pietà gli venìa al core,</l>
     <l n="603">dicendo: - Lasso, non ti disperare,</l>
     <l n="604">raccomàndati a Dio, giusto Signore,</l>
     <l n="605">che non ci voglia così abandonare. -</l>
     <l n="606">Orlando disse: - Dama, per mio amore</l>
     <l n="607">cavalca innanzi un po' col mio scudiere,</l>
     <l n="608">ch'io vo' soletto alquanto rimanere. -</l>
    </lg>
    <lg n="77">
     <l n="609">Terigi e la fanciulla s'avviòe;</l>
     <l n="610">Orlando allor di Vegliantino scese</l>
     <l n="611">e in terra nella via s'inginocchiòe;</l>
     <l n="612">le braccia al cielo umilmente distese</l>
     <l n="613">e 'l suo Gesù, come solea, adoròe,</l>
     <l n="614">e la sua Madre, che in qualche paese</l>
     <l n="615">lo conducessi fuor di quel burrone;</l>
     <l n="616">e in questo modo fu la sua orazione:</l>
    </lg>
    <lg n="78">
     <l n="617">- O sommo Padre giusto onnipotente,</l>
     <l n="618">o Virgine in cui sol sempre sperai,</l>
     <l n="619">o Redentor della cristiana gente:</l>
     <l n="620">io non mi leverò di terra mai,</l>
     <l n="621">se prima non allumini la mente</l>
     <l n="622">là dove il mio cugin condotto l'hai,</l>
     <l n="623">o s'egli è vivo o morto o incarcerato</l>
     <l n="624">o sano o infermo, o dove e' sia arrivato.</l>
    </lg>
    <lg n="79">
     <l n="625">Io te ne priego per quella virtute</l>
     <l n="626">che tu donasti all'angel Gabriello,</l>
     <l n="627">venendo annunziar nostra salute,</l>
     <l n="628">che tu mi guidi dove è il mio fratello;</l>
     <l n="629">e perch'io vo per vie non conosciute,</l>
     <l n="630">come a Tobia mi manda Raffaello</l>
     <l n="631">che m'accompagni insin che me lo 'nsegni,</l>
     <l n="632">se' prieghi miei di grazia in te son degni.</l>
    </lg>
    <lg n="80">
     <l n="633">Per l'amor che portasti al nostro Adamo,</l>
     <l n="634">pel sacrificio che Abram già ti fe',</l>
     <l n="635">per ogni profezia che noi leggiamo,</l>
     <l n="636">pel tuo Davìt e pel tuo Moisè,</l>
     <l n="637">per quella croce onde salvati siamo,</l>
     <l n="638">pel tuo Iacobbe antico e per Noè,</l>
     <l n="639">pel lamento che fece Geremia,</l>
     <l n="640">per Giovacchin, Iosef e Zaccheria,</l>
    </lg>
    <lg n="81">
     <l n="641">pe' miracoli già che tu facesti,</l>
     <l n="642">concedi tanta grazia ai tuoi fedeli</l>
     <l n="643">che dove è il mio cugin mi manifesti:</l>
     <l n="644">io te ne priego pe' santi Evangeli. -</l>
     <l n="645">In questo par ch'una voce si desti,</l>
     <l n="646">molto soave, che parea da' cieli,</l>
     <l n="647">dicendo: - Al tuo camin va' ritto e saldo,</l>
     <l n="648">ché sano e salvo troverrai Rinaldo;</l>
    </lg>
    <lg n="82">
     <l n="649">e troverrai il caval ch'egli ha smarrito,</l>
     <l n="650">e che 'gli arà acquistato un gran gigante. -</l>
     <l n="651">Poi fu sùbito un lampo disparito</l>
     <l n="652">che prima agli occhi gli apparve davante.</l>
     <l n="653">Orlando sopra il caval fu salito,</l>
     <l n="654">e ringraziava le Potenzie sante;</l>
     <l n="655">e la fanciulla e Terigi trovava,</l>
     <l n="656">che poco a lui dinanzi cavalcava.</l>
    </lg>
    <lg n="83">
     <l n="657">Usciron della selva, e capitorno</l>
     <l n="658">a una gran città, che 'l re Falcone</l>
     <l n="659">signoreggiava, ed all'oste smontorno.</l>
     <l n="660">Apparecchiavan certa collezione,</l>
     <l n="661">e due donzelli in questo vi passorno;</l>
     <l n="662">quella fanciulla a sua consolazione</l>
     <l n="663">all'uscio corse per voler vedégli;</l>
     <l n="664">e l'un di lor la prese pe' capegli.</l>
    </lg>
    <lg n="84">
     <l n="665">Era del re Falcon costui nipote</l>
     <l n="666">e Calandro per nome si diceva;</l>
     <l n="667">le chiome sparse e le pulite gote</l>
     <l n="668">vide, e con seco menar la voleva;</l>
     <l n="669">la fanciulla gridava quanto puote;</l>
     <l n="670">Terigi presto alle grida correva</l>
     <l n="671">ed accostossi per tòrla al pagano;</l>
     <l n="672">ma fugli dato un colpo assai villano,</l>
    </lg>
    <lg n="85">
     <l n="673">tanto che cadde sbalordito in terra.</l>
     <l n="674">Orlando intanto e l'oste era là corso,</l>
     <l n="675">e Durlindana con grand'ira afferra,</l>
     <l n="676">che mai non furiò sì tigre o orso:</l>
     <l n="677">un manrovescio a Calandro disserra</l>
     <l n="678">che lo tagliò nel mezzo come un torso,</l>
     <l n="679">e Macometto nel cader giù chiama:</l>
     <l n="680">così per forza lasciò andar la dama.</l>
    </lg>
    <lg n="86">
     <l n="681">Era con lui parecchi schiere armate:</l>
     <l n="682">corrono addosso sùbito a Orlando;</l>
     <l n="683">ma poi ch'assaggion delle sue derrate,</l>
     <l n="684">ognuno addrieto si viene allargando.</l>
     <l n="685">Fur le novelle al re Falcon portate;</l>
     <l n="686">vennene all'oste, e venìa domandando:</l>
     <l n="687">- Che cosa è questa? O chi Calandro ha morto? -</l>
     <l n="688">Fugli risposto: - E' non gli è fatto torto. -</l>
    </lg>
    <lg n="87">
     <l n="689">Orlando al re parlò discretamente:</l>
     <l n="690">- Sappi ch'io l'uccisi io, santa Corona.</l>
     <l n="691">Una fanciulla di nobile gente,</l>
     <l n="692">ch'io ho con meco, onesta e cara e buona,</l>
     <l n="693">volea con seco menar, quel dolente,</l>
     <l n="694">e fargli villania di sua persona,</l>
     <l n="695">e strascinava quella a suo dispetto.</l>
     <l n="696">Or tu se' savio, e 'l caso in te rimetto:</l>
    </lg>
    <lg n="88">
     <l n="697">so che sicura vuoi che sia la strada,</l>
     <l n="698">e non si sforzi ignun per nessun modo,</l>
     <l n="699">ma che sicuro dì e notte vada. -</l>
     <l n="700">Rispose il re Falcon: - Troppo ne godo.</l>
     <l n="701">Rimetti, cavalier, drento la spada,</l>
     <l n="702">ché quel ch'hai fatto, io ne ringrazio e lodo:</l>
     <l n="703">giustizia sempre amai sopr'ogni cosa;</l>
     <l n="704">questa è nipote mia, figliuola o sposa.</l>
    </lg>
    <lg n="89">
     <l n="705">Vo' che tu venga nella mia città,</l>
     <l n="706">per ristorarti ancor di quest'oltraggio. -</l>
     <l n="707">Guarda se questo era uom pien di bontà,</l>
     <l n="708">guarda s'egli era un re discreto e saggio!</l>
     <l n="709">Rispose Orlando: - Ognun di noi verrà;</l>
     <l n="710">ma perché cavalier siàn di passaggio,</l>
     <l n="711">un'altra gentilezza ancor farai:</l>
     <l n="712">che l'oste, in cortesia, ci accorderai. -</l>
    </lg>
    <lg n="90">
     <l n="713">Rispose il re Falcon: - Ben volentieri! -</l>
     <l n="714">e sùbito chiamò lo spenditore</l>
     <l n="715">e fece contentar del suo l'ostieri;</l>
     <l n="716">poi rimontò ciascuno a corridore,</l>
     <l n="717">Orlando, la fanciulla e lo scudieri.</l>
     <l n="718">E 'l re Falcone a tutti fece onore.</l>
     <l n="719">E mentre che 'l convito era più bello,</l>
     <l n="720">sùbito venne un messaggiero a quello.</l>
    </lg>
    <lg n="91">
     <l n="721">Era un pagan che pare un corbacchione,</l>
     <l n="722">molto villan, superbo, strano e nero,</l>
     <l n="723">coperto d'una pelle di dragone;</l>
     <l n="724">e giunto, con un modo crudo e fiero</l>
     <l n="725">diceva al re: - Distruggati Macone</l>
     <l n="726">e Giupiter, che regge il grande impero.</l>
     <l n="727">Tu dèi saper che 'l tempo è pur venuto</l>
     <l n="728">ch'al mio signor tu mandi il suo tributo. -</l>
    </lg>
    <lg n="92">
     <l n="729">Turbossi tutto il re Falcone e disse:</l>
     <l n="730">- O mia figliuola, lasso! sventurata,</l>
     <l n="731">quanto era meglio assai che tu morisse,</l>
     <l n="732">anzi ch'al mondo mai non fussi nata! -</l>
     <l n="733">Orlando lo pregò che gli chiarisse</l>
     <l n="734">quel che importar volea quella imbasciata.</l>
     <l n="735">Rispose il re Falcon: - Tu lo saprai,</l>
     <l n="736">e meco insieme so che piangerai.</l>
    </lg>
    <lg n="93">
     <l n="737">Un'isola è nel mar là della rena;</l>
     <l n="738">otto giganti son, tutti frategli:</l>
     <l n="739">ognun molta arroganza e rabbia mena,</l>
     <l n="740">come ha fatto costui, ch'è un di quegli;</l>
     <l n="741">hannoci dato per etterna pena</l>
     <l n="742">ch'ogni anno di noi tristi e meschinegli</l>
     <l n="743">una fanciulla lor tributo sia:</l>
     <l n="744">tocca questo anno alla figliuola mia. -</l>
    </lg>
    <lg n="94">
     <l n="745">E non poté più oltre dir parola.</l>
     <l n="746">Colui pur la 'mbasciata sua replìca;</l>
     <l n="747">il re Falcone abbraccia la figliuola.</l>
     <l n="748">Orlando disse: - Vuoi tu ch'io gli dica</l>
     <l n="749">quel che mi par per la mia parte sola?</l>
     <l n="750">Ché di tener le lacrime ho fatica,</l>
     <l n="751">tanto m'incresce di lei e di voi! -</l>
     <l n="752">Onde e' rispose: - Di' ciò che tu vuoi. -</l>
    </lg>
    <lg n="95">
     <l n="753">Orlando disse al superbo gigante:</l>
     <l n="754">- Non so quel che 'l signor tuo si domanda,</l>
     <l n="755">ma tu mi pari uom crudel e arrogante:</l>
     <l n="756">la tua imbasciata minaccia e comanda</l>
     <l n="757">che basterebbe al Soldan del Levante.</l>
     <l n="758">Dimmi il tuo nome e di quel che ti manda;</l>
     <l n="759">poi ti dirò quel che sarà dovuto,</l>
     <l n="760">come tu abbi acquistare il tributo. -</l>
    </lg>
    <lg n="96">
     <l n="761">Disse il pagan: - Se pur saper t'aggrada</l>
     <l n="762">il nome mio, chiamato son Don Bruno,</l>
     <l n="763">e Salicorno il sir della contrada. -</l>
     <l n="764">Rispose Orlando: - Lecito a ciascuno</l>
     <l n="765">è ciò che si guadagna con la spada:</l>
     <l n="766">questo confessi tu? Donde io sono uno</l>
     <l n="767">che vo' questa fanciulla guadagnarmi</l>
     <l n="768">con teco, con la spada o con altre armi. -</l>
    </lg>
    <lg n="97">
     <l n="769">Disse Don Brun: - Per Dio, contento sono;</l>
     <l n="770">andian, ché noi faren bella la piazza;</l>
     <l n="771">e se tu vinci, va', ch'io tel perdono. -</l>
     <l n="772">Orlando aveva indosso la corazza,</l>
     <l n="773">e disse al re Falcone: - E' sarà buono</l>
     <l n="774">ch'io ti gastighi così fatta razza. -</l>
     <l n="775">Levossi ritto e missesi l'elmetto,</l>
     <l n="776">e disse: - Andian, pagan, dove tu ha' detto. -</l>
    </lg>
    <lg n="98">
     <l n="777">Corsono in piazza ognun subitamente,</l>
     <l n="778">e tutto fu conturbato il convito;</l>
     <l n="779">salì Don Brun sopra un suo gran corrente,</l>
     <l n="780">Orlando è sopra Vegliantin salito.</l>
     <l n="781">Or qui si ragunò di molta gente,</l>
     <l n="782">e la donzella col viso pulito</l>
     <l n="783">era a vedere la sua redenzione,</l>
     <l n="784">e per Orlando faceva orazione:</l>
    </lg>
    <lg n="99">
     <l n="785">pure orazion s'intende alla moresca:</l>
     <l n="786">pregava Macon suo che l'aiutasse</l>
     <l n="787">e che di sua virginità gl'incresca,</l>
     <l n="788">che 'l fer gigante non la violasse</l>
     <l n="789">nella sua pura età fiorita e fresca.</l>
     <l n="790">In questo i duoi baron le lance basse</l>
     <l n="791">avieno, e tutta la piazza tremava,</l>
     <l n="792">però che Vegliantin folgor menava;</l>
    </lg>
    <lg n="100">
     <l n="793">e 'l popol maraviglia avea di quello.</l>
     <l n="794">Orlando truova Don Bruno alla peccia,</l>
     <l n="795">ma pur lo scudo reggeva al martello:</l>
     <l n="796">ruppe la lancia che parve di feccia,</l>
     <l n="797">e tutto si scontorse il pagan fello;</l>
     <l n="798">e la sua aste appiccava alla treccia,</l>
     <l n="799">ma per quel colpo ne fe' tronchi e pezzi:</l>
     <l n="800">dunque lo scudo a Orlando fe' vezzi.</l>
    </lg>
    <lg n="101">
     <l n="801">Prese Don Bruno una sua scimitarra,</l>
     <l n="802">la qual già disse alcun ch'era incantata,</l>
     <l n="803">benché 'l nostro auttor questo non narra:</l>
     <l n="804">credo più tosto forte temperata;</l>
     <l n="805">e par che 'nverso il ciel bestemmi e garra:</l>
     <l n="806">dètte a Orlando una gran tentennata,</l>
     <l n="807">gridando: - Se tu puoi, da questa guârti! -</l>
     <l n="808">e dello scudo gli fece due parti,</l>
    </lg>
    <lg n="102">
     <l n="809">perché con esso si volle coprire.</l>
     <l n="810">Orlando dell'un pezzo ch'avea in mano</l>
     <l n="811">dètte a Don Brun tal che gliel fe' sentire:</l>
     <l n="812">perché nel ceffo giugneva al pagano,</l>
     <l n="813">e fecegli tre denti fuori uscire,</l>
     <l n="814">e tramortito rovinò in sul piano;</l>
     <l n="815">onde ciascun maravigliato fue</l>
     <l n="816">che così presto il torrion va giùe,</l>
    </lg>
    <lg n="103">
     <l n="817">dicendo: "E' basterebbe al conte Orlando!</l>
     <l n="818">Quel colpo arebbe atterrato una ròcca!".</l>
     <l n="819">Il saracin pur venne rispirando,</l>
     <l n="820">e ritto, si mettea la mano in bocca</l>
     <l n="821">e le sue zanne non venìa trovando,</l>
     <l n="822">e 'l sangue giù pel petto gli trabocca:</l>
     <l n="823">donde e' si duol sanza comparazione,</l>
     <l n="824">e sol si studia bestemiar Macone.</l>
    </lg>
    <lg n="104">
     <l n="825">Poi disse al conte Orlando: - Assai mi duole</l>
     <l n="826">dei denti e dello onor ch'io ho perduto;</l>
     <l n="827">pur sempre la sua fé servar si vuole:</l>
     <l n="828">comanda ciò che vuoi, ch'egli è dovuto. -</l>
     <l n="829">Rispose Orlando: - E' basta due parole:</l>
     <l n="830">ch'a re Falcon mai più chiegga il tributo;</l>
     <l n="831">ed ogni volta che tu mangerai</l>
     <l n="832">della promessa ti ricorderai.</l>
    </lg>
    <lg n="105">
     <l n="833">E vo' che tu ti facci medicare,</l>
     <l n="834">prima che tu ritorni a Salicorno,</l>
     <l n="835">e statti qualche dì qui a riposare. -</l>
     <l n="836">Così Don Brun si posava alcun giorno;</l>
     <l n="837">alcuna volta che volea mangiare,</l>
     <l n="838">dicieno i servi che stavan dintorno:</l>
     <l n="839">- Che farebb'ei co' denti che gli manca?</l>
     <l n="840">Di Gramolazzo mangerebbe l'anca. -</l>
    </lg>
    <lg n="106">
     <l n="841">Poi nel partir lasciò la fede pegno</l>
     <l n="842">ch'al re Falcon mai più, come solea,</l>
     <l n="843">darebbe oppression, ch'aveva il segno</l>
     <l n="844">come con l'arme perduto lui avea</l>
     <l n="845">il gran tributo; e tornossi al suo regno.</l>
     <l n="846">Il re Falcon contento rimanea,</l>
     <l n="847">e ringraziar non si saziava Orlando,</l>
     <l n="848">dicendo ch'ogni cosa è al suo comando.</l>
    </lg>
    <lg n="107">
     <l n="849">Giunto Don Brun dove la rena aggira</l>
     <l n="850">al vento e come il mar tempesta mena,</l>
     <l n="851">raccontò tutto, e molto ne sospira,</l>
     <l n="852">a Salicorno, che n'ebbe gran pena;</l>
     <l n="853">e fatto è scilinguato, e con molta ira</l>
     <l n="854">diceva: - A desinar sempre ed a cena</l>
     <l n="855">ricorderommi di quel c'ho perduto.</l>
     <l n="856">Andrai tu, Salicorno, pel tributo. -</l>
    </lg>
    <lg n="108">
     <l n="857">Rispose Salicorno: - Io v'andrò certo,</l>
     <l n="858">a dispetto del Cielo e di Macone.</l>
     <l n="859">Chi è quel cavalier che t'ha diserto?</l>
     <l n="860">Non debbe esser di corte di Falcone. -</l>
     <l n="861">Disse Don Bruno: - E' non va pel deserto</l>
     <l n="862">di Barberia sì possente leone,</l>
     <l n="863">né leofanti, o per Libia serpenti,</l>
     <l n="864">che non traessi a lor come a me i denti.</l>
    </lg>
    <lg n="109">
     <l n="865">Non so ben chi si sia quel cavaliere,</l>
     <l n="866">ma so ch'e' sare' ben buono erbolaio,</l>
     <l n="867">ché sa cavare e denti, al mio parere:</l>
     <l n="868">questo è il tributo ch'io t'arreco e 'l maio;</l>
     <l n="869">e se tu vuogli andar, ti fo assapere</l>
     <l n="870">che ne trarrà a te anco più d'un paio.</l>
     <l n="871">Io gli promissi, se l'osserverai,</l>
     <l n="872">che mai tributo al re più chiederai.</l>
    </lg>
    <lg n="110">
     <l n="873">E per me tanto non vi vo' venire,</l>
     <l n="874">acciò che traditor non mi chiamassi. -</l>
     <l n="875">Pur Salicorno tanto seppe dire</l>
     <l n="876">che alfin Don Brun dispose che tornassi;</l>
     <l n="877">e cinquecento d'arme fe' guernire</l>
     <l n="878">di ciò che gli parea che bisognassi;</l>
     <l n="879">e in pochi dì ne venne al re Falcone</l>
     <l n="880">come uom bestial sanza altra discrezione.</l>
    </lg>
    <lg n="111">
     <l n="881">- Sanza osservare o lègge o fede o patto,</l>
     <l n="882">con questa gente intorno s'accampòe;</l>
     <l n="883">e manda un suo messaggio drento ratto.</l>
     <l n="884">E 'l messo al re dinanzi se n'andòe</l>
     <l n="885">e disse brievemente appunto il fatto,</l>
     <l n="886">siccome il suo signor gli comandòe:</l>
     <l n="887">che mandi presto al campo a sua difesa</l>
     <l n="888">colui ch'al suo fratel fe' tanta offesa.</l>
    </lg>
    <lg n="112">
     <l n="889">E sta sopra una alfana e suona un corno</l>
     <l n="890">e minacciava il cielo e la natura.</l>
     <l n="891">Orlando, come inteso ha Salicorno,</l>
     <l n="892">fece a Terigi darsi l'armadura;</l>
     <l n="893">e la figliuola del re gli è dintorno,</l>
     <l n="894">dicendo: - Iddio ti dia, baron, ventura,</l>
     <l n="895">e in ogni modo vincitor ti faccia,</l>
     <l n="896">poi che Fortuna ancor pur mi minaccia. -</l>
    </lg>
    <lg n="113">
     <l n="897">Diceva Orlando: - Non temer, donzella,</l>
     <l n="898">ché in ogni modo rimarren vincenti:</l>
     <l n="899">ch'a Salicorno trarrò la mascella,</l>
     <l n="900">s'al suo fratello ho tratto solo i denti. -</l>
     <l n="901">E con Terigi suo montato è in sella.</l>
     <l n="902">Ma la fanciulla, e certi suoi sergenti,</l>
     <l n="903">volle con lui sino in sul campo andare;</l>
     <l n="904">ché sanza lui non si fidava stare.</l>
    </lg>
    <lg n="114">
     <l n="905">Disse il gigante: - Se' tu quel pagano</l>
     <l n="906">ch'al mio Don Bruno hai fatto villania?</l>
     <l n="907">È questa la tua femina, ruffiano? -</l>
     <l n="908">Rispose Orlando: - Per la testa mia,</l>
     <l n="909">che gentilezza è teco esser villano!</l>
     <l n="910">Così di te come dell'altro fia:</l>
     <l n="911">quel ch'io gli ho fatto mi pare una zacchera;</l>
     <l n="912">tanto è che preso non fia più a mazzacchera.</l>
    </lg>
    <lg n="115">
     <l n="913">Questa fanciulla, ha cento servi il padre,</l>
     <l n="914">che te per servo non vorrebbon, credi;</l>
     <l n="915">e le sue membra, che son sì leggiadre,</l>
     <l n="916">volevi pel tributo ch'ancor chiedi;</l>
     <l n="917">e se venuto qua con queste squadre,</l>
     <l n="918">e di' ch'io son ruffian: néttati i piedi,</l>
     <l n="919">ché, per voler bagasce e concubine,</l>
     <l n="920">arà il peccato tuo sue discipline. -</l>
    </lg>
    <lg n="116">
     <l n="921">Disse il gigante: - E' non son sempre equali,</l>
     <l n="922">come tu sai, le forze di ciascuno:</l>
     <l n="923">i denti miei saranno di cinghiali:</l>
     <l n="924">non ti parranno forse di Don Bruno.</l>
     <l n="925">Otto giganti siàn, fratei carnali:</l>
     <l n="926">signor là della valle di Malpruno</l>
     <l n="927">cinque ne sono, e noi tre siamo insieme</l>
     <l n="928">dove la rena come il gran mar freme. -</l>
    </lg>
    <lg n="117">
     <l n="929">Rispose Orlando: - E cinque pel bollire</l>
     <l n="930">sono scemati, e questo abbi per certo:</l>
     <l n="931">con questa spada un ne feci morire,</l>
     <l n="932">e l'altro un mio cugin ch'è molto sperto.</l>
     <l n="933">Una fanciulla usoron già rapire</l>
     <l n="934">al re Costanzo, e stavan nel deserto;</l>
     <l n="935">quale ho con meco molto ornata e bella,</l>
     <l n="936">e voglio al padre suo rimenar quella.</l>
    </lg>
    <lg n="118">
     <l n="937">E s'io ritorno mai per quel paese,</l>
     <l n="938">ch'io truovi ancor que' tre nella foresta,</l>
     <l n="939">io non sarò, com'io fu' già, cortese,</l>
     <l n="940">ch'a tutti a tre dipartirò la testa. -</l>
     <l n="941">Or Salicorno tanta ira l'accese</l>
     <l n="942">che cominciava a menar gran tempesta,</l>
     <l n="943">quando e' sentì ricordar tanti torti,</l>
     <l n="944">e come due de' suoi fratei son morti.</l>
    </lg>
    <lg n="119">
     <l n="945">- Traditor rinnegato, micidiale,</l>
     <l n="946">piglia del campo! - con un grido disse.</l>
     <l n="947">Orlando a Vegliantin fe' metter ale;</l>
     <l n="948">poi si voltava e l'aste in basso misse,</l>
     <l n="949">ch'era uno abete saldo e naturale</l>
     <l n="950">qual tolse alla città prima partisse;</l>
     <l n="951">e giunse con la lancia dura e grave</l>
     <l n="952">nel petto a quel, che gli parve una trave;</l>
    </lg>
    <lg n="120">
     <l n="953">e disse: "Che diavol fia, Macone!</l>
     <l n="954">Questa mi pare un albero di fusta!".</l>
     <l n="955">La lancia resse alla percussione,</l>
     <l n="956">perch'era dura e grossa e molto giusta;</l>
     <l n="957">ma regger non poté quel compagnone</l>
     <l n="958">né la sua alfana, benché sia robusta:</l>
     <l n="959">dunque fu il colpo di tanta bontade</l>
     <l n="960">che Salicorno e l'alfana giù cade.</l>
    </lg>
    <lg n="121">
     <l n="961">La figliuola del re, che vide questo,</l>
     <l n="962">fra sé disse: "Un miracolo ho veduto!".</l>
     <l n="963">E 'l gran gigante feroce e rubesto</l>
     <l n="964">disse a Orlando: - Tu non m'hai abbattuto! -</l>
     <l n="965">e saltò della sella in terra presto.</l>
     <l n="966">- Vedi che staffa non ebbi perduto:</l>
     <l n="967">è stato sol difetto dell'alfana,</l>
     <l n="968">e la tua lancia fu molto villana. -</l>
    </lg>
    <lg n="122">
     <l n="969">Rispose Orlando: - S' tu non se ben chiaro,</l>
     <l n="970">io ti potrei col brando chiarir tosto:</l>
     <l n="971">a ogni cosa troverren riparo. -</l>
     <l n="972">Disse il pagan: - Per Dio, s'io mi t'accosto,</l>
     <l n="973">io ti farò costar quel colpo caro. -</l>
     <l n="974">Diceva Orlando: - E pagherai tu il costo. -</l>
     <l n="975">E Durlindana sua fuori ha tirata,</l>
     <l n="976">e Salicorno ha la mazza ferrata.</l>
    </lg>
    <lg n="123">
     <l n="977">Qui si comincia a sentir vespro e nona;</l>
     <l n="978">qui le dolente note cominciorno;</l>
     <l n="979">qui innanzi mattutin già terza suona;</l>
     <l n="980">qui non si poson le mosche dintorno;</l>
     <l n="981">qui sanza balenar l'aria rintruona;</l>
     <l n="982">qui purga i suoi peccati Salicorno;</l>
     <l n="983">qui si vedrà chi saprà di schermaglia;</l>
     <l n="984">qui mostra Durlindana s'ella taglia.</l>
    </lg>
    <lg n="124">
     <l n="985">Il saracin talvolta alza la mazza,</l>
     <l n="986">e dice: - Aspetta, ch'io ti forbo il nifo. -</l>
     <l n="987">E 'l paladin rispondea: - Bestia pazza,</l>
     <l n="988">che dirai tu se col brando lo schifo? -</l>
     <l n="989">e ritrovava a costui la corazza,</l>
     <l n="990">tanto che spesso scontorceva il grifo;</l>
     <l n="991">ma non poteva colpirlo all'elmetto,</l>
     <l n="992">però che allato gli pare un fiaschetto.</l>
    </lg>
    <lg n="125">
     <l n="993">E Salicorno per la sua grandezza</l>
     <l n="994">alcuna volta la mazza fallava:</l>
     <l n="995">un tratto mena con tanta fierezza</l>
     <l n="996">che, giunto a vòto, in terra rovinava.</l>
     <l n="997">Orlando volle mostrar gentilezza:</l>
     <l n="998">- Lieva sù! - disse; e 'l pagan si levava,</l>
     <l n="999">e disse: - Dimmi, cavalier da guerra,</l>
     <l n="1000">per che cagion non mi feristi in terra?</l>
    </lg>
    <lg n="126">
     <l n="1001">Tu debbi esser per certo un uom gentile,</l>
     <l n="1002">di nobil sangue, tu non puoi negarlo:</l>
     <l n="1003">tu non volesti darmi come vile;</l>
     <l n="1004">se lecito, barone, è quel ch'io parlo,</l>
     <l n="1005">dimmi il tuo nome. - Orlando, come umìle,</l>
     <l n="1006">rispose: - Io son nipote del re Carlo,</l>
     <l n="1007">Orlando di Mellon figliuol, d'Angrante,</l>
     <l n="1008">nimico d'Apollino e Trivicante. -</l>
    </lg>
    <lg n="127">
     <l n="1009">Sentendo Salicorno dire "Orlando",</l>
     <l n="1010">cominciò il cuore a tremargli e la mano</l>
     <l n="1011">e disse: - Onde venuto o come o quando</l>
     <l n="1012">se', paladino, in questo luogo strano?</l>
     <l n="1013">Non vo' con teco operar mazza o brando,</l>
     <l n="1014">ch'io so che 'l mio poter sarebbe vano;</l>
     <l n="1015">da ora innanzi sia come tu vuoi,</l>
     <l n="1016">ché la battaglia è finita tra noi.</l>
    </lg>
    <lg n="128">
     <l n="1017">Odo che 'l fior se' di tutti i cristiani</l>
     <l n="1018">e che tu se' fatato per antico.</l>
     <l n="1019">Io vo' più tosto trovarmi alle mani</l>
     <l n="1020">col tuo cugin, ch'è molto mio nimico,</l>
     <l n="1021">e vendicarmi d'assai casi strani;</l>
     <l n="1022">e vo' che mi prometta come amico,</l>
     <l n="1023">quando col tuo Rinaldo tu sarai,</l>
     <l n="1024">per qualche modo me ne avviserai:</l>
    </lg>
    <lg n="129">
     <l n="1025">ch'io son disposto rompergli la fronte,</l>
     <l n="1026">però che mio nimico è in sempiterno;</l>
     <l n="1027">e s'egli è della schiatta di Chiarmonte,</l>
     <l n="1028">ed io del sangue son di Salinferno,</l>
     <l n="1029">e non intendo sofferir tante onte:</l>
     <l n="1030">colui che 'l nome suo risuona etterno,</l>
     <l n="1031">Mambrin dell'Ulivante, anco era nato</l>
     <l n="1032">del sangue mio da ciascuno onorato. -</l>
    </lg>
    <lg n="130">
     <l n="1033">Disse Orlando: - Io non so dove si sia</l>
     <l n="1034">Rinaldo ancor; ma s'io lo troverròe,</l>
     <l n="1035">sùbito un messo a te mandato fia;</l>
     <l n="1036">e 'n questo modo andar ti lasceròe,</l>
     <l n="1037">ch'al re Falcon non dia più ricadia;</l>
     <l n="1038">benché malvolentier ti liberròe;</l>
     <l n="1039">ma so che tu darai nell'altra rete,</l>
     <l n="1040">se con Rinaldo mio vi proverrete. -</l>
    </lg>
    <lg n="131">
     <l n="1041">Il saracin promisse licenziare</l>
     <l n="1042">del tributo quel re liberamente,</l>
     <l n="1043">e fece il campo suo presto levare.</l>
     <l n="1044">Orlando al re Falcon subitamente</l>
     <l n="1045">nella città tornava a raccontare</l>
     <l n="1046">come egli è salvo, e libera sua gente;</l>
     <l n="1047">e dopo alquanti dì prese comiato,</l>
     <l n="1048">e lasciò quello al tutto sconsolato.</l>
    </lg>
    <lg n="132">
     <l n="1049">E cavalcando va per molte strade</l>
     <l n="1050">sanza posarsi mai sera o mattina,</l>
     <l n="1051">e domandando va per le contrade</l>
     <l n="1052">dove stia il re della Bellamarina;</l>
     <l n="1053">tanto che giunse un giorno alla cittade,</l>
     <l n="1054">e quella damigella peregrina</l>
     <l n="1055">rappresentava al suo doglioso padre,</l>
     <l n="1056">che l'ha gran tempo pianta, e la sua madre.</l>
    </lg>
    <lg n="133">
     <l n="1057">Era vestito a nero la città</l>
     <l n="1058">e 'l re con tutti i suoi, con molto affanno,</l>
     <l n="1059">né sopra i campanil gridando va</l>
     <l n="1060">ne' suoi paesi più il talacimanno;</l>
     <l n="1061">per le moschee molti ufici si fa</l>
     <l n="1062">al modo lor, ché di costei non sanno</l>
     <l n="1063">dove perduta sia già stata tanto,</l>
     <l n="1064">sì che per morta n'avean fatto il pianto.</l>
    </lg>
    <lg n="134">
     <l n="1065">La novella n'andò con gran furore</l>
     <l n="1066">al re Costanzo, come la sua figlia</l>
     <l n="1067">era venuta: onde e' gli crebbe il core,</l>
     <l n="1068">e corse incontro con la sua famiglia;</l>
     <l n="1069">e tutta la città trasse al romore,</l>
     <l n="1070">come avvien sempre d'ogni maraviglia:</l>
     <l n="1071">ognun voleva il primo abbracciar questa;</l>
     <l n="1072">pensa se 'l padre suo gli fece festa.</l>
    </lg>
    <lg n="135">
     <l n="1073">Ella gli disse: - Questo è il conte Orlando -,</l>
     <l n="1074">e dove e come e' l'aveva trovata</l>
     <l n="1075">e da' giganti tolta, e disse quando</l>
     <l n="1076">ed in che modo l'avevon rubata,</l>
     <l n="1077">e tutta la sua vita vien contando,</l>
     <l n="1078">e come pel cammin l'abbi onorata</l>
     <l n="1079">Orlando sempre, insin che l'ha condotta.</l>
     <l n="1080">Il re Costanzo così disse allotta:</l>
    </lg>
    <lg n="136">
     <l n="1081">- Questo è colui che ti scampò da morte?</l>
     <l n="1082">Questo è colui che t'ha dunque prosciolta?</l>
     <l n="1083">Questo è colui ch'è tanto ardito e forte?</l>
     <l n="1084">Questo è colui ch'agli altri fama ha tolta?</l>
     <l n="1085">Questo è colui ch'allegra or la mia corte?</l>
     <l n="1086">Questo è colui per cui non se' sepolta?</l>
     <l n="1087">Questo è colui ch'uccise il fer gigante?</l>
     <l n="1088">Questo è colui ch'è 'l gran signor d'Angrante?</l>
    </lg>
    <lg n="137">
     <l n="1089">Non cavalca caval miglior barone,</l>
     <l n="1090">né miglior cavalier porta elmo in testa;</l>
     <l n="1091">non cinse spada mai simil campione,</l>
     <l n="1092">né miglior paladin pon lancia in resta;</l>
     <l n="1093">non uom tanto gentil si calza sprone. -</l>
     <l n="1094">Ed abbracciava Orlando con gran festa,</l>
     <l n="1095">e la reina e lui lo ringraziorno,</l>
     <l n="1096">e tutto il popol suo che gli è dintorno.</l>
    </lg>
    <lg n="138">
     <l n="1097">Or lasciàn questi star così contenti;</l>
     <l n="1098">ritorniamo al Soldan di Bambillona,</l>
     <l n="1099">che non pareva già che si rammenti</l>
     <l n="1100">di quel ch'Antea promisse sua Corona</l>
     <l n="1101">de' due prigion, ma pensava altrimenti</l>
     <l n="1102">di tòr sùbito a questi la persona,</l>
     <l n="1103">prima che sia Rinaldo a lui tornato</l>
     <l n="1104">dal Veglio, dove sa che l'ha mandato.</l>
    </lg>
    <lg n="139">
     <l n="1105">Mandò pel giustizier quel traditore;</l>
     <l n="1106">e scrisse un brieve per la gran letizia</l>
     <l n="1107">al re Costanzo, per mostrargli amore,</l>
     <l n="1108">che venissi a veder questa giustizia,</l>
     <l n="1109">dicendo: "Sappi, famoso signore,</l>
     <l n="1110">ch'io gli ho a punir di più d'una malizia";</l>
     <l n="1111">com'io dirò nell'altro cantar bello.</l>
     <l n="1112">Guardivi sempre l'agnol Rafaello.</l>
    </lg>
   </lg>
  </body>
 </text>
</TEI>