<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOTERZO</title>
    <author>Luigi Pulci</author>
   </titleStmt>
   <extent>
    <measure unit="stanza">76</measure>
    <measure unit="line">608</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimoterzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOTERZO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOTERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Virgine sacra, d'ogni bontà piena,</l>
     <l n="2">madre di Quel per cui si canta osanna,</l>
     <l n="3">Virgine pura, Virgine serena,</l>
     <l n="4">dammi la tua cotidiana manna;</l>
     <l n="5">colla tua mano insino al fin mi mena</l>
     <l n="6">di questa storia, ché 'l tempo c'inganna</l>
     <l n="7">e la vita e la morte e 'l mondo cieco,</l>
     <l n="8">sì ch'io faccia ascoltar ciascun con meco.</l>
    </lg>
    <lg n="2">
     <l n="9">La damigella con dolce parole,</l>
     <l n="10">con motti ben cogitati e soavi</l>
     <l n="11">diceva al padre: - Così far si vuole</l>
     <l n="12">e punir sempre i frodolenti e pravi:</l>
     <l n="13">però di questo caso non mi duole.</l>
     <l n="14">E vo' che lasci a me tener le chiavi</l>
     <l n="15">e governargli e serrare ed aprire,</l>
     <l n="16">acciò che non ci possa ignun tradire. -</l>
    </lg>
    <lg n="3">
     <l n="17">Di questo l'amostante s'allegròe,</l>
     <l n="18">che quello uficio pigliassi la dama,</l>
     <l n="19">e le chiavi a costei raccomandòe.</l>
     <l n="20">Or questo è quel che la donzella brama:</l>
     <l n="21">sùbito al conte Orlando se n'andòe</l>
     <l n="22">alla prigione, ed umilmente il chiama,</l>
     <l n="23">dicendo: - Cavalier, di te mi pesa,</l>
     <l n="24">e ciò che vuoi farò per tua difesa. -</l>
    </lg>
    <lg n="4">
     <l n="25">Orlando quanto può costei ringrazia,</l>
     <l n="26">e disse: - Dimmi: sai tu la cagione</l>
     <l n="27">perché il tuo padre in tal modo mi strazia</l>
     <l n="28">e messo m'ha di sùbito in prigione?</l>
     <l n="29">Di questo fa', per Dio, mia voglia sazia:</l>
     <l n="30">tra'mi di dubbio e di confusione.</l>
     <l n="31">E s' tu non mi puoi trar di questa torre,</l>
     <l n="32">non mi lasciar almen la vita tòrre. -</l>
    </lg>
    <lg n="5">
     <l n="33">Rispose Chiariella al paladino:</l>
     <l n="34">- La cagion che 'l mio padre t'ha qui preso</l>
     <l n="35">è che 'l Soldano da un certo indovino</l>
     <l n="36">come tu sia cristian par ch'abbi inteso,</l>
     <l n="37">benché tu mostri d'esser saracino;</l>
     <l n="38">e perché del gigante tiensi offeso,</l>
     <l n="39">ha fatto pace col Soldano e saldo</l>
     <l n="40">di vendicarsi del suo Marcovaldo.</l>
    </lg>
    <lg n="6">
     <l n="41">Ogni cristian che uccide un affricante,</l>
     <l n="42">secondo nostre legge morir debbe;</l>
     <l n="43">tu uccidesti adunque quel gigante:</l>
     <l n="44">la vita al nostro modo te n'andrebbe.</l>
     <l n="45">Ma perch'io t'ho già eletto per mio amante,</l>
     <l n="46">tolsi le chiavi, ché di te m'increbbe;</l>
     <l n="47">e di morir non dubitare omai,</l>
     <l n="48">ché tu se' salvo, e libero sarai.</l>
    </lg>
    <lg n="7">
     <l n="49">Io ho tanto sentito ricordare</l>
     <l n="50">quel cavalier ch'Orlando è nominato,</l>
     <l n="51">che sue virtù m'han fatta innamorare,</l>
     <l n="52">e per suo amor non sarai abandonato.</l>
     <l n="53">Del nome tuo, di me ti puoi fidare:</l>
     <l n="54">dimmel, baron, ch'assai mi sarà grato. -</l>
     <l n="55">Orlando rispondea: - Gentil madama,</l>
     <l n="56">io son colui ch'Orlando il mondo chiama.</l>
    </lg>
    <lg n="8">
     <l n="57">Guarda dove condotto m'ha Fortuna,</l>
     <l n="58">ch'appena il crederrai ch'io sia quel desso.</l>
     <l n="59">Io mi parti', né di mia gente alcuna</l>
     <l n="60">volli, se non qui il mio scuediero, appresso;</l>
     <l n="61">ho cavalcato al sole ed alla luna:</l>
     <l n="62">ora il tuo padre a forza m'ha qui messo.</l>
     <l n="63">Ma se pensato avessi il tradimento,</l>
     <l n="64">per lo mio Iddio non mi mettea qui drento.</l>
    </lg>
    <lg n="9">
     <l n="65">A te mi raccomando, poi ch'io sono</l>
     <l n="66">dove tu vedi; e fa' che 'l mio destriere</l>
     <l n="67">sia governato; e poi sempre ti dono</l>
     <l n="68">l'anima e 'l cuore e ciò ch'è in mio potere.</l>
     <l n="69">E vo' che 'ntenda ancor quel ch'io ragiono:</l>
     <l n="70">se tu potessi questo mio scudiere</l>
     <l n="71">in qualche modo di qui liberarlo,</l>
     <l n="72">manderei per soccorso in Francia a Carlo. -</l>
    </lg>
    <lg n="10">
     <l n="73">Non poté sofferir che più parlassi</l>
     <l n="74">la damigella, udendo ch'era Orlando:</l>
     <l n="75">parve che 'l cor nel petto si schiantassi</l>
     <l n="76">per gran dolcezza, e disse lacrimando:</l>
     <l n="77">- Io credo che Macon qua ti mandassi</l>
     <l n="78">per mio amor sol, ma non so come o quando,</l>
     <l n="79">ché sempre disiato ho di vederti.</l>
     <l n="80">Ma in altro modo qui vorrei tenerti.</l>
    </lg>
    <lg n="11">
     <l n="81">S'io dovessi il mio padre far morire</l>
     <l n="82">con le mie proprie man, tu non morrai:</l>
     <l n="83">Amor comanda, ed io voglio ubbidire,</l>
     <l n="84">che tu sia salvo, e salvo te n'andrai;</l>
     <l n="85">quando fia tempo, ti saprò aprire.</l>
     <l n="86">E 'l tuo caval, contento ne sarai;</l>
     <l n="87">e lo scudier fia franco a ogni modo,</l>
     <l n="88">e che tu il mandi in Francia affermo e lodo. -</l>
    </lg>
    <lg n="12">
     <l n="89">Poi ch'ebbe Chiariella così detto,</l>
     <l n="90">lasciava Orlando e vanne al padre tosto,</l>
     <l n="91">e dice: - Quel sergente, poveretto,</l>
     <l n="92">si morrà certo, ché mi par disposto</l>
     <l n="93">di non voler mangiar: come folletto</l>
     <l n="94">gittato ha via ciò ch'io gli ho innanzi posto;</l>
     <l n="95">e colpa inver non ci ha da gnuna banda,</l>
     <l n="96">ch'ubbidir dèe quel che 'l signor comanda. -</l>
    </lg>
    <lg n="13">
     <l n="97">Rispose l'amostante: - Mandal via:</l>
     <l n="98">se si morisse, e' ci sare' vergogna;</l>
     <l n="99">fa' che quell'altro ben guardato sia:</l>
     <l n="100">di questo non aremo altro che rogna. -</l>
     <l n="101">Disse la dama: - Per la fede mia,</l>
     <l n="102">ch'io non so se farnetica o se sogna:</l>
     <l n="103">quand'io domando, e' guata come un matto</l>
     <l n="104">e non risponde, anco sta stupefatto. -</l>
    </lg>
    <lg n="14">
     <l n="105">E poi tornava alla prigion ridendo,</l>
     <l n="106">e disse come il fatto era fornito.</l>
     <l n="107">Diceva Orlando con Terigi: - Io intendo</l>
     <l n="108">che presto insino a Carlo ne sia gito,</l>
     <l n="109">e che tu meni Vegliantin commendo,</l>
     <l n="110">e dica il caso come io son tradito</l>
     <l n="111">dall'amostante e truovomi in prigione,</l>
     <l n="112">e quel che stato ne sia la cagione.</l>
    </lg>
    <lg n="15">
     <l n="113">Così a Rinaldo mio dirai ancora,</l>
     <l n="114">a Ulivieri e tutta nostra corte,</l>
     <l n="115">che mi soccorran prima che qua mora,</l>
     <l n="116">ché tutti so poi piangerien tal morte. -</l>
     <l n="117">Terigi si partì sanza dimora;</l>
     <l n="118">sella il cavallo ed uscì delle porte;</l>
     <l n="119">e tanto cavalcò per monte e piano</l>
     <l n="120">che giunse ove non era Carlo Mano:</l>
    </lg>
    <lg n="16">
     <l n="121">perché e' pensava a Parigi trovarlo,</l>
     <l n="122">ma col suo Ganellone era a Pontieri;</l>
     <l n="123">sentì come Rinaldo è fatto Carlo;</l>
     <l n="124">a lui n'andava, e così a Ulivieri.</l>
     <l n="125">Rinaldo, come e' giugneva, a guardarlo</l>
     <l n="126">sùbito pien fu di tristi pensieri,</l>
     <l n="127">perché e' piangeva sì miseramente</l>
     <l n="128">che in modo alcuno non potea dir niente.</l>
    </lg>
    <lg n="17">
     <l n="129">Gridò Rinaldo: - Che è del mio cugino?</l>
     <l n="130">Tu debbi certo aver mala novella. -</l>
     <l n="131">Allor Terigi quanto può, meschino,</l>
     <l n="132">a gran fatica in tal modo favella:</l>
     <l n="133">- L'amostante di Persia saracino</l>
     <l n="134">l'ha incarcerato, e guardal Chiariella,</l>
     <l n="135">una sua figlia nobile e gradita,</l>
     <l n="136">quale ha promesso campargli la vita.</l>
    </lg>
    <lg n="18">
     <l n="137">Questo è perché egli uccise Marcovaldo;</l>
     <l n="138">onde il Soldano aveva un negromante,</l>
     <l n="139">e che cristian quel fusse intese saldo</l>
     <l n="140">che l'avea morto; e fe' con l'amostante</l>
     <l n="141">la pace e' patti, il traditor ribaldo,</l>
     <l n="142">che fussi preso il buon signor d'Angrante.</l>
     <l n="143">La notte tutti a due fumo legati</l>
     <l n="144">e in un fondo di torre incarcerati.</l>
    </lg>
    <lg n="19">
     <l n="145">Orlando s'accomanda a Carlo Magno,</l>
     <l n="146">a te, Rinaldo, ovver santa Corona,</l>
     <l n="147">al suo cognato, all'amico, al compagno,</l>
     <l n="148">prima che così perda la persona.</l>
     <l n="149">Vedi che di sudor tutto mi bagno:</l>
     <l n="150">volato son non come fa chi sprona,</l>
     <l n="151">tanto ch'i' son come tu vedi giunto.</l>
     <l n="152">Or tu se' savio e 'ntendi il caso appunto. -</l>
    </lg>
    <lg n="20">
     <l n="153">Alla sua vita tanto afflitto e gramo</l>
     <l n="154">non fu Rinaldo quanto a questa volta,</l>
     <l n="155">e disse sospirando: - Di' tu, Namo,</l>
     <l n="156">ch'io ho già per dolor la mente stolta. -</l>
     <l n="157">Quel savio vecchio disse: - Noi intendiamo,</l>
     <l n="158">s'io ho questa imbasciata ben raccolta,</l>
     <l n="159">ch'aiutar ci bisogna Orlando presto.</l>
     <l n="160">Or ti dirò com'io farei di questo.</l>
    </lg>
    <lg n="21">
     <l n="161">Ogn'altro aiuto che lo imperadore</l>
     <l n="162">ed Ulivieri, alfin sarebbe vano,</l>
     <l n="163">perché qui è la forza e 'l grande amore.</l>
     <l n="164">Direi che si mandassi a Carlo Mano</l>
     <l n="165">e che ritorni, all'usato, signore</l>
     <l n="166">per la salute del popol cristiano;</l>
     <l n="167">e ciò che tu vorrai, contento fia;</l>
     <l n="168">e voi n'andiate presto in Pagania.</l>
    </lg>
    <lg n="22">
     <l n="169">Astolfo sia gonfaloniere eletto,</l>
     <l n="170">ché so che Carlo fia contento a quello,</l>
     <l n="171">per quel c'ha fatto a lui e a Ricciardetto.</l>
     <l n="172">Gan sia sbandito all'usato e ribello. -</l>
     <l n="173">Rinaldo, appena aveva Namo detto,</l>
     <l n="174">che disse: - Così posto sia il suggello. -</l>
     <l n="175">Così da' paladin fu posto in sodo;</l>
     <l n="176">e scrisse un brieve a Carlo in questo modo:</l>
    </lg>
    <lg n="23">
     <l n="177">"Perché se' vecchio, io t'ho pur reverenzia;</l>
     <l n="178">e 'ncrescemi tu sia sì rimbambito</l>
     <l n="179">ch'a Gan pur creda e la sua frodolenzia,</l>
     <l n="180">che mille volte o più t'ha già tradito</l>
     <l n="181">sanza trovar l'error suo penitenzia;</l>
     <l n="182">e per suo amor di corte m'hai sbandito:</l>
     <l n="183">Astolfo e Ricciardetto a mille torti</l>
     <l n="184">volesti uccider pe' suoi mal conforti.</l>
    </lg>
    <lg n="24">
     <l n="185">Degno saresti d'ogni contumace;</l>
     <l n="186">ma perché mio signor fusti già tanto,</l>
     <l n="187">io ti perdono, io fo con teco pace,</l>
     <l n="188">e 'l tuo pristino imperio giusto e santo</l>
     <l n="189">ti rendo e la corona, se ti piace,</l>
     <l n="190">e' tuoi baroni e 'l tuo reale ammanto,</l>
     <l n="191">la sedia tua, l'antico e degno scetro,</l>
     <l n="192">sanza più ricercar del tempo addietro.</l>
    </lg>
    <lg n="25">
     <l n="193">Sappi ch'Orlando è preso in Pagania;</l>
     <l n="194">vieni a Parigi tuo liberamente;</l>
     <l n="195">ed Ulivieri ed io di compagnia</l>
     <l n="196">soccorrer lo vogliàn subitamente.</l>
     <l n="197">Astolfo tuo gonfalonier qui fia.</l>
     <l n="198">Quel traditor non vo' qua per niente.</l>
     <l n="199">Gallerana reina è riservata,</l>
     <l n="200">come fu sempre, e da tutti onorata".</l>
    </lg>
    <lg n="26">
     <l n="201">La lettera suggella e manda il messo;</l>
     <l n="202">sùbito a Carlo Man si rappresenta.</l>
     <l n="203">Carlo fu lieto e in ordine s'è messo:</l>
     <l n="204">Gan nel suo petto par che assai duol senta.</l>
     <l n="205">Tornò a Parigi, e 'ncontro venne a esso</l>
     <l n="206">tutta la corte, assai di ciò contenta,</l>
     <l n="207">e tutti l'abbracciavan lacrimando;</l>
     <l n="208">e gran lamento si facea d'Orlando.</l>
    </lg>
    <lg n="27">
     <l n="209">Quivi piangeva il marchese Ulivieri,</l>
     <l n="210">né riveder credea più il suo cognato;</l>
     <l n="211">piangeva Astolfo e 'l valoroso Uggieri,</l>
     <l n="212">e Salamon pareva smemorato;</l>
     <l n="213">piangeva Baldovino e Berlinghieri;</l>
     <l n="214">ma il savio Namo ognuno ha confortato.</l>
     <l n="215">Rinaldo con solenne e degno onore</l>
     <l n="216">ripose in sedia il magno imperadore.</l>
    </lg>
    <lg n="28">
     <l n="217">Poi misse al suo cavallo il fornimento;</l>
     <l n="218">ed Ulivier con lui volle partire;</l>
     <l n="219">Terigi s'assettava in un momento;</l>
     <l n="220">e Ricciardetto disse: - Io vo' venire. -</l>
     <l n="221">Rinaldo, poi ch'e' vuol, ne fu contento.</l>
     <l n="222">Ognun pur si voleva profferire,</l>
     <l n="223">ma 'l prenze non volle altri per compagno.</l>
     <l n="224">Così si dipartîr da Carlo Magno;</l>
    </lg>
    <lg n="29">
     <l n="225">e fecion sopravveste divisate.</l>
     <l n="226">E cavalcando per la Spagna, un giorno</l>
     <l n="227">il re Marsilio e certe sue brigate</l>
     <l n="228">in un bel piano a cavallo scontrorno;</l>
     <l n="229">e con parole saracine ornate,</l>
     <l n="230">come fur presso a lui, lo salutorno.</l>
     <l n="231">Disse Marsilio al prenze: - Il tuo cavallo</l>
     <l n="232">troppo mi piace, s'a me vuoi donallo.</l>
    </lg>
    <lg n="30">
     <l n="233">Questo mattino mi venne in visione</l>
     <l n="234">ch'io guadagnavo sì nobil destriere.</l>
     <l n="235">Se me lo doni, per lo iddio Macone,</l>
     <l n="236">tu mi trarrai fuor d'uno stran pensiere,</l>
     <l n="237">cioè di non aver meco quistione:</l>
     <l n="238">però fa' gentilezza, cavaliere;</l>
     <l n="239">ché pur, s'altro rimedio a ciò non veggio,</l>
     <l n="240">combatterollo, e tu n'andrai col peggio. -</l>
    </lg>
    <lg n="31">
     <l n="241">Disse Rinaldo: - E' fu già temporale</l>
     <l n="242">che si fossi il destrier di chi il sognava:</l>
     <l n="243">chi possedeva quella cosa tale,</l>
     <l n="244">qual fosse per quel sogno gliel lasciava;</l>
     <l n="245">onde un borgese, non ti dico quale,</l>
     <l n="246">un paio di buoi dormendo imaginava</l>
     <l n="247">d'un suo vicin, che gli teneva cari,</l>
     <l n="248">e volevagli pur sanza danari,</l>
    </lg>
    <lg n="32">
     <l n="249">anzi voleva pagarlo di sogni.</l>
     <l n="250">Colui dicea: "Del mio gli comperai,</l>
     <l n="251">e così credo ch'a te far bisogni,</l>
     <l n="252">se non ch'alfin sanz'essi te n'andrai".</l>
     <l n="253">Mentre che par che in tal modo rampogni,</l>
     <l n="254">si ragunò dintorno gente assai;</l>
     <l n="255">e non sapendo solver la quistione,</l>
     <l n="256">n'andorno di concordia a Salamone.</l>
    </lg>
    <lg n="33">
     <l n="257">E Salamone, perch'era sapiente,</l>
     <l n="258">con questi due se n'andò sopra un ponte</l>
     <l n="259">e fevvi i buoi passar subitamente;</l>
     <l n="260">e poi si volse con allegra fronte,</l>
     <l n="261">a quel che gli sognò disse: "Pon mente:</l>
     <l n="262">vedi tutte le lor fattezze pronte</l>
     <l n="263">laggiù nell'acqua?"; e l'ombra si vedea</l>
     <l n="264">di que' buoi che colui sognati avea.</l>
    </lg>
    <lg n="34">
     <l n="265">Disse colui: "E' paion proprio i buoi</l>
     <l n="266">ch'io vidi". E Salamon rispose, il saggio:</l>
     <l n="267">"Tu che sognasti, tò'gli, ché son tuoi;</l>
     <l n="268">colui che gli pagò, dè' aver vantaggio:</l>
     <l n="269">non bisogna sognargli, ché son suoi.</l>
     <l n="270">Così sta la bilancia di paraggio".</l>
     <l n="271">Così dich'io a te, nota, pagano,</l>
     <l n="272">che 'l mio cavallo arai sognato invano.</l>
    </lg>
    <lg n="35">
     <l n="273">Se volessi altro dir, del campo piglia;</l>
     <l n="274">questo destrier si sia di chi il guadagna. -</l>
     <l n="275">Il re Marsilio si fe' maraviglia;</l>
     <l n="276">disse: "Questo è da bosco e da campagna;</l>
     <l n="277">non ho nessun qui tra la mia famiglia</l>
     <l n="278">ch'avessi tanto ardir, né in tutta Spagna,</l>
     <l n="279">quanto ha costui; e mostra esser uom forte";</l>
     <l n="280">poi gli rispose: - Oltre, io ti sfido a morte. -</l>
    </lg>
    <lg n="36">
     <l n="281">Rinaldo non istette a parlar troppo:</l>
     <l n="282">le redine girò del palafreno;</l>
     <l n="283">poi ritornava per dargli d'intoppo:</l>
     <l n="284">facea tremare il ciel non che il terreno,</l>
     <l n="285">perché Baiardo non pareva zoppo.</l>
     <l n="286">Diceva alcun, di maraviglia pieno:</l>
     <l n="287">- Sarebbe questo del cristian concilio,</l>
     <l n="288">che così fiero va a trovar Marsilio? -</l>
    </lg>
    <lg n="37">
     <l n="289">Quando Marsilio vide il cavaliere,</l>
     <l n="290">fra sé diceva: "Aiutami, Macone!</l>
     <l n="291">ché poco val qui contro al suo potere</l>
     <l n="292">allegar Trismegisto o vuoi Platone".</l>
     <l n="293">La lancia abbassa e pugneva il destriere:</l>
     <l n="294">a mezzo il petto di Rinaldo pone;</l>
     <l n="295">e benché il colpo fussi ostico e crudo,</l>
     <l n="296">ruppesi in pezzi l'aste nello scudo.</l>
    </lg>
    <lg n="38">
     <l n="297">Rinaldo alla visiera pose a quello,</l>
     <l n="298">e fece fuor balzar tante faville</l>
     <l n="299">che mai non ne fe' tante Mongibello:</l>
     <l n="300">are' quel colpo gittati giù mille;</l>
     <l n="301">l'elmo rimbomba e 'ntronava il cervello;</l>
     <l n="302">e sanza fare al testo altre postille,</l>
     <l n="303">Marsilio rovinò giù dell'arcione;</l>
     <l n="304">e fu pur sogno il suo, non visione;</l>
    </lg>
    <lg n="39">
     <l n="305">e disse: - Dimmi, per la tua leanza,</l>
     <l n="306">chi tu se', cavalier, per cortesia,</l>
     <l n="307">ché mai più vidi a uom tanta possanza. -</l>
     <l n="308">Disse Rinaldo: - Per la testa mia,</l>
     <l n="309">io tel dirò, perch'io non ho dottanza:</l>
     <l n="310">non guarderò s'i' sono in Pagania.</l>
     <l n="311">Sarà quel ch'esser può: franco pagano,</l>
     <l n="312">sappi che 'l signor son da Monte Albano. -</l>
    </lg>
    <lg n="40">
     <l n="313">Ed alzò la visiera dello elmetto</l>
     <l n="314">per dimostrar che non avea paura.</l>
     <l n="315">Disse il pagano allor: - Per Macometto,</l>
     <l n="316">ogni suo sforzo in te mostrò Natura. -</l>
     <l n="317">Dicea Rinaldo: - E questo è Ricciardetto;</l>
     <l n="318">andiàn cercando la nostra ventura;</l>
     <l n="319">questo è Terigi, d'Orlando scudieri,</l>
     <l n="320">e questo è il nostro famoso Ulivieri. -</l>
    </lg>
    <lg n="41">
     <l n="321">Marsilio guarda questi compagnoni;</l>
     <l n="322">disse: - Voi siete così travisati,</l>
     <l n="323">voi mi paresti quattro ragazzoni:</l>
     <l n="324">non vi conobbi, in modo siete armati.</l>
     <l n="325">Ben posson sicuri ir questi campioni;</l>
     <l n="326">e' ci sarà degli altri arreticati</l>
     <l n="327">che rimarranno a questa rete, stimo.</l>
     <l n="328">Dimmi s'i' son, Rinaldo, stato il primo. -</l>
    </lg>
    <lg n="42">
     <l n="329">Disse Rinaldo: - Il primo, per mia fé,</l>
     <l n="330">da poi che tu domandi, io ti rispondo;</l>
     <l n="331">e stato è buon principio un tanto re;</l>
     <l n="332">ma qualcun altro ancor sarà il secondo.</l>
     <l n="333">Or se tu vuoi il caval ch'io non ti diè,</l>
     <l n="334">perché tanto il tuo nome suona al mondo,</l>
     <l n="335">io tel darò, magnanima Corona. -</l>
     <l n="336">E poi soggiunse: - E l'arme e la persona. -</l>
    </lg>
    <lg n="43">
     <l n="337">Marsilio era uom generoso e discreto;</l>
     <l n="338">molto gentil rispose, come saggio:</l>
     <l n="339">- Io non son ragazzin d'andarti drieto.</l>
     <l n="340">S'io lo togliessi, io farei troppo oltraggio,</l>
     <l n="341">però che 'l tuo valor non m'è segreto,</l>
     <l n="342">ch'io n'ho veduto a questa volta il saggio;</l>
     <l n="343">e 'l sogno è ver, ch'acquistato ho il destriere,</l>
     <l n="344">poi che mel dài; ma non sognai cadere.</l>
    </lg>
    <lg n="44">
     <l n="345">E vo', Rinaldo, una grazia mi faccia:</l>
     <l n="346">che meco venga a starti a Siragozza</l>
     <l n="347">co' tuoi compagni; e ciò non ti dispiaccia,</l>
     <l n="348">benché a te nostra terra parrà sozza,</l>
     <l n="349">né creder ch'a Parigi si confaccia,</l>
     <l n="350">dove ogni gentilezza si raccozza;</l>
     <l n="351">pur qualche giorno ti darò diletto</l>
     <l n="352">quant'io potrò, per lo dio Macometto. -</l>
    </lg>
    <lg n="45">
     <l n="353">Rinaldo disse: - Tanta cortesia</l>
     <l n="354">per nessun modo, re, confonder voglio.</l>
     <l n="355">Ma s'io t'ho fatto al campo villania,</l>
     <l n="356">di questo quanto posso or me ne doglio</l>
     <l n="357">e dicone mia colpa o mia pazzia,</l>
     <l n="358">ché così far per certo mai non soglio:</l>
     <l n="359">non ti conobbi allor, pel mio Gesùe. -</l>
     <l n="360">Disse il pagan: - Di ciò non parlar piùe;</l>
    </lg>
    <lg n="46">
     <l n="361">non ti bisogna di ciò scusa prendere:</l>
     <l n="362">usanza è dimostrar la sua prodezza,</l>
     <l n="363">e sempre non si può di pari offendere.</l>
     <l n="364">Bench'io cadessi per la tua fierezza,</l>
     <l n="365">io ne volevo in ogni modo scendere. -</l>
     <l n="366">Rinaldo rise di tal gentilezza,</l>
     <l n="367">e disse: - La risposta tua significa</l>
     <l n="368">quanto la tua Corona è in sé magnifica. -</l>
    </lg>
    <lg n="47">
     <l n="369">Rimontò a caval Marsilio allora.</l>
     <l n="370">Così Rinaldo, perché e' n'era sceso</l>
     <l n="371">come colui che' suoi maggiori onora.</l>
     <l n="372">Marsilio per la man poi l'ebbe preso,</l>
     <l n="373">ed Ulivier volea pigliare ancora,</l>
     <l n="374">ma Ulivier s'è scusato e difeso;</l>
     <l n="375">e poi che i convenevoli fatti hanno,</l>
     <l n="376">inverso Siragozza se ne vanno.</l>
    </lg>
    <lg n="48">
     <l n="377">E dismontati al palazzo reale,</l>
     <l n="378">Marsilio sempre tenne per la mana</l>
     <l n="379">Rinaldo per le scale e per le sale.</l>
     <l n="380">La sua figliuola, detta Luciana,</l>
     <l n="381">ch'ogn'altra di bellezza assai prevale,</l>
     <l n="382">fecesi incontra benigna ed umana,</l>
     <l n="383">e salutò Marsilio e' suoi compagni</l>
     <l n="384">con atti onesti e graziosi e magni.</l>
    </lg>
    <lg n="49">
     <l n="385">Né prima questa Rinaldo vedea,</l>
     <l n="386">che si sentì da uno stral nel core</l>
     <l n="387">esser ferito, e con seco dicea:</l>
     <l n="388">"Ben m'hai condotto dove vuoi, Amore,</l>
     <l n="389">a Siragozza a veder questa iddea</l>
     <l n="390">che più che 'l sol m'abbaglia di splendore";</l>
     <l n="391">e rispondeva al suo gentil saluto</l>
     <l n="392">quel che gli parve che fussi dovuto.</l>
    </lg>
    <lg n="50">
     <l n="393">Quivi alcun giorni dimorâr contenti.</l>
     <l n="394">Non domandar se Cupido gualoppa</l>
     <l n="395">di qua, di là con suoi nuovi argomenti;</l>
     <l n="396">e la fanciulla serviva di coppa</l>
     <l n="397">Rinaldo sempre, e' begli occhi lucenti</l>
     <l n="398">alcuna volta con esso rintoppa:</l>
     <l n="399">or questo è quel che come zolfo o esca</l>
     <l n="400">il foco par che rinnalzi ed accresca.</l>
    </lg>
    <lg n="51">
     <l n="401">Mentre che sono in tal consolazione,</l>
     <l n="402">un messaggiero al re Marsilio venne</l>
     <l n="403">e gettasegli in terra ginocchione,</l>
     <l n="404">e dice come un gran caso intervenne:</l>
     <l n="405">che morti ha cinquecento e più persone</l>
     <l n="406">un gran caval co' denti e colle penne,</l>
     <l n="407">ch'era sfrenato, e fu già di Gisberto,</l>
     <l n="408">e pareva un demòn là in un deserto.</l>
    </lg>
    <lg n="52">
     <l n="409">- Noi savàn cinquecento cavalieri, -</l>
     <l n="410">diceva il messo - e giunti alla montagna,</l>
     <l n="411">fumo assaliti da questo destrieri:</l>
     <l n="412">non si potea fuggir per la campagna;</l>
     <l n="413">missesi in mezzo fra' tuoi cavalieri.</l>
     <l n="414">Non fu mai lupo arrabbiato né cagna</l>
     <l n="415">che così morda e divori ed attosche;</l>
     <l n="416">né anco i calci suoi paion di mosche.</l>
    </lg>
    <lg n="53">
     <l n="417">Io il vidi, o re Marsilio, rizzar dianzi</l>
     <l n="418">ed accostarsi a un pagano appetto,</l>
     <l n="419">e poi menar delle zampe dinanzi:</l>
     <l n="420">che pensi tu ch'e' gli dessi, un buffetto</l>
     <l n="421">da far cadergli di capo due schianzi?</l>
     <l n="422">E' gli schiacciò le cervella e l'elmetto,</l>
     <l n="423">e balzò il capo più di dieci braccia.</l>
     <l n="424">Pensa co' piè di drieto s'egli schiaccia!</l>
    </lg>
    <lg n="54">
     <l n="425">Se dà in quel muro una coppia di calci,</l>
     <l n="426">e' farà rovinar questo palagio.</l>
     <l n="427">Io feci presto mazzo de' miei salci,</l>
     <l n="428">ché lo star quivi mi parve disagio,</l>
     <l n="429">però che contro a lui poco arme valci,</l>
     <l n="430">tanto superbo par, bravo e malvagio:</l>
     <l n="431">sanza pietà mi pareva Briusse.</l>
     <l n="432">Io mi fuggi', ch'attorno andavon busse.</l>
    </lg>
    <lg n="55">
     <l n="433">Né credo che vi sia campato un solo;</l>
     <l n="434">e 'l tuo nipote vidi morire io,</l>
     <l n="435">afflitto, poveretto, con gran duolo. -</l>
     <l n="436">Quando Marsilio queste cose udìo,</l>
     <l n="437">che così tristamente tanto stuolo</l>
     <l n="438">vi fussi morto: - O Macon nostro iddio, -</l>
     <l n="439">dicea piangendo - come lo consenti</l>
     <l n="440">che così sien distrutte le tue genti?</l>
    </lg>
    <lg n="56">
     <l n="441">Questi eran pur, Macon, de' tuoi pagani,</l>
     <l n="442">che così morti son come tu vuoi.</l>
     <l n="443">Sares' tu mai d'accordo co' cristiani?</l>
     <l n="444">Ma se tu se', che arai tu fatto, poi</l>
     <l n="445">che tutti saren morti come cani?</l>
     <l n="446">Arai fatti morir gli amici tuoi;</l>
     <l n="447">sarai tenuto alfin pur tu crudele,</l>
     <l n="448">poi che fia spento il popol tuo fedele. -</l>
    </lg>
    <lg n="57">
     <l n="449">Rinaldo vide Luciana bella</l>
     <l n="450">dolersi con parole inzuccherate;</l>
     <l n="451">verso Marsilio in tal modo favella:</l>
     <l n="452">- Manda con meco delle tue brigate</l>
     <l n="453">un che m'insegni questa bestia fella.</l>
     <l n="454">Non ti doler delle cose passate:</l>
     <l n="455">que' che son morti, Iddio gli facci sani.</l>
     <l n="456">Vedrai ch'io l'uccidrò con le mie mani.</l>
    </lg>
    <lg n="58">
     <l n="457">Tra pazzi e pazzo e bestie e bestia fia,</l>
     <l n="458">ché ci è ben di due gambe bestie ancora:</l>
     <l n="459">forse a qualcuna uscirà la pazzia. -</l>
     <l n="460">Il re Marsilio consentì allora,</l>
     <l n="461">quantunque far gli parea villania,</l>
     <l n="462">ché di Rinaldo suo già s'innamora;</l>
     <l n="463">e dèttegli alla fine un suo valletto;</l>
     <l n="464">ed Ulivier volle ire e Ricciardetto.</l>
    </lg>
    <lg n="59">
     <l n="465">Volevalo Marsilio accompagnare.</l>
     <l n="466">Rinaldo disse: - Io non voglio altro meco -;</l>
     <l n="467">se non che ancor Terigi volle andare,</l>
     <l n="468">ché sa ch'egli è suo debito esser seco.</l>
     <l n="469">Vedevasi Rinaldo sfavillare,</l>
     <l n="470">come volea colui ch'è pinto cieco.</l>
     <l n="471">Dicea Marsilio: - Io priego il nostro Iddio</l>
     <l n="472">che t'accompagni, car Rinaldo mio. -</l>
    </lg>
    <lg n="60">
     <l n="473">Rinaldo se ne va verso il diserto,</l>
     <l n="474">e 'l messaggier mostrò dove e' credea</l>
     <l n="475">che sia il caval, benché nol sappi certo.</l>
     <l n="476">Rinaldo allor di Baiardo scendea.</l>
     <l n="477">In questo il gran destrier si fu scoperto,</l>
     <l n="478">che già pel bosco sentiti gli avea.</l>
     <l n="479">Ma quel pagan, come vide il cavallo,</l>
     <l n="480">sopra un gran cerro terminò aspettallo,</l>
    </lg>
    <lg n="61">
     <l n="481">ed anco s'arrecò sù bene in vetta.</l>
     <l n="482">Disse Ulivier: - Per Dio, tu mi par pratico:</l>
     <l n="483">a questo modo ogni animal s'aspetta. -</l>
     <l n="484">Disse il pagano: - Egli è pazzo e lunatico,</l>
     <l n="485">e so quel che sa far colla zampetta.</l>
     <l n="486">Questo è colpo di savio e di gramatico:</l>
     <l n="487">saprò me' dir poi come il fatto è ito</l>
     <l n="488">al mio signor: però son qui salito. -</l>
    </lg>
    <lg n="62">
     <l n="489">Ricciardetto, veggendo il saracino</l>
     <l n="490">che come il ghiro s'era inalberato,</l>
     <l n="491">diceva: - Esser vorrebbe un orsacchino</l>
     <l n="492">che insin costì t'avessi ritrovato. -</l>
     <l n="493">Disse il pagan: - Va' pure a tuo cammino:</l>
     <l n="494">il giuoco netto piace in ogni lato.</l>
     <l n="495">Io temo il danno e 'l pentersi da sezzo;</l>
     <l n="496">della vergogna, io mi vi sono avvezzo. -</l>
    </lg>
    <lg n="63">
     <l n="497">Come Baiardo il caval bravo vede,</l>
     <l n="498">non l'arebbon tenuto cento corde:</l>
     <l n="499">a guisa di battaglia lo richiede;</l>
     <l n="500">corsegli addosso e tempestava e morde;</l>
     <l n="501">e l'uno e l'altro si levava in piede:</l>
     <l n="502">parean le voglie lor del pari ingorde;</l>
     <l n="503">chi annitrisce, chi soffia e chi sbuffa;</l>
     <l n="504">e per due ore o più durò la zuffa.</l>
    </lg>
    <lg n="64">
     <l n="505">Rinaldo un poco si stette a vedere;</l>
     <l n="506">ma poi, veggendo che 'l giuoco pur basta,</l>
     <l n="507">e che co' morsi quel bravo destriere</l>
     <l n="508">e colle zampe Baiardo suo guasta,</l>
     <l n="509">dispose fare un colpo a suo piacere;</l>
     <l n="510">e mentre che Baiardo pur contasta,</l>
     <l n="511">dètte a quell'altro un pugno tra gli orecchi</l>
     <l n="512">col guanto, tal che non ne vuol parecchi;</l>
    </lg>
    <lg n="65">
     <l n="513">e cadde come e' fussi tramortito.</l>
     <l n="514">Baiardo si scostò, ch'ebbe paura.</l>
     <l n="515">Gran pezzo stette il cavallo stordito;</l>
     <l n="516">poi si riebbe, e tutto s'assicura.</l>
     <l n="517">Rinaldo verso lui presto fu gito,</l>
     <l n="518">prese la bocca alla mascella dura,</l>
     <l n="519">missegli un morso ch'aveva recato;</l>
     <l n="520">e quel cavallo umìle è diventato.</l>
    </lg>
    <lg n="66">
     <l n="521">Maravigliossi Terigi e 'l marchese.</l>
     <l n="522">Rinaldo sopra Baiardo montava,</l>
     <l n="523">né per la briglia il caval bravo prese,</l>
     <l n="524">ché come un pecorin drieto gli andava.</l>
     <l n="525">E 'l saracin del cerro allora scese,</l>
     <l n="526">ch'a gran fatica ancor s'assicurava,</l>
     <l n="527">tenendo sempre in cagnesco le ciglia,</l>
     <l n="528">e di Rinaldo avea gran maraviglia.</l>
    </lg>
    <lg n="67">
     <l n="529">Per Siragozza fuggiva la gente</l>
     <l n="530">come Rinaldo fu drento alla porta;</l>
     <l n="531">ma quel caval se n'andava umilmente.</l>
     <l n="532">Fu la novella a Marsilio rappôrta:</l>
     <l n="533">venne a vedere; e la dama piacente</l>
     <l n="534">di questo palafren già si conforta,</l>
     <l n="535">e domandò con parole leggiadre</l>
     <l n="536">che gliel donassin Rinaldo e 'l suo padre.</l>
    </lg>
    <lg n="68">
     <l n="537">Rinaldo, che gli avea donato il core,</l>
     <l n="538">ben poteva il caval donare a quella.</l>
     <l n="539">Trovossi un fornimento al corridore;</l>
     <l n="540">Rinaldo addosso gli pose la sella,</l>
     <l n="541">e lasciossi trattar dal suo signore</l>
     <l n="542">come si mugne una vil pecorella;</l>
     <l n="543">poi vi montava, e preso in man la briglia,</l>
     <l n="544">gli fe' far cose che fu maraviglia.</l>
    </lg>
    <lg n="69">
     <l n="545">Un giorno ancora insieme dimoraro,</l>
     <l n="546">ch'Amor pur lo tenea legato stretto;</l>
     <l n="547">poi da Marsilion s'accomiataro.</l>
     <l n="548">Marsilio consentirgli fu costretto,</l>
     <l n="549">quando sentì d'Orlando il caso amaro,</l>
     <l n="550">e ciò ch'aveva gli offerse in effetto.</l>
     <l n="551">La damigella sospirò alquanto</l>
     <l n="552">dinanzi al padre; ma poi fe' gran pianto;</l>
    </lg>
    <lg n="70">
     <l n="553">ed ogni giorno con seco piangea,</l>
     <l n="554">ch'era già tutta di Rinaldo accesa.</l>
     <l n="555">Ventimila baron gli profferea</l>
     <l n="556">dovunque egli volessi, a sua difesa;</l>
     <l n="557">e ringraziata Rinaldo l'avea,</l>
     <l n="558">e nel partir molto il suo cor palesa:</l>
     <l n="559">- Quando fia tempo, - disse - per lor mando:</l>
     <l n="560">e sempre, dama, a te mi raccomando. -</l>
    </lg>
    <lg n="71">
     <l n="561">Passoron tutta la Spagna costoro,</l>
     <l n="562">ed arrivorno un giorno in un gran bosco;</l>
     <l n="563">gente trovorno ch'avean gran martoro.</l>
     <l n="564">Dicea Rinaldo: - Nessun ci conosco. -</l>
     <l n="565">A sé chiamava un vecchio barbassoro</l>
     <l n="566">ch'era tutto turbato in viso e fosco,</l>
     <l n="567">e disse: - In cortesia, di' la cagione</l>
     <l n="568">che voi parete pieni d'afflizione. -</l>
    </lg>
    <lg n="72">
     <l n="569">Rispose il barbassoro: - Tu il saprai</l>
     <l n="570">perché si fanno qui questi lamenti.</l>
     <l n="571">Noi siàn d'una città che tu vedrai</l>
     <l n="572">tosto, che miglia non ci è lungi venti:</l>
     <l n="573">Arma si chiama, come intenderai;</l>
     <l n="574">tutti siamo scacciati e mal contenti,</l>
     <l n="575">sanza sperar che nulla ci conforti,</l>
     <l n="576">se non che insieme piangiam mille torti.</l>
    </lg>
    <lg n="73">
     <l n="577">Nostro signor si chiama il re Vergante,</l>
     <l n="578">più crudele uom che forse al mondo sia:</l>
     <l n="579">non crede in Cristo, e meno in Trivicante.</l>
     <l n="580">Questo ribaldo per sua tirannia</l>
     <l n="581">le nostre figlie ha tolte tutte quante</l>
     <l n="582">per isforzarle, e noi cacciati via;</l>
     <l n="583">ed ogni dì fa dare aspro martìre</l>
     <l n="584">a quelle che non voglion consentire. -</l>
    </lg>
    <lg n="74">
     <l n="585">Rinaldo gli dispiacque tal matera;</l>
     <l n="586">partissi e seguitò la sua giornata,</l>
     <l n="587">e lascia il barbassor che si dispera</l>
     <l n="588">con l'altra gente così sconsolata.</l>
     <l n="589">Alla città s'appressa in su la sera;</l>
     <l n="590">verso la porta la briglia ha girata,</l>
     <l n="591">e disse: - Andiamo a veder questo fatto:</l>
     <l n="592">forse che far si potrebbe un bel tratto. -</l>
    </lg>
    <lg n="75">
     <l n="593">Giunti alla terra, a un oste n'andorno,</l>
     <l n="594">che tutto pien si mostrava d'affanno;</l>
     <l n="595">della cagion del fatto domandorno:</l>
     <l n="596">costui contò del lor signor lo 'nganno;</l>
     <l n="597">tanto che tutti si maravigliorno</l>
     <l n="598">come sofferto sia questo tiranno.</l>
     <l n="599">Venne la cena, e furono onorati,</l>
     <l n="600">e' lor cavalli e lor ben governati.</l>
    </lg>
    <lg n="76">
     <l n="601">Parve a Rinaldo l'oste un uom dabbene,</l>
     <l n="602">e 'ncrebbegli sentendo una sua figlia</l>
     <l n="603">il re Vergante ha tolta a forza e tiene;</l>
     <l n="604">e diceva: - Oste, sare' maraviglia</l>
     <l n="605">s'io dessi al re Vergante tante pene</l>
     <l n="606">ch'al popol tutto asciugassi le ciglia? -</l>
     <l n="607">e cominciava l'oste a confortare;</l>
     <l n="608">com'io dirò nel seguente cantare.</l>
    </lg>
   </lg>
  </body>
 </text>
</TEI>