<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE SECONDO</title>
    <author>Luigi Pulci</author>
   </titleStmt>
   <extent>
    <measure unit="stanza">79</measure>
    <measure unit="line">632</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE SECONDO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE SECONDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O giusto, o santo, o etterno Monarca,</l>
     <l n="2">o sommo Giove per noi crucifisso,</l>
     <l n="3">che chiudesti la porta onde si varca</l>
     <l n="4">per ire al fondo dello oscuro abisso;</l>
     <l n="5">tu ch'al principio movesti mia barca,</l>
     <l n="6">tu sia il nocchiere intento sempre e fisso</l>
     <l n="7">alla tua stella e la tua calamita:</l>
     <l n="8">che questa istoria sia per te finita.</l>
    </lg>
    <lg n="2">
     <l n="9">L'abate, quando vide lacrimare</l>
     <l n="10">Orlando, e diventar le ciglia rosse</l>
     <l n="11">e per pietà le luce imbambolare,</l>
     <l n="12">e' domandava perché questo fosse;</l>
     <l n="13">e poi che vide Orlando pur chetare,</l>
     <l n="14">ancor più oltre le parole mosse:</l>
     <l n="15">- Non so s'ammirazion forse t'ha vinto</l>
     <l n="16">di quel che in questa camera è dipinto.</l>
    </lg>
    <lg n="3">
     <l n="17">Io fui della gran gesta naturale:</l>
     <l n="18">credo che io sia nipote o consobrino</l>
     <l n="19">di quel Rinaldo, uom tanto principale,</l>
     <l n="20">che fu nel mondo sì gran paladino;</l>
     <l n="21">benché il mio padre non fu madornale,</l>
     <l n="22">perché e' non piacque all'alto Iddio divino:</l>
     <l n="23">Ansuigi chiamossi in piano e in monte,</l>
     <l n="24">e 'l nome mio diritto è Chiaramonte.</l>
    </lg>
    <lg n="4">
     <l n="25">Così ci fussi il figliuol di Millone</l>
     <l n="26">che fu fratel del mio padre perfetto!</l>
     <l n="27">Deh, dimmi il nome tuo, gentil barone,</l>
     <l n="28">se così piace a Gesù benedetto. -</l>
     <l n="29">Orlando s'accendea d'affezione</l>
     <l n="30">bagnando tutto di lacrime il petto;</l>
     <l n="31">poi disse: - Abate, mio caro parente,</l>
     <l n="32">sappi ch'Orlando tuo t'è qui presente. -</l>
    </lg>
    <lg n="5">
     <l n="33">Per tenerezza corsono abbracciarsi;</l>
     <l n="34">ognun piangeva di soperchio amore,</l>
     <l n="35">che non poteva a un tratto sfogarsi</l>
     <l n="36">e per dolcezza trabocca nel core.</l>
     <l n="37">L'abate non potea tanto saziarsi</l>
     <l n="38">d'abbracciar questo, quanto è il suo fervore.</l>
     <l n="39">Diceva Orlando: - Qual grazia o ventura</l>
     <l n="40">fa ch'io vi truovi in questa parte scura?</l>
    </lg>
    <lg n="6">
     <l n="41">Ditemi un poco, caro padre mio,</l>
     <l n="42">per che cagion voi vi facesti frate</l>
     <l n="43">e non prendesti la lancia come io</l>
     <l n="44">e tante gente che di noi son nate?</l>
     <l n="45">- Perché e' fu volontà così di Dio, -</l>
     <l n="46">rispose presto a Orlando l'abate</l>
     <l n="47">- che ci dimostra per diverse strade</l>
     <l n="48">donde e' si vadi nella sua cittade:</l>
    </lg>
    <lg n="7">
     <l n="49">chi colla spada, chi col pasturale,</l>
     <l n="50">poi la Natura fa diversi ingegni,</l>
     <l n="51">e però son diverse queste scale:</l>
     <l n="52">basta che in porto salvo si pervegni,</l>
     <l n="53">e tanto il primo quanto il sezzo vale.</l>
     <l n="54">Tutti siàn peregrin per molti regni;</l>
     <l n="55">a Roma tutti andar vogliamo, Orlando,</l>
     <l n="56">ma per molti sentier n'andian cercando.</l>
    </lg>
    <lg n="8">
     <l n="57">Così sempre s'affanna il corpo e l'ombra</l>
     <l n="58">per quel peccato dell'antico pome:</l>
     <l n="59">io sto col libro in man qui il giorno e l'ombra,</l>
     <l n="60">tu colla spada tua tra l'elsa e 'l pome</l>
     <l n="61">cavalchi, e spesso sudi al sole e all'ombra;</l>
     <l n="62">ma di tornare a bomba è il fin del pome.</l>
     <l n="63">Dico ch'ognun qui s'affatica e spera</l>
     <l n="64">di ritornarsi alla sua antica spera. -</l>
    </lg>
    <lg n="9">
     <l n="65">Morgante avea con loro insieme pianto,</l>
     <l n="66">sentendo queste cose ragionare,</l>
     <l n="67">e pur cercava d'armadure; e intanto</l>
     <l n="68">un gran cappel d'acciaio usa trovare,</l>
     <l n="69">che rugginoso si dormia in un canto.</l>
     <l n="70">Orlando, quando gliel vide provare,</l>
     <l n="71">disse: - Morgante, tu pari un bel fungo;</l>
     <l n="72">ma il gambo a quel cappello è troppo lungo. -</l>
    </lg>
    <lg n="10">
     <l n="73">Una spadaccia ancor Morgante truova;</l>
     <l n="74">cinsela, e poi se n'andava soletto</l>
     <l n="75">là dove rotta una campana cova,</l>
     <l n="76">ch'era caduta e stava sotto un tetto,</l>
     <l n="77">e spiccane un battaglio a tutta pruova,</l>
     <l n="78">ed a Orlando il mostrava in effetto:</l>
     <l n="79">- Di questo che di' tu, signor d'Angrante?</l>
     <l n="80">Dico che è tal qual conviensi a Morgante. -</l>
    </lg>
    <lg n="11">
     <l n="81">Disse il gigante: - Con questo battaglio,</l>
     <l n="82">che vedi come è grave e lungo e grosso,</l>
     <l n="83">non credi tu ch'io schiacciassi un sonaglio?</l>
     <l n="84">Io vo' schiacciare il ferro e tritar l'osso:</l>
     <l n="85">parmi mill'anni or d'essere al berzaglio. -</l>
     <l n="86">Orlando a Chiaramonte ha così mosso:</l>
     <l n="87">- Or vi vorrei pregar, mio santo abate,</l>
     <l n="88">che di trovar ventura c'insegniate.</l>
    </lg>
    <lg n="12">
     <l n="89">Qualche battaglia, qualche torniamento</l>
     <l n="90">trovar vorremo, se piacessi a Dio. -</l>
     <l n="91">Disse l'abate: - Io ne son ben contento,</l>
     <l n="92">e credo satisfare al tuo desio.</l>
     <l n="93">Sappi che qua verso Levante sento</l>
     <l n="94">che in una gran città, parente mio,</l>
     <l n="95">un re pagan vi fa drento dimoro,</l>
     <l n="96">il qual si fa chiamar re Caradoro.</l>
    </lg>
    <lg n="13">
     <l n="97">Ed ha una sua figlia molto bella,</l>
     <l n="98">onesta, savia, nobile e gentile;</l>
     <l n="99">e non è uom che la muova di sella,</l>
     <l n="100">e ciascun cavalier reputa vile:</l>
     <l n="101">s'ella non fussi saracina quella,</l>
     <l n="102">non fu mai donna tanto signorile.</l>
     <l n="103">Dintorno alla città sopra i confini</l>
     <l n="104">sono accampati molti saracini;</l>
    </lg>
    <lg n="14">
     <l n="105">ed èvvi un re di molta gagliardia,</l>
     <l n="106">Manfredonio appellato dalla gente:</l>
     <l n="107">costui si muor per la dama giulìa,</l>
     <l n="108">e fa gran cose, come amor consente,</l>
     <l n="109">ed ha con seco tutta Pagania,</l>
     <l n="110">per acquistar questa donna piacente:</l>
     <l n="111">dicon che v'è di paesi lontani</l>
     <l n="112">cento quaranta migliaia di pagani.</l>
    </lg>
    <lg n="15">
     <l n="113">E quel re Carador n'ha forse ottanta</l>
     <l n="114">di gente saracina, ardita e forte;</l>
     <l n="115">e Manfredonio ogni giorno si vanta</l>
     <l n="116">d'aver questa donzella o d'aver morte,</l>
     <l n="117">ed or trabocchi ed or bombarde pianta:</l>
     <l n="118">ogni dì corre insino in sulle porte. -</l>
     <l n="119">Il conte Orlando, quando questo intese,</l>
     <l n="120">non domandar quanto desio l'accese.</l>
    </lg>
    <lg n="16">
     <l n="121">E dopo molte cose ragionate</l>
     <l n="122">di nuovo la licenzia ridomanda,</l>
     <l n="123">dicendo nuovamente al santo abate</l>
     <l n="124">ch'alle sue orazion si raccomanda;</l>
     <l n="125">che vuol trovarsi fra le gente armate</l>
     <l n="126">in quel paese là dove e' lo manda:</l>
     <l n="127">che gli lasciassi andar colla sua pace.</l>
     <l n="128">Disse l'abate: - Sia come a voi piace:</l>
    </lg>
    <lg n="17">
     <l n="129">contento son, se tanto v'è in piacere.</l>
     <l n="130">Voi avete apparata la magione:</l>
     <l n="131">sarò sempre fidato e buono ostiere:</l>
     <l n="132">ciò che ci è, è del figliuol di Millone;</l>
     <l n="133">ma non bisogna tra noi profferere.</l>
     <l n="134">A tutti do la mia benedizione. -</l>
     <l n="135">Così da Chiaramonte lacrimando</l>
     <l n="136">si dipartirno Morgante ed Orlando.</l>
    </lg>
    <lg n="18">
     <l n="137">Per lo deserto vanno alla ventura:</l>
     <l n="138">l'uno era a piede e l'altro era a cavallo;</l>
     <l n="139">cavalcon per la selva e per pianura</l>
     <l n="140">sanza trovar ricetto o intervallo.</l>
     <l n="141">Cominciava a venir la notte oscura.</l>
     <l n="142">Morgante parea lieto sanza fallo,</l>
     <l n="143">e con Orlando ridendo dicìa:</l>
     <l n="144">- E' par ch'io vegga appresso una osteria. -</l>
    </lg>
    <lg n="19">
     <l n="145">E in questo ragionando, hanno veduto</l>
     <l n="146">un bel palagio in mezzo del deserto.</l>
     <l n="147">Orlando, poi ch'a questo fu venuto,</l>
     <l n="148">dismonta, perché l'uscio vide aperto:</l>
     <l n="149">quivi non è chi risponda al saluto.</l>
     <l n="150">Vannone in sala, per esser più certo:</l>
     <l n="151">le mense riccamente son parate</l>
     <l n="152">e tutte le vivande accomodate.</l>
    </lg>
    <lg n="20">
     <l n="153">Le camere eran tutte ornate e belle,</l>
     <l n="154">istoriate con sottil lavoro,</l>
     <l n="155">e letti molto ricchi erano in quelle</l>
     <l n="156">coperti tutti quanti a drappi d'oro,</l>
     <l n="157">e' palchi erano azurri pien di stelle,</l>
     <l n="158">ornati sì che valieno un tesoro;</l>
     <l n="159">le porte eran di bronzo e qual d'argento,</l>
     <l n="160">e molto vario e lieto è il pavimento.</l>
    </lg>
    <lg n="21">
     <l n="161">Dicea Morgante: - Non è qui persona</l>
     <l n="162">a guardar questo sì ricco palagio?</l>
     <l n="163">Orlando, questa stanza mi par buona:</l>
     <l n="164">noi ci staremo un giorno con grande agio. -</l>
     <l n="165">Orlando nella mente sua ragiona:</l>
     <l n="166">- O qualche saracin molto malvagio</l>
     <l n="167">vorrà che qualche trappola ci scocchi</l>
     <l n="168">per pigliarci al boccon come i ranocchi</l>
    </lg>
    <lg n="22">
     <l n="169">o veramente c'è sotto altro inganno:</l>
     <l n="170">questo non par che sia conveniente. -</l>
     <l n="171">Disse Morgante: - Questo è poco danno. -</l>
     <l n="172">E cominciava a ragionar col dente,</l>
     <l n="173">dicendo: - All'oste rimarrà il malanno:</l>
     <l n="174">mangiàn pur molto ben per al presente;</l>
     <l n="175">quel che ci resta, faren poi fardello,</l>
     <l n="176">ch'io porterei, quand'io rubo, un castello. -</l>
    </lg>
    <lg n="23">
     <l n="177">Rispose Orlando: - Questa medicina</l>
     <l n="178">forse potrebbe il palagio purgare. -</l>
     <l n="179">Hanno cercato insino alla cucina:</l>
     <l n="180">né cuoco né vassallo usan trovare.</l>
     <l n="181">Adunque ognuno alla mensa camina:</l>
     <l n="182">comincian le mascella adoperare,</l>
     <l n="183">ch'un giorno avevon mangiato già in sogno,</l>
     <l n="184">tal che di vettovaglia avean bisogno.</l>
    </lg>
    <lg n="24">
     <l n="185">Quivi vivande è di molte ragioni:</l>
     <l n="186">pavoni e starne e leprette e fagiani,</l>
     <l n="187">cervi e conigli e di grassi capponi,</l>
     <l n="188">e vino ed acqua per bere e per mani.</l>
     <l n="189">Morgante sbadigliava a gran bocconi,</l>
     <l n="190">e furno al bere infermi, al mangiar sani;</l>
     <l n="191">e poi che sono stati a lor diletto,</l>
     <l n="192">si riposorno intro 'n un ricco letto.</l>
    </lg>
    <lg n="25">
     <l n="193">Come e' fu l'alba, ciascun si levava</l>
     <l n="194">e credonsene andar come ermellini,</l>
     <l n="195">né per far conto l'oste si chiamava,</l>
     <l n="196">ché lo volean pagar di bagattini;</l>
     <l n="197">Morgante in qua ed in là per casa andava,</l>
     <l n="198">e non ritruova dell'uscio i confini.</l>
     <l n="199">Diceva Orlando: - Saremo noi mézzi</l>
     <l n="200">di vin, che l'uscio non si raccapezzi?</l>
    </lg>
    <lg n="26">
     <l n="201">Questa è, s'io non m'inganno, pur la sala,</l>
     <l n="202">ma le vivande e le mense sparite</l>
     <l n="203">veggo che son; quivi era pur la scala.</l>
     <l n="204">Qui son gente stanotte comparite,</l>
     <l n="205">che come noi aranno fatto gala;</l>
     <l n="206">le cose ch'avanzorno, ove sono ite? -</l>
     <l n="207">E in questo errore un gran pezzo soggiornano:</l>
     <l n="208">dovunque e' vanno, in sulla sala tornano.</l>
    </lg>
    <lg n="27">
     <l n="209">Non riconoscono uscio né finestra.</l>
     <l n="210">Dicea Morgante: Ove siàn noi entrati?</l>
     <l n="211">Noi smaltiremo, Orlando, la minestra,</l>
     <l n="212">ché noi ci siam rinchiusi e inviluppati</l>
     <l n="213">come fa il bruco su per la ginestra. -</l>
     <l n="214">Rispose Orlando: - Anzi ci siam murati. -</l>
     <l n="215">Disse Morgante: - A volere il ver dirti,</l>
     <l n="216">questa mi pare una stanza da spirti:</l>
    </lg>
    <lg n="28">
     <l n="217">questo palagio, Orlando, fia incantato</l>
     <l n="218">come far si soleva anticamente. -</l>
     <l n="219">Orlando mille volte s'è segnato,</l>
     <l n="220">e non poteva a sé ritrar la mente,</l>
     <l n="221">fra sé dicendo: "Aremol noi sognato?".</l>
     <l n="222">Morgante dello scotto non si pente,</l>
     <l n="223">e disse: - Io so ch'al mangiare ero desto;</l>
     <l n="224">or non mi curo s'egli è sogno il resto.</l>
    </lg>
    <lg n="29">
     <l n="225">Basta che le vivande non sognai;</l>
     <l n="226">e s'elle fussin ben di Satanasso,</l>
     <l n="227">arrechimene pure innanzi assai. -</l>
     <l n="228">Tre giorni in questo error s'andorno a spasso</l>
     <l n="229">sanza trovare ond'egli uscissin mai;</l>
     <l n="230">e 'l terzo giorno, scesi giù da basso,</l>
     <l n="231">in una loggia arrivon per ventura</l>
     <l n="232">donde un suono esce d'una sepultura,</l>
    </lg>
    <lg n="30">
     <l n="233">e dice: - Cavalieri, errati siete:</l>
     <l n="234">voi non potresti di qui mai partire</l>
     <l n="235">se meco prima non v'azzufferete;</l>
     <l n="236">venite questa lapida a scoprire,</l>
     <l n="237">se non che qui in eterno vi starete. -</l>
     <l n="238">Per che Morgante cominciò a dire:</l>
     <l n="239">- Non senti tu, Orlando, in quella tomba</l>
     <l n="240">quelle parole che colui rimbomba?</l>
    </lg>
    <lg n="31">
     <l n="241">Io voglio andare a scoprir quello avello</l>
     <l n="242">là dove e' par che quella voce s'oda;</l>
     <l n="243">ed escane Cagnazzo e Farferello</l>
     <l n="244">o Libicocco col suo Malacoda. -</l>
     <l n="245">E finalmente s'accostava a quello,</l>
     <l n="246">però che Orlando questa impresa loda</l>
     <l n="247">e disse: - Scuopri, se vi fussi dentro</l>
     <l n="248">quanti ne piovvon mai dal ciel nel centro. -</l>
    </lg>
    <lg n="32">
     <l n="249">Allor Morgante la pietra sù alza:</l>
     <l n="250">ecco un diavol più ch'un carbon nero</l>
     <l n="251">che della tomba fuor sùbito balza</l>
     <l n="252">in un carcame di morto assai fiero,</l>
     <l n="253">ch'avea la carne secca, ignuda e scalza.</l>
     <l n="254">Diceva Orlando: - E' fia pur daddovero:</l>
     <l n="255">questo è il diavol, ch'io 'l conosco in faccia. -</l>
     <l n="256">E finalmente addosso se gli caccia.</l>
    </lg>
    <lg n="33">
     <l n="257">Questo diavol con lui s'abbracciòe:</l>
     <l n="258">ognuno scuote; e Morgante diceva:</l>
     <l n="259">- Aspetta, Orlando, ch'io t'aiuteròe. -</l>
     <l n="260">Orlando aiuto da lui non voleva;</l>
     <l n="261">pure il diavol tanto lo sforzòe</l>
     <l n="262">ch'Orlando ginocchion quasi cadeva;</l>
     <l n="263">poi si riebbe e con lui si rappicca:</l>
     <l n="264">allor Morgante più oltre si ficca.</l>
    </lg>
    <lg n="34">
     <l n="265">E' gli parea mill'anni d'appiccare</l>
     <l n="266">la zuffa; e come Orlando così vide,</l>
     <l n="267">comincia il gran battaglio a scaricare,</l>
     <l n="268">e disse: - A questo modo si divide. -</l>
     <l n="269">Ma quel demòn lo facea disperare,</l>
     <l n="270">però che i denti digrignava e ride.</l>
     <l n="271">Morgante il prese alle gavigne stretto</l>
     <l n="272">e missel nella tomba a suo dispetto.</l>
    </lg>
    <lg n="35">
     <l n="273">Come e' fu dentro, gridò: - Non serrare,</l>
     <l n="274">ché se tu serri, mai non uscirai. -</l>
     <l n="275">Disse Orlando: - In che modo abbiamo a fare? -</l>
     <l n="276">E' gli rispose: - Tu lo sentirai.</l>
     <l n="277">Convienti quel gigante battezare,</l>
     <l n="278">poi a tua posta andar te ne potrai:</l>
     <l n="279">fallo cristiano, e come e' sarà fatto,</l>
     <l n="280">a tuo camin ne va sicuro e ratto.</l>
    </lg>
    <lg n="36">
     <l n="281">Se tu mi lasci questa tomba aperta,</l>
     <l n="282">non vi farò più noia o increscimento:</l>
     <l n="283">ciò ch'io ti dico, abbi per cosa certa. -</l>
     <l n="284">Orlando disse: - Di ciò son contento,</l>
     <l n="285">benché tua villania questo non merta;</l>
     <l n="286">ma per partirmi di qui, ci consento. -</l>
     <l n="287">Poi tolse l'acqua e battezò il gigante,</l>
     <l n="288">ed uscì fuor con Rondello e Morgante.</l>
    </lg>
    <lg n="37">
     <l n="289">E come e' fu fuor del palagio uscito,</l>
     <l n="290">sentì drento alle mura un gran romore;</l>
     <l n="291">onde e' si volse, e 'l palagio è sparito;</l>
     <l n="292">allor cognobbe più certo l'errore:</l>
     <l n="293">non si rivede né mura né il sito.</l>
     <l n="294">Dicea Morgante: - E' mi darebbe il cuore</l>
     <l n="295">che noi potremo or nell'inferno andare</l>
     <l n="296">e far tutti i diavoli sbucare.</l>
    </lg>
    <lg n="38">
     <l n="297">Se si potessi entrar di qualche loco,</l>
     <l n="298">ché nel mondo è certe bocche, si dice,</l>
     <l n="299">donde e' si va, che di fuor gettan fuoco,</l>
     <l n="300">e non so chi v'andò per Euridice,</l>
     <l n="301">io stimerei tutti i diavol poco.</l>
     <l n="302">Noi ne trarremo l'anime infelice;</l>
     <l n="303">e taglierei la coda a quel Minosse,</l>
     <l n="304">se come questo ogni diavol fosse;</l>
    </lg>
    <lg n="39">
     <l n="305">e pelerò la barba a quel Caron,</l>
     <l n="306">e leverò della sedia Plutone;</l>
     <l n="307">un sorso mi vo' far di Flegeton</l>
     <l n="308">e inghiottir quel Fregiàs con un boccone;</l>
     <l n="309">Tesifo, Aletto, Megera e Ericon</l>
     <l n="310">e Cerbero ammazzar con un punzone;</l>
     <l n="311">e Belzebù farò fuggir più via</l>
     <l n="312">ch'un dromedario non andre' in Soria.</l>
    </lg>
    <lg n="40">
     <l n="313">Non si potrebbe trovar qualche buca?</l>
     <l n="314">tu vi vedresti il più bello spulezzo,</l>
     <l n="315">pur che questo battaglio vi conduca;</l>
     <l n="316">e mettimi a' diavoli poi in mezzo. -</l>
     <l n="317">Rispose Orlando: - E' non vi si manuca,</l>
     <l n="318">Morgante mio: noi vi faremo lezzo,</l>
     <l n="319">e nell'entrar ci potremo anco cuocere:</l>
     <l n="320">dunque l'andata starebbe per nuocere.</l>
    </lg>
    <lg n="41">
     <l n="321">Quando tu puoi, Morgante, ir per la piana,</l>
     <l n="322">non cercar mai né l'erta né la scesa,</l>
     <l n="323">o di cacciare il capo in buca o in tana:</l>
     <l n="324">andian pur per la via nostra distesa. -</l>
     <l n="325">E così ragionando, una fontana</l>
     <l n="326">trovoron, dove due fan gran contesa:</l>
     <l n="327">eron corrier con lettere mandati,</l>
     <l n="328">e come micci si son bastonati.</l>
    </lg>
    <lg n="42">
     <l n="329">Orlando, come e' giunse, gli domanda:</l>
     <l n="330">- Ditemi un poco, perché v'azzuffate?</l>
     <l n="331">Voi mi parete corrier: chi vi manda,</l>
     <l n="332">o che imbasciate o lettere portate?</l>
     <l n="333">Venite voi di Francia o di qual banda?</l>
     <l n="334">Lasciate un poco star le bastonate:</l>
     <l n="335">ditemi ancor se voi siete cristiani,</l>
     <l n="336">se Dio vi salvi e bastoni e le mani. -</l>
    </lg>
    <lg n="43">
     <l n="337">Rispose l'un di loro: - Io son cristiano,</l>
     <l n="338">e poco tempo è ch'io venni abitare</l>
     <l n="339">a un castel chiamato Monte Albano.</l>
     <l n="340">Rinaldo, il mio signor, mi fa cercare</l>
     <l n="341">d'un suo cugino; e 'l traditor di Gano</l>
     <l n="342">lo séguita per far male arrivare:</l>
     <l n="343">manda costui, che tu vedi, cercando</l>
     <l n="344">di questo suo cugin c'ha nome Orlando.</l>
    </lg>
    <lg n="44">
     <l n="345">A questa fonte a caso ci trovamo,</l>
     <l n="346">e come egli è de' nostri pari usanza</l>
     <l n="347">di domandar l'un l'altro, domandamo:</l>
     <l n="348">"Che lettera o imbasciata hai d'importanza?",</l>
     <l n="349">e come stracchi un poco ci posamo.</l>
     <l n="350">Costui mi dice che Gan di Maganza</l>
     <l n="351">per far morire Orlando lo mandava,</l>
     <l n="352">e che per Pagania di lui cercava.</l>
    </lg>
    <lg n="45">
     <l n="353">E perch'io presi la parte d'Orlando,</l>
     <l n="354">alzò la mazza sanza dir niente:</l>
     <l n="355">così si venne la zuffa appiccando. -</l>
     <l n="356">Orlando, quando le parole sente,</l>
     <l n="357">diceva: - O Dio, a te mi raccomando</l>
     <l n="358">da questo traditore e frodolente!</l>
     <l n="359">Io pur non truovo, ovunque io mi dilegui,</l>
     <l n="360">luogo che 'l traditor non mi persegui. -</l>
    </lg>
    <lg n="46">
     <l n="361">Quando Morgante vede il suo signore</l>
     <l n="362">che si doleva e contro a Gano sbuffa,</l>
     <l n="363">tanto gli venne sdegno e pietà al core</l>
     <l n="364">che per la gola il corrier tosto ciuffa,</l>
     <l n="365">cioè quel che mandava il traditore,</l>
     <l n="366">e nella fonte sott'acqua lo tuffa,</l>
     <l n="367">calpesta e pigia, e per ira si sfoga,</l>
     <l n="368">tanto che tutto lo 'nfranse ed affoga.</l>
    </lg>
    <lg n="47">
     <l n="369">Orlando disse a quell'altro corriere:</l>
     <l n="370">- Io son colui per chi tu se' mandato.</l>
     <l n="371">Di' a Rinaldo che in questo sentiere,</l>
     <l n="372">come tu vedi, il cugino hai trovato:</l>
     <l n="373">io son Orlando, e poi ch'egli è in piacere</l>
     <l n="374">di Carlo, vo pel mondo disperato. -</l>
     <l n="375">Quando il corrier sentì ch'Orlando è questo,</l>
     <l n="376">maravigliossi e inginocchiossi presto.</l>
    </lg>
    <lg n="48">
     <l n="377">- Dimmi a Carlo - diceva ancora Orlando</l>
     <l n="378">- che si consigli col suo Gano antico;</l>
     <l n="379">ed io pel mondo vo peregrinando</l>
     <l n="380">come s'io fussi qualche suo nimico.</l>
     <l n="381">Digli dove trovato e come e quando</l>
     <l n="382">tu m'hai qui solo e povero e mendico;</l>
     <l n="383">e quel ch'io ho fatto, corrier, per costui,</l>
     <l n="384">credo che 'l sappi ognun, salvo che lui,</l>
    </lg>
    <lg n="49">
     <l n="385">che non sa quel che beneficio sia,</l>
     <l n="386">non si ricorda ch'io sia suo nipote</l>
     <l n="387">o ch'i' in sua corte in Francia stessi o stia:</l>
     <l n="388">basta che Gan ciò che vuol con lui puote,</l>
     <l n="389">tanto ch'io me ne vo in Pagania</l>
     <l n="390">pur come voglion le volubil rote.</l>
     <l n="391">E di' ch'io ho sol con meco un gigante</l>
     <l n="392">ch'è battezato, appellato Morgante,</l>
    </lg>
    <lg n="50">
     <l n="393">e 'l caval che tu vedi, e questa spada;</l>
     <l n="394">altro non ho se non questa armadura;</l>
     <l n="395">e ch'io non so io stesso ove io mi vada</l>
     <l n="396">o dove ancor mi guidi la ventura;</l>
     <l n="397">ma inverso Barberia tengo la strada:</l>
     <l n="398">andrò dove mi porta mia sciagura,</l>
     <l n="399">poi che e' consente a cercar la mia morte;</l>
     <l n="400">e che mai più non tornerò in sua corte.</l>
    </lg>
    <lg n="51">
     <l n="401">Dimmi a Rinaldo mio, figliuol d'Amone,</l>
     <l n="402">che la mia compagnia che io lasciai</l>
     <l n="403">gli raccomando con affezione;</l>
     <l n="404">ch'io penso in Pagania morire omai.</l>
     <l n="405">Saluta Astolfo, Namo e Salamone</l>
     <l n="406">e Berlinghier, che sempre molto amai;</l>
     <l n="407">a Ulivier di' che la sua sorella</l>
     <l n="408">gli raccomando, e mia sposa, Alda bella.</l>
    </lg>
    <lg n="52">
     <l n="409">Dimmi al Danese, caro imbasciatore,</l>
     <l n="410">che in Francia a questi tempi non m'aspetti;</l>
     <l n="411">e di' ch'io ho Cortana e 'l corridore,</l>
     <l n="412">acciò che forse di ciò ignun sospetti;</l>
     <l n="413">della mia sopravvesta il suo colore</l>
     <l n="414">vedi come è dipinta a Macometti;</l>
     <l n="415">che si ricordi del suo caro Orlando</l>
     <l n="416">che va pel mondo sperso or tapinando.</l>
    </lg>
    <lg n="53">
     <l n="417">Dimmi il tuo nome or, se t'è in piacimento. -</l>
     <l n="418">Onde e' rispose: - Questo è ben dovere,</l>
     <l n="419">o signor mio: chiamar mi fo Chimento.</l>
     <l n="420">Cristo ti muti di sì stran pensiere,</l>
     <l n="421">ché tua risposta mi dà gran tormento:</l>
     <l n="422">questo non è quel che 'l signor mio chiere.</l>
     <l n="423">Io voglio, Orlando, voi mi perdoniate,</l>
     <l n="424">e ch'alquante parole m'ascoltiate.</l>
    </lg>
    <lg n="54">
     <l n="425">Quand'io da Montalban feci partita,</l>
     <l n="426">io fui a Parigi, dond'io vengo adesso:</l>
     <l n="427">la corte pare una cosa smarrita,</l>
     <l n="428">lo 'mperador non pareva più desso,</l>
     <l n="429">vedovo il regno e la gente stordita.</l>
     <l n="430">Gli orecchi debbon cornarvi qua spesso,</l>
     <l n="431">ch'ognun ragiona della vostra fama,</l>
     <l n="432">e 'l popul tutto a un grido vi chiama.</l>
    </lg>
    <lg n="55">
     <l n="433">Il mio signor con gran disio v'aspetta;</l>
     <l n="434">Parigi e Francia, ogni cosa si duole.</l>
     <l n="435">Or vi vo' dire una mia novelletta,</l>
     <l n="436">ché spesso la ragion lo essemplo vuole.</l>
     <l n="437">Un tratto a spasso anco la formichetta</l>
     <l n="438">andò pel mondo, come far si suole,</l>
     <l n="439">e trovò infine un teschio di cavallo</l>
     <l n="440">e semplicetta cominciò a cercallo.</l>
    </lg>
    <lg n="56">
     <l n="441">Quand'ella giunse ove il cervello stava,</l>
     <l n="442">questa gli parve una stanza sì bella</l>
     <l n="443">che nel suo cor tutta si rallegrava,</l>
     <l n="444">e dicea seco questa meschinella:</l>
     <l n="445">"Qualche signor per certo ci abitava".</l>
     <l n="446">Ma finalmente, cercando ogni cella,</l>
     <l n="447">non vi trovava da mangiar niente,</l>
     <l n="448">e di sua impresa alla fine si pente;</l>
    </lg>
    <lg n="57">
     <l n="449">e ritornossi nel suo bucolino.</l>
     <l n="450">Perdonimi, s'io fallo, chi m'ascolta,</l>
     <l n="451">e intenda il mio vulgar col suo latino:</l>
     <l n="452">io vo' che a me crediate questa volta</l>
     <l n="453">e ritorniate al vostro car cugino,</l>
     <l n="454">se non ch'ogni speranza gli fia tolta:</l>
     <l n="455">disse che mai a lui non ritornassi,</l>
     <l n="456">se meco in Francia non vi rimenassi.</l>
    </lg>
    <lg n="58">
     <l n="457">Il grande amor mi sforza a quel ch'io dico:</l>
     <l n="458">riconoscete e gli amici e' parenti;</l>
     <l n="459">l'andar così pel mondo è pure ostìco. -</l>
     <l n="460">Orlando, udendo e suoi ragionamenti,</l>
     <l n="461">disse: - Chimento, tu se' buono amico. -</l>
     <l n="462">E gittò fuor molti sospir dolenti;</l>
     <l n="463">e da costui alfin s'accomiatava</l>
     <l n="464">sanz'altro dir, ché piangendo n'andava.</l>
    </lg>
    <lg n="59">
     <l n="465">Orlando, poi che partì da Chimento,</l>
     <l n="466">tutto quel giorno seco ha sospirato;</l>
     <l n="467">così il messaggio ne va mal contento,</l>
     <l n="468">non sa come a Rinaldo sia tornato.</l>
     <l n="469">Morgante ne va a piè di buon talento</l>
     <l n="470">con quel battaglio che è duro e granato;</l>
     <l n="471">e in su 'n un poggio le pagane schiere</l>
     <l n="472">di Manfredon cominciono a vedere,</l>
    </lg>
    <lg n="60">
     <l n="473">padiglioni e trabacche e pennoncelli,</l>
     <l n="474">e sentono stormenti oltra misura,</l>
     <l n="475">nacchere e corni e trombe e tamburelli,</l>
     <l n="476">e cavalier coperti d'armadura</l>
     <l n="477">vedean, cogli elmi rilucenti e belli.</l>
     <l n="478">Orlando guata inverso la pianura,</l>
     <l n="479">e vede tanti pagani attendati</l>
     <l n="480">come l'abate gli avea numerati.</l>
    </lg>
    <lg n="61">
     <l n="481">Di questo molto se ne rallegròe;</l>
     <l n="482">così Morgante; e poi che 'l poggio scese,</l>
     <l n="483">dinanzi a Manfredon s'appresentòe,</l>
     <l n="484">ch'era gentil, magnanimo e cortese,</l>
     <l n="485">e di Morgante si maravigliòe;</l>
     <l n="486">e 'l conte Orlando per la briglia prese,</l>
     <l n="487">e disse: - Benvenuto sia, barone.</l>
     <l n="488">Dismonta, e poi verrai nel padiglione. -</l>
    </lg>
    <lg n="62">
     <l n="489">Orlando lascia a Morgante Rondello</l>
     <l n="490">e va nel padiglion col re pagano;</l>
     <l n="491">e Manfredon così diceva a quello:</l>
     <l n="492">- Chi tu ti sia, saracino o cristiano,</l>
     <l n="493">ti tratterò come gentil fratello;</l>
     <l n="494">e perché il tuo venir non sia qui invano,</l>
     <l n="495">soldo darotti, se t'è in piacimento,</l>
     <l n="496">tanto che tu sarai, baron, contento. -</l>
    </lg>
    <lg n="63">
     <l n="497">Rispose alle parole grate Orlando:</l>
     <l n="498">- Preso m'avete col vostro parlare;</l>
     <l n="499">soldo niente da voi non domando</l>
     <l n="500">se non vedete l'arme adoperare. -</l>
     <l n="501">E così molte cose ragionando,</l>
     <l n="502">disse il pagano: - Io vi vo' ragguagliare</l>
     <l n="503">di quel che forse per voi non sapete,</l>
     <l n="504">ché cavalier discreti mi parete.</l>
    </lg>
    <lg n="64">
     <l n="505">Io vi dirò la mia disavventura,</l>
     <l n="506">s'alcun rimedio sapessi trovarmi:</l>
     <l n="507">io ardo tutto, per la mia sciagura,</l>
     <l n="508">d'una fanciulla, e non so più che farmi;</l>
     <l n="509">due volte abbiam provato l'armadura:</l>
     <l n="510">ogni volta ha potuto superarmi,</l>
     <l n="511">sì che da lei vituperato sono</l>
     <l n="512">e messo ho la speranza in abbandono.</l>
    </lg>
    <lg n="65">
     <l n="513">Egli è ben vero ch'io ho qui tanta gente</l>
     <l n="514">che mi darebbe il cuor di superarla;</l>
     <l n="515">ma non sarebbe onor certanamente,</l>
     <l n="516">ché colla lancia intendo d'acquistarla.</l>
     <l n="517">S'alcun di voi sarà tanto possente</l>
     <l n="518">ch'a corpo a corpo credessi atterrarla,</l>
     <l n="519">ricomperrollo ciò ch'io ho nel mondo:</l>
     <l n="520">ché basta a me sol lei, poi son giocondo. -</l>
    </lg>
    <lg n="66">
     <l n="521">Orlando disse: - Noi ci proverremo:</l>
     <l n="522">ognun ci adoperrà tutta sua possa;</l>
     <l n="523">e credo pure alfin noi vinceremo,</l>
     <l n="524">se femina sarà di carne e d'ossa. -</l>
     <l n="525">Disse il pagano: - Ogni cosa diremo.</l>
     <l n="526">Prima che la fanciulla facci mossa,</l>
     <l n="527">manda in sul campo sempre un suo fratello,</l>
     <l n="528">molto gagliardo e gentil damigello;</l>
    </lg>
    <lg n="67">
     <l n="529">e per nome si chiama Lionetto,</l>
     <l n="530">ed è figliuol del gran re Caradoro,</l>
     <l n="531">e non adora alcun più Macometto</l>
     <l n="532">che sia sì forte, per più mio martoro.</l>
     <l n="533">E la sorella ch'io v'ho prima detto,</l>
     <l n="534">per cui solo ardo, mi distruggo e moro,</l>
     <l n="535">gentile, onesta, anzi cruda e villana,</l>
     <l n="536">sappi che chiamata è Merediana.</l>
    </lg>
    <lg n="68">
     <l n="537">E veramente è come ella si chiama,</l>
     <l n="538">perché di mezzodì par proprio un sole.</l>
     <l n="539">Io innamorai di questa gentil dama</l>
     <l n="540">non per vista, per atti o per parole,</l>
     <l n="541">ma per le sue virtù ch'udi' per fama,</l>
     <l n="542">ovver che 'l mio destin pur così vuole;</l>
     <l n="543">e da quel giorno in qua ch'amor m'accese</l>
     <l n="544">per lei son fatto e gentile e cortese.</l>
    </lg>
    <lg n="69">
     <l n="545">Or vo' pregarvi, famosi baroni,</l>
     <l n="546">che 'l nome mi diciate in cortesia. -</l>
     <l n="547">Orlando disse con grati sermoni:</l>
     <l n="548">- Io vel dirò, perché in piacer vi sia,</l>
     <l n="549">benché far vi vorremo maggior doni;</l>
     <l n="550">pur negar questo sare' villania</l>
     <l n="551">Più tempo ho fatto in Levante dimoro,</l>
     <l n="552">e son chiamato da ciascun Brunoro.</l>
    </lg>
    <lg n="70">
     <l n="553">E questo mio compagno che è gigante,</l>
     <l n="554">veder potrete quanto è valoroso:</l>
     <l n="555">fassi chiamare il feroce Morgante,</l>
     <l n="556">ed è più che non mostra poderoso.</l>
     <l n="557">In Macometto crede e Trevigante. -</l>
     <l n="558">Il re, sentendol, molto grazioso</l>
     <l n="559">rispose: - Per mia fé, che voi sarete</l>
     <l n="560">da me trattati come voi vorrete. -</l>
    </lg>
    <lg n="71">
     <l n="561">E quanto può Manfredon gli onorava,</l>
     <l n="562">e nel suo padiglion sempre gli tenne,</l>
     <l n="563">e molte cose con lor ragionava.</l>
     <l n="564">Ma finalmente un dì per caso avvenne</l>
     <l n="565">che Lionetto quel campo assaltava,</l>
     <l n="566">e inverso il padiglion, come e' suol, vienne,</l>
     <l n="567">e Manfredon chiamava con un corno</l>
     <l n="568">alla battaglia, per più beffe e scorno.</l>
    </lg>
    <lg n="72">
     <l n="569">E cominciò per modo a muover guerra</l>
     <l n="570">che molta gente faceva fuggire:</l>
     <l n="571">parea quando alle pecore si serra</l>
     <l n="572">il lupo, onde 'l pastor si fa sentire;</l>
     <l n="573">e qual ferisce e qual trabocca in terra,</l>
     <l n="574">e molti il dì ne faceva morire,</l>
     <l n="575">e chi fuggir non può ne va prigione;</l>
     <l n="576">onde e' fuggivan tutti al padiglione.</l>
    </lg>
    <lg n="73">
     <l n="577">Il conte Orlando udì che Lionetto</l>
     <l n="578">aveva il campo in tal modo assalito</l>
     <l n="579">ch'ognun fuggìa dinanzi al giovinetto:</l>
     <l n="580">sùbito sopra Rondel fu salito,</l>
     <l n="581">e disse: - Vienne, Morgante, io t'aspetto:</l>
     <l n="582">di Lionetto non hai tu sentito?</l>
     <l n="583">Tu vedrai or di Macon la possanza</l>
     <l n="584">e del tuo Cristo, ove tu hai speranza.</l>
    </lg>
    <lg n="74">
     <l n="585">Dicea Morgante: - Io non ho mai veduto</l>
     <l n="586">provare Orlando, io lo vedrò pure ora:</l>
     <l n="587">ringrazio Iddio ch'io mi sarò abbattuto. -</l>
     <l n="588">Orlando sprona il suo cavallo allora</l>
     <l n="589">e sparì via com'uno stral pennuto;</l>
     <l n="590">per che Morgante s'avviava ancora,</l>
     <l n="591">e col battaglio si viene assettando,</l>
     <l n="592">e guarda pur quel che faceva Orlando.</l>
    </lg>
    <lg n="75">
     <l n="593">Orlando nella pressa si mettea,</l>
     <l n="594">e pur Morgante guarda dove e' vada,</l>
     <l n="595">e sempre drieto a Rondel gli tenea</l>
     <l n="596">dove e' vedea che pigliava la strada.</l>
     <l n="597">E Lionetto in quel tempo giugnea,</l>
     <l n="598">ch'aveva in man sanguinosa la spada.</l>
     <l n="599">Orlando il vide e la lancia abbassava;</l>
     <l n="600">ma Lionetto un'altra ne pigliava.</l>
    </lg>
    <lg n="76">
     <l n="601">Volse il cavallo e 'nverso Orlando abbassa,</l>
     <l n="602">e vannosi a ferir con gran furore,</l>
     <l n="603">e l'una e l'altra lancia si fracassa;</l>
     <l n="604">ma Lionetto uscì del corridore,</l>
     <l n="605">e Rondel via, come il suo nome, passa.</l>
     <l n="606">Morgante guata drieto al suo signore,</l>
     <l n="607">e dice: "Orlando è pur baron perfetto,</l>
     <l n="608">e Cristo è vero, e falso è Macometto".</l>
    </lg>
    <lg n="77">
     <l n="609">Ma Lionetto pur si rilevòe</l>
     <l n="610">e sopra il suo cavallo è rimontato,</l>
     <l n="611">e Macometto a gran voce chiamòe</l>
     <l n="612">dicendo: - Traditor, ch'io ho adorato</l>
     <l n="613">a torto sempre, io ti rinnegheròe,</l>
     <l n="614">poi ch'a tal punto tu m'hai abandonato:</l>
     <l n="615">l'anima mia più non ti raccomando,</l>
     <l n="616">ché non are' quel colpo fatto Orlando. -</l>
    </lg>
    <lg n="78">
     <l n="617">Poi si rivolse a Orlando dicendo:</l>
     <l n="618">- Nota che e' fu del mio destriere il fallo. -</l>
     <l n="619">Orlando gli rispose sorridendo:</l>
     <l n="620">- E' si vorre' co' buffetti ammazzallo. -</l>
     <l n="621">Disse Morgante: - Così non la intendo:</l>
     <l n="622">or che tu se' rimontato a cavallo,</l>
     <l n="623">mi par che sia tuo debito, pagano,</l>
     <l n="624">di riprovarvi colle spade in mano. -</l>
    </lg>
    <lg n="79">
     <l n="625">Rispose Lionetto: - A ogni modo</l>
     <l n="626">vo' che col brando terminian la zuffa. -</l>
     <l n="627">Disse Morgante: - Per Dio, ch'io la lodo,</l>
     <l n="628">ché tu vedrai che 'l caval non fe' truffa. -</l>
     <l n="629">Or tu, Signore, a cui servir sol godo,</l>
     <l n="630">per cui la terra e l'aria si rabbuffa,</l>
     <l n="631">guardaci e salva e 'nsino al fine insegna</l>
     <l n="632">tanto ch'io canti questa istoria degna.</l>
    </lg>
   </lg>
  </body>
 </text>
</TEI>