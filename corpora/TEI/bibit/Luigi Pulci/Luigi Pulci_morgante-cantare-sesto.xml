<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE SESTO</title>
    <author>Luigi Pulci</author>
   </titleStmt>
   <extent>
    <measure unit="stanza">69</measure>
    <measure unit="line">552</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-sesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE SESTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE SESTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Padre nostro che ne' cieli stai,</l>
     <l n="2">non circunscritto, ma per più amore</l>
     <l n="3">ch'a' primi effetti di lassù tu hai,</l>
     <l n="4">laudato sia il tuo nome e 'l tuo valore;</l>
     <l n="5">e di tua grazia mi concederai</l>
     <l n="6">tanto ch'io possi finir sanza errore</l>
     <l n="7">la nostra istoria; e però, Padre degno,</l>
     <l n="8">aiuta tu questo affannato ingegno.</l>
    </lg>
    <lg n="2">
     <l n="9">Era il sol, dico, al balcon d'oriente</l>
     <l n="10">e l'Aurora si facea vermiglia</l>
     <l n="11">e da Titon suo antico un poco assente;</l>
     <l n="12">di Giove più non si vedea la figlia,</l>
     <l n="13">quella amorosa stella refulgente,</l>
     <l n="14">che spesso troppo gli amanti scompiglia;</l>
     <l n="15">quando Rinaldo giù calava il monte</l>
     <l n="16">dove era Orlando suo, famoso conte.</l>
    </lg>
    <lg n="3">
     <l n="17">Come egli ebbe veduta la cittade,</l>
     <l n="18">disse a Dodone: - Or puoi veder la terra</l>
     <l n="19">dove è la dama c'ha tanta biltade.</l>
     <l n="20">Vedi che il re Corbante già non erra,</l>
     <l n="21">ch'io veggo di pagan gran quantitade:</l>
     <l n="22">quivi è quel Manfredon che gli fa guerra. -</l>
     <l n="23">Mentre che dice questo, ed Ulivieri</l>
     <l n="24">conobbe Orlando sopra il suo destrieri.</l>
    </lg>
    <lg n="4">
     <l n="25">Vide ch'a spasso con Morgante andava</l>
     <l n="26">e che faceva le genti ordinare</l>
     <l n="27">per la battaglia che s'apparecchiava,</l>
     <l n="28">e già faceva stormenti sonare.</l>
     <l n="29">Ma del gigante ammirazion pigliava</l>
     <l n="30">e cominciollo a Rinaldo a mostrare:</l>
     <l n="31">- Quello è Morgante, e 'l conte Orlando è quello</l>
     <l n="32">ch'è presso a lui: non vedi tu Rondello? -</l>
    </lg>
    <lg n="5">
     <l n="33">Rinaldo, quando vide il suo cugino,</l>
     <l n="34">per gran dolcezza il cor si sentì aprire,</l>
     <l n="35">e disse: - Poi ch'io veggo il paladino,</l>
     <l n="36">contento sono ogni volta morire.</l>
     <l n="37">Or oltre seguirem nostro camino:</l>
     <l n="38">a Carador promesso abbiam di gire;</l>
     <l n="39">tosto sarem con Orlando alle mani</l>
     <l n="40">e con questi altri saracini o cani. -</l>
    </lg>
    <lg n="6">
     <l n="41">Come entrati fur poi drento alle mura,</l>
     <l n="42">domandoron del re subitamente</l>
     <l n="43">dicendo: - Cavalier siàn di ventura,</l>
     <l n="44">dal re Corbante mandati al presente. -</l>
     <l n="45">I terrazzan fuggivan per paura</l>
     <l n="46">di quel lion, sanza dir lor niente.</l>
     <l n="47">Rinaldo tanto innanzi cavalcòe</l>
     <l n="48">che in sulla piazza del re capitòe.</l>
    </lg>
    <lg n="7">
     <l n="49">E come e' furon veduti costoro,</l>
     <l n="50">sùbito fu portata la novella</l>
     <l n="51">dentro al palazzo al gran re Caradoro.</l>
     <l n="52">Rinaldo intanto smontava di sella,</l>
     <l n="53">Ulivieri e Dodon non fe' dimoro.</l>
     <l n="54">Ognun dintorno di questo favella:</l>
     <l n="55">- Questo debbe esser - dicean - quel barone</l>
     <l n="56">ch'è appellato il guerrier del lione. -</l>
    </lg>
    <lg n="8">
     <l n="57">Merediana, ch'era alla finestra,</l>
     <l n="58">fece chiamar sue damigelle presto,</l>
     <l n="59">ché d'ogni gentile atto era maestra;</l>
     <l n="60">fecesi incontra col viso modesto,</l>
     <l n="61">con accoglienza sì leggiadra e destra</l>
     <l n="62">che nessun più non arebbe richiesto</l>
     <l n="63">tra le ninfe di Palla o di Diana</l>
     <l n="64">che si facessi allor Merediana.</l>
    </lg>
    <lg n="9">
     <l n="65">Rinaldo, quando vide la donzella,</l>
     <l n="66">tentato fu di farla alla franciosa;</l>
     <l n="67">a Ulivieri in sua lingua favella:</l>
     <l n="68">- Quant'io, non vidi mai più degna cosa! -</l>
     <l n="69">Disse Ulivieri: - E' non è in cielo stella</l>
     <l n="70">che appetto a lei non fusse tenebrosa. -</l>
     <l n="71">Rinaldo presto rispose: - Io t'ho inteso</l>
     <l n="72">che 'l vecchio foco è spento e 'l nuovo acceso.</l>
    </lg>
    <lg n="10">
     <l n="73">Non chiamerai più forse, come prima,</l>
     <l n="74">la notte sempre e 'l giorno Forisena,</l>
     <l n="75">ch'a ogni passo ne cantavi in rima:</l>
     <l n="76">non sente al capo duol chi ha maggior pena;</l>
     <l n="77">veggo che del tuo amor l'hai posta in cima</l>
     <l n="78">e se' legato già d'altra catena. -</l>
     <l n="79">Ulivier disse: - S'io vivessi sempre,</l>
     <l n="80">convien sol Forisena il mio cor tempre. -</l>
    </lg>
    <lg n="11">
     <l n="81">Eran saliti già tutta la scala,</l>
     <l n="82">e grande onor da quella ricevuto</l>
     <l n="83">che insino a mezzo gli scaglion giù cala,</l>
     <l n="84">e rendutogli un grato e bel saluto.</l>
     <l n="85">Intanto Caradoro in su la sala</l>
     <l n="86">con tutti i suoi baroni era venuto.</l>
     <l n="87">Rinaldo e gli altri baciaron la mano,</l>
     <l n="88">come è usanza a ogni re pagano.</l>
    </lg>
    <lg n="12">
     <l n="89">Fece ordinar di sùbito vivande</l>
     <l n="90">e' lor destrier fornir di strame e biada;</l>
     <l n="91">per la città la lor fama si spande,</l>
     <l n="92">e per vedergli assai par che vi vada.</l>
     <l n="93">Venne la cena, e fuvvi altro che ghiande;</l>
     <l n="94">Ulivier pure alla donzella bada.</l>
     <l n="95">Poi che cenato fu, re Caradoro</l>
     <l n="96">in questo modo a dir cominciò loro:</l>
    </lg>
    <lg n="13">
     <l n="97">- Io vi dirò, famosi cavalieri,</l>
     <l n="98">quel che 'l mio cor da voi disia e brama.</l>
     <l n="99">Per tutti i nostri paesi e sentieri</l>
     <l n="100">dell'Oriente risuona la fama</l>
     <l n="101">di vostra forza e de' vostri destrieri,</l>
     <l n="102">e questa è la cagion che qua vi chiama.</l>
     <l n="103">Come vedete, ogni campagna è piena</l>
     <l n="104">di gente qua per darci affanno e pena;</l>
    </lg>
    <lg n="14">
     <l n="105">ed ècci un re famoso, antico e degno,</l>
     <l n="106">che innamorato s'è d'esta mia figlia</l>
     <l n="107">e vuol per forza lei con tutto il regno,</l>
     <l n="108">e molti ha morti della mia famiglia;</l>
     <l n="109">ogni dì truova qualche stran disegno</l>
     <l n="110">per oppressarci, e 'l mio campo scompiglia;</l>
     <l n="111">e per ventura un cavaliere errante</l>
     <l n="112">v'è capitato con un gran gigante:</l>
    </lg>
    <lg n="15">
     <l n="113">con un battaglio in man d'una campana,</l>
     <l n="114">sia che armadura vuol, che ne fa polvere,</l>
     <l n="115">e molti già di mia gente pagana</l>
     <l n="116">ha sfracellati e dato lor che asciolvere;</l>
     <l n="117">ovunque e' giugne, la percossa è strana:</l>
     <l n="118">non c'è papasso che ne voglia assolvere;</l>
     <l n="119">io il vidi un giorno a un dar col battaglio,</l>
     <l n="120">e 'l capo gli schiacciò come un sonaglio.</l>
    </lg>
    <lg n="16">
     <l n="121">Se con quel cavalier vi desse il core</l>
     <l n="122">a corpo a corpo, ché così combatte,</l>
     <l n="123">e col gigante d'acquistare onore,</l>
     <l n="124">le genti mie non sarebbon disfatte.</l>
     <l n="125">Ed io vi giuro pel mio Dio e Signore,</l>
     <l n="126">s'alcun di voi di questi ignuno abbatte,</l>
     <l n="127">ciò che saprete domandare arete,</l>
     <l n="128">se ben la figlia mia mi chiederete. -</l>
    </lg>
    <lg n="17">
     <l n="129">Era presente a quel Merediana,</l>
     <l n="130">ed una ricca cotta aveva indosso</l>
     <l n="131">d'un drappo ricco all'usanza pagana,</l>
     <l n="132">fiorito tutto quanto bianco e rosso</l>
     <l n="133">come era il viso di latte e di grana,</l>
     <l n="134">ch'arebbe un cor di marmo ad amar mosso;</l>
     <l n="135">nel petto un ricco smalto e gemme ed oro</l>
     <l n="136">con un rubin che valeva un tesoro,</l>
    </lg>
    <lg n="18">
     <l n="137">ed un carbonchio ricco ancora in testa</l>
     <l n="138">che d'ogni oscura notte facea giorno;</l>
     <l n="139">avea la faccia angelica e modesta</l>
     <l n="140">che riluceva come il sol dintorno.</l>
     <l n="141">Ulivier, quanto guardava più questa</l>
     <l n="142">tanto l'accende più il suo viso adorno,</l>
     <l n="143">e fra suo cor dicea: "Se tu farai</l>
     <l n="144">quel che dicesti, re, tu vincerai".</l>
    </lg>
    <lg n="19">
     <l n="145">Rinaldo vide Ulivier preso al vischio</l>
     <l n="146">un'altra volta, e già tutto impaniato,</l>
     <l n="147">e dicea: "Questo ne vien tosto al fischio";</l>
     <l n="148">cognobbe il viso già tutto mutato,</l>
     <l n="149">vedeva gli occhi far del bavalischio;</l>
     <l n="150">disse in francioso un motto loro usato:</l>
     <l n="151">- A ogni casa appiccheremo il maio,</l>
     <l n="152">ché come l'asin fai del pentolaio.</l>
    </lg>
    <lg n="20">
     <l n="153">Ma non vagheggi a questa volta come</l>
     <l n="154">solevi in corte far del re Corbante;</l>
     <l n="155">ché se ti piace il bel viso e le chiome,</l>
     <l n="156">piace la spada a costei del suo amante:</l>
     <l n="157">queste son dame in altro modo dome.</l>
     <l n="158">Non c'è più bello amar che nel Levante! -</l>
     <l n="159">Ulivier sospirò nel suo cor forte,</l>
     <l n="160">quasi dicessi: "Sol non amai in corte".</l>
    </lg>
    <lg n="21">
     <l n="161">E ricordossi allor di Forisena</l>
     <l n="162">che del suo cor tenea le chiavi ancora;</l>
     <l n="163">ma non sapeva, omè, della sua pena:</l>
     <l n="164">- Prima consenta il Ciel - dicea - ch'i' mora,</l>
     <l n="165">che sciolta sia dal cor quella catena</l>
     <l n="166">che sciòr non puossi insino all'ultima ora;</l>
     <l n="167">e se fra' morti poi vorran gli dèi</l>
     <l n="168">che amar si possi, amerò sempre lei.</l>
    </lg>
    <lg n="22">
     <l n="169">Non si diparte amor sì leggiermente,</l>
     <l n="170">che per conformità nasce di stella:</l>
     <l n="171">dovunque andremo, in Levante o in Ponente,</l>
     <l n="172">amerò sempre Forisena bella,</l>
     <l n="173">però che 'l primo amor troppo è possente;</l>
     <l n="174">non son del petto fuor quelle quadrella</l>
     <l n="175">ch'io non credo che morte ancor trar possa</l>
     <l n="176">prima che cener sia la carne e l'ossa. -</l>
    </lg>
    <lg n="23">
     <l n="177">Lasciam costoro insieme un poco a mensa.</l>
     <l n="178">Aveva alcuna spia re Manfredonio,</l>
     <l n="179">come colui che' suoi pensier dispensa</l>
     <l n="180">d'aver di ciò che si fa testimonio;</l>
     <l n="181">e poi, chi ama, giorno e notte pensa</l>
     <l n="182">come e' si tragga l'amoroso conio:</l>
     <l n="183">non si può dir quel ch'un amante faccia</l>
     <l n="184">per ritrovar della dama ogni traccia.</l>
    </lg>
    <lg n="24">
     <l n="185">Detto gli fu come e' son capitati</l>
     <l n="186">tre cavalier famosi a Caradoro,</l>
     <l n="187">e paion molto arditi e bene armati;</l>
     <l n="188">ma non sapeva alcun de' nomi loro,</l>
     <l n="189">se non che tutti assai s'eron vantati</l>
     <l n="190">alla sua gente dar molto martoro;</l>
     <l n="191">e ch'egli avevon sotto corridori</l>
     <l n="192">che mai si vide i più belli e maggiori.</l>
    </lg>
    <lg n="25">
     <l n="193">Orlando pose orecchio alle parole:</l>
     <l n="194">"Sarebbe questo Rinaldo d'Amone?".</l>
     <l n="195">Ma poi diceva: "Rinaldo non suole,</l>
     <l n="196">come color dicean, menar lione".</l>
     <l n="197">Poi disse: - Imbasciador mandar si vuole,</l>
     <l n="198">per uscir fuori d'ogni suspizione,</l>
     <l n="199">a Caradoro, e dirgli così parmi</l>
     <l n="200">ch'io vo' con questi cavalier provarmi. -</l>
    </lg>
    <lg n="26">
     <l n="201">A Manfredonio piacque il suo parlare</l>
     <l n="202">e sùbito mandorno imbasceria.</l>
     <l n="203">Erano ancor coloro a ragionare;</l>
     <l n="204">Caradoro a Rinaldo si volgìa</l>
     <l n="205">dicendo: - Pro' baron, che vuoi tu fare? -</l>
     <l n="206">Rinaldo sfavillava tuttavia:</l>
     <l n="207">pargli mill'anni d'esser con Orlando,</l>
     <l n="208">e disse: - Io sono in punto al tuo comando. -</l>
    </lg>
    <lg n="27">
     <l n="209">Ed Ulivier soggiugneva di costa:</l>
     <l n="210">- Del diciannove ognun terrà lo 'nvito,</l>
     <l n="211">e così fate per noi la risposta. -</l>
     <l n="212">(Ah, Ulivieri, amor ti fa sì ardito!)</l>
     <l n="213">- Dite che al campo ne venga a sua posta. -</l>
     <l n="214">Lo imbasciador tornò, ch'aveva udito,</l>
     <l n="215">e disse a Manfredonio: - E' son contenti,</l>
     <l n="216">e prezzan poco te colle tue genti.</l>
    </lg>
    <lg n="28">
     <l n="217">E' mi pareva, a guardàgli nel volto,</l>
     <l n="218">che tra lor fussi del combatter gaggio,</l>
     <l n="219">ch'ognun pel primo volessi esser tolto:</l>
     <l n="220">tanto fier si mostravan nel visaggio. -</l>
     <l n="221">Rispose Orlando: - E' non passerà molto</l>
     <l n="222">che parleranno d'un altro linguaggio. -</l>
     <l n="223">Disse Morgante: - Io vo' con un fuscello</l>
     <l n="224">di tutti a tre costor fare un fardello,</l>
    </lg>
    <lg n="29">
     <l n="225">e vòmegli alla cintola appiccare:</l>
     <l n="226">lascia pur ch'egli assaggino il metallo</l>
     <l n="227">e ch'io cominci un poco a battagliare.</l>
     <l n="228">Che penson di venir costoro, al ballo?</l>
     <l n="229">Or oltre, io vo' col battaglio sonare</l>
     <l n="230">perché e' non faccin gli scambietti in fallo. -</l>
     <l n="231">Ma in questo tempo Rinaldo era armato</l>
     <l n="232">e dal re Caradoro accomiatato;</l>
    </lg>
    <lg n="30">
     <l n="233">ed avea fatte cose in su la piazza</l>
     <l n="234">che 'l popol n'avea avuta maraviglia:</l>
     <l n="235">di terra collo scudo e la corazza</l>
     <l n="236">saltato in sella e pigliata la briglia.</l>
     <l n="237">Carador disse: - Questa è buona razza. -</l>
     <l n="238">E molto lieta si fece la figlia,</l>
     <l n="239">ch'era venuta per diletto fore,</l>
     <l n="240">a vedergli montare a corridore;</l>
    </lg>
    <lg n="31">
     <l n="241">ed avea prima aiutato Ulivieri</l>
     <l n="242">armar, che molto di questo gli giova,</l>
     <l n="243">e saltato di netto è in sul destrieri</l>
     <l n="244">e fatto innanzi alla dama ogni pruova</l>
     <l n="245">che far potessi nessun cavalieri;</l>
     <l n="246">e Dodone anco nel montar non cova:</l>
     <l n="247">ognun di terra a caval si gittòe,</l>
     <l n="248">e tutto il popol se ne rallegròe.</l>
    </lg>
    <lg n="32">
     <l n="249">Aveva fatti tre salti Baiardo</l>
     <l n="250">ch'ognun fu misurato cento braccia,</l>
     <l n="251">tanto fiero era, animoso e gagliardo;</l>
     <l n="252">ed Ulivier, perché alla dama piaccia,</l>
     <l n="253">di Vegliantin faceva un leopardo;</l>
     <l n="254">Dodon al suo gli spron ne' fianchi caccia;</l>
     <l n="255">e finalmente dal re Caradoro</l>
     <l n="256">a lanci e salti si partîr costoro.</l>
    </lg>
    <lg n="33">
     <l n="257">Poi che furono usciti della porta,</l>
     <l n="258">fino alle sbarre del campo n'andorno.</l>
     <l n="259">Rinaldo tanta allegrezza lo porta</l>
     <l n="260">che cominciò a sonar per festa un corno.</l>
     <l n="261">Fu la novella a Manfredon rappôrta;</l>
     <l n="262">Orlando presto e Morgante n'andorno</l>
     <l n="263">dove aspettavan questi tre baroni,</l>
     <l n="264">e salutorno in saracin sermoni.</l>
    </lg>
    <lg n="34">
     <l n="265">Non ricognobbe Orlando il suo cugino,</l>
     <l n="266">perché Baiardo è tutto covertato</l>
     <l n="267">e lui parlava al modo saracino;</l>
     <l n="268">vide il lione, e molto ha biasimato:</l>
     <l n="269">- Non è costume di buon paladino</l>
     <l n="270">aver questo animal seco menato:</l>
     <l n="271">non doverresti a gnun modo menarlo;</l>
     <l n="272">per carità degli uomini ti parlo. -</l>
    </lg>
    <lg n="35">
     <l n="273">Disse Rinaldo: - Buon predicatore</l>
     <l n="274">saresti, poi ch'hai tanta carità.</l>
     <l n="275">Non ti bisogna aver questo timore:</l>
     <l n="276">nel tuo parlar si dimostra viltà.</l>
     <l n="277">Se tu sapessi, baron di valore,</l>
     <l n="278">per quel ch'io il meno ed ogni sua bontà,</l>
     <l n="279">non parleresti in cotesto sermone:</l>
     <l n="280">sappi che ignun non offende il lione,</l>
    </lg>
    <lg n="36">
     <l n="281">se non chi a torto quistion meco piglia</l>
     <l n="282">ovver chi fussi traditor perfetto. -</l>
     <l n="283">Il conte Orlando ha seco maraviglia;</l>
     <l n="284">poi gli rispose: - Vegnamo all'effetto:</l>
     <l n="285">se vuoi combatter sanz'altra famiglia</l>
     <l n="286">a corpo a corpo, mettiti in assetto;</l>
     <l n="287">ché in altro modo combatter non voglio.</l>
     <l n="288">Farò di te come degli altri soglio. -</l>
    </lg>
    <lg n="37">
     <l n="289">Disse Dodon: - Tu sarai forse errato. -</l>
     <l n="290">Il gigante gli fece la risposta:</l>
     <l n="291">- Tu non cognosci il mio signor pregiato,</l>
     <l n="292">però facesti sì strana proposta.</l>
     <l n="293">Io non son come tu, barone, armato,</l>
     <l n="294">e proverrommi con teco a tua posta. -</l>
     <l n="295">Dodone allora pazienzia non ebbe,</l>
     <l n="296">e pure stato il miglior suo sarebbe.</l>
    </lg>
    <lg n="38">
     <l n="297">La lancia abbassa con molta superba</l>
     <l n="298">e percosse Morgante in su la spalla:</l>
     <l n="299">e' si pensò traboccarlo in su l'erba;</l>
     <l n="300">Morgante non lo stima una farfalla,</l>
     <l n="301">ed appiccògli una nespola acerba,</l>
     <l n="302">tanto che tutto pel colpo traballa;</l>
     <l n="303">e come e' vide balenar Dodone,</l>
     <l n="304">se gli accostava e trassel dell'arcione.</l>
    </lg>
    <lg n="39">
     <l n="305">Al padiglion ne lo porta il gigante;</l>
     <l n="306">a Manfredonio Dodon presentava.</l>
     <l n="307">Manfredon rise veggendo Morgante,</l>
     <l n="308">e per Macon d'impiccarlo giurava.</l>
     <l n="309">Morgante indrieto volgeva le piante,</l>
     <l n="310">torna a Orlando ch'al campo aspettava.</l>
     <l n="311">Rinaldo irato a Orlando dicìa:</l>
     <l n="312">- Io ti farò, cavalier, villania.</l>
    </lg>
    <lg n="40">
     <l n="313">Aspettami, se vuoi, tanto ch'io vada</l>
     <l n="314">a qualche cosa a legar quel lione,</l>
     <l n="315">poi proverremo e la lancia e la spada</l>
     <l n="316">per quel ch'ha fatto il gigante ghiottone. -</l>
     <l n="317">Rispose Orlando: - Fa' come t'aggrada,</l>
     <l n="318">o lancia o spada, a cavallo o pedone. -</l>
     <l n="319">Rinaldo smonta e la bestia legava,</l>
     <l n="320">poi verso Orlando in tal modo parlava:</l>
    </lg>
    <lg n="41">
     <l n="321">- Non potrai nulla del lion più dire.</l>
     <l n="322">Oltre, provianci colle lance in mano:</l>
     <l n="323">vedren se, come mostri, hai tanto ardire,</l>
     <l n="324">ché 'l can che morde non abbaia invano. -</l>
     <l n="325">Volse il destrier per tornarlo a ferire:</l>
     <l n="326">Orlando al suo Rondel gira la mano,</l>
     <l n="327">del campo prese e con molta tempesta</l>
     <l n="328">si volse indrieto colla lancia in resta.</l>
    </lg>
    <lg n="42">
     <l n="329">Non domandar quel che facea Baiardo,</l>
     <l n="330">con quanta furia spacciava il cammino;</l>
     <l n="331">e Rondello anco non pareva tardo,</l>
     <l n="332">anzi pareva quel dì Vegliantino.</l>
     <l n="333">Rinaldo aveva al bisogno riguardo</l>
     <l n="334">dove e' ponessi la lancia al cugino;</l>
     <l n="335">ma cognosceva ch'egli è tanto forte</l>
     <l n="336">che pericol non v'è di dargli morte.</l>
    </lg>
    <lg n="43">
     <l n="337">A mezzo il petto la lancia appiccòe;</l>
     <l n="338">Orlando ferì lui similemente,</l>
     <l n="339">e l'una e l'altra lancia in aria andòe:</l>
     <l n="340">non si cognosce vantaggio niente;</l>
     <l n="341">e l'uno e l'altro destrier s'accosciòe</l>
     <l n="342">e cadde in terra pel colpo possente;</l>
     <l n="343">tanto che fuor della sella saltorno</l>
     <l n="344">i due baroni, e le spade impugnorno.</l>
    </lg>
    <lg n="44">
     <l n="345">E comincioron sì fiera battaglia</l>
     <l n="346">che far comparazion non si può a quella;</l>
     <l n="347">perché Frusberta e Cortana anco taglia,</l>
     <l n="348">e 'l suo signor, che con essa impennella,</l>
     <l n="349">disaminava e la piastra e la maglia.</l>
     <l n="350">Rinaldo sempre all'elmetto martella,</l>
     <l n="351">perché e' sapeva ch'egli è d'acciaio fino,</l>
     <l n="352">ché fu d'Almonte nobil saracino.</l>
    </lg>
    <lg n="45">
     <l n="353">Pur nondimen si voleva aiutare,</l>
     <l n="354">però che Orlando vedea riscaldato,</l>
     <l n="355">e cognosceva quel che sapea fare</l>
     <l n="356">il suo cugin, quand'egli era adirato.</l>
     <l n="357">Ma Cristo volle un miracol mostrare</l>
     <l n="358">acciò che ignun di lor non abbi errato;</l>
     <l n="359">e perché de' suoi amici si ricorda,</l>
     <l n="360">il fer lione spezzava la corda.</l>
    </lg>
    <lg n="46">
     <l n="361">Venne a Rinaldo, ed Orlando dicìa:</l>
     <l n="362">- Per Dio, baron, di te mi maraviglio:</l>
     <l n="363">questa mi par da chiamar villania.</l>
     <l n="364">Ma questa volta non hai buon consiglio,</l>
     <l n="365">ché a te e lui caverò la pazzia. -</l>
     <l n="366">Rinaldo indrieto volgea presto il ciglio:</l>
     <l n="367">vide il lione e funne mal contento,</l>
     <l n="368">e cominciò questo ragionamento:</l>
    </lg>
    <lg n="47">
     <l n="369">- Aspetta, cavalier, tanto ch'io possi</l>
     <l n="370">questo lion rimenar alla terra.</l>
     <l n="371">La mia intenzion non fu, quand'io mi mossi,</l>
     <l n="372">di venir qui col lione a far guerra. -</l>
     <l n="373">Rispose Orlando: - Qual cagion si fossi</l>
     <l n="374">non so, ma infine è l'errato chi erra:</l>
     <l n="375">s'io ti volessi guastare il lione,</l>
     <l n="376">guarda battaglio che ha quel compagnone. -</l>
    </lg>
    <lg n="48">
     <l n="377">Disse Rinaldo: - Noi farem ritorno,</l>
     <l n="378">tu al tuo re ed io nella cittade;</l>
     <l n="379">e domattina, come scocca il giorno,</l>
     <l n="380">ritornerò per la mia lealtade,</l>
     <l n="381">e chiamerotti, com'io fe', col corno</l>
     <l n="382">e proverremo chi arà più bontade:</l>
     <l n="383">questo di grazia, baron, ti domando. -</l>
     <l n="384">Tanto che fu contento il conte Orlando.</l>
    </lg>
    <lg n="49">
     <l n="385">E torna con Morgante al padiglione</l>
     <l n="386">e per la via si doleva con quello,</l>
     <l n="387">e dice: - Maladetto sia il lione!</l>
     <l n="388">S'avessi Vegliantin come ho Rondello,</l>
     <l n="389">partito non saria questo barone;</l>
     <l n="390">o segnato l'arei del mio suggello,</l>
     <l n="391">s'avessi la mia spada Durlindana. -</l>
     <l n="392">E duolsi assai ch'egli aveva Cortana.</l>
    </lg>
    <lg n="50">
     <l n="393">Ulivieri e 'l signor di Montalbano</l>
     <l n="394">si ritornoron verso la cittate.</l>
     <l n="395">Or ritorniamo al traditor di Gano</l>
     <l n="396">ch'avea per molte parte spie mandate;</l>
     <l n="397">ed ecco un messaggiero a mano a mano</l>
     <l n="398">a Carador con letter suggellate;</l>
     <l n="399">e per ventura al marchese s'accosta</l>
     <l n="400">dicendo: - In cortesia, fammi risposta.</l>
    </lg>
    <lg n="51">
     <l n="401">Come si chiama la terra e 'l paese</l>
     <l n="402">e 'l suo signor, se Dio ti dia conforto?</l>
     <l n="403">Io ho paura indarno avere spese</l>
     <l n="404">le mie giornate e di scambiare il porto. -</l>
     <l n="405">A lui rispose il famoso marchese:</l>
     <l n="406">- Alla domanda tua non vo' far torto:</l>
     <l n="407">non so il paese come sia chiamato,</l>
     <l n="408">ma il suo signor ti sarà ricordato.</l>
    </lg>
    <lg n="52">
     <l n="409">Sappi che il re si chiama Caradoro</l>
     <l n="410">e la figliuola sua Merediana:</l>
     <l n="411">per lei tal guerra ci fanno coloro</l>
     <l n="412">che tu vedi alloggiati alla fiumana. -</l>
     <l n="413">Disse la spia: - Macon ti dia ristoro</l>
     <l n="414">e guardi sempre d'ogni morte strana. -</l>
     <l n="415">E finalmente al palazzo n'andòe</l>
     <l n="416">a Caradoro, e da parte il chiamòe.</l>
    </lg>
    <lg n="53">
     <l n="417">Disse: - Macon ti dia gioconda vita.</l>
     <l n="418">Io son messaggio di Gan di Maganza,</l>
     <l n="419">e quand'io feci da lui dipartita,</l>
     <l n="420">questo brieve mi diè, ch'è d'importanza:</l>
     <l n="421">vedi la 'mpronta sua qui stabilita</l>
     <l n="422">perché tu abbi del fatto certanza. -</l>
     <l n="423">Carador ricognobbe quel suggello</l>
     <l n="424">del conte Gan, traditor crudo e fello.</l>
    </lg>
    <lg n="54">
     <l n="425">La lettera apre e 'l suo tenore intese.</l>
     <l n="426">La lettera dicea: "Caro signore,</l>
     <l n="427">sappi, re Carador, quel ch'è palese:</l>
     <l n="428">che venuto è Rinaldo traditore</l>
     <l n="429">nella tua terra e nel tuo bel paese:</l>
     <l n="430">io te n'avviso, ch'io ti porto amore;</l>
     <l n="431">e seco ha Ulivier, che è uom di razza,</l>
     <l n="432">col suo compagno Dodon della mazza.</l>
    </lg>
    <lg n="55">
     <l n="433">E nel campo è di Manfredonio Orlando,</l>
     <l n="434">e l'un dell'altro ben debbe sapere;</l>
     <l n="435">e so che tutti a due vanno cercando,</l>
     <l n="436">o Carador, di farti dispiacere:</l>
     <l n="437">vengonvi insieme alla mazza guidando;</l>
     <l n="438">quanto fia tempo, vel faran vedere.</l>
     <l n="439">Non piace al nostro re qua tradimento,</l>
     <l n="440">però ch'io ti scrivessi fu contento.</l>
    </lg>
    <lg n="56">
     <l n="441">Ed ha con seco menato un gigante</l>
     <l n="442">che, se s'accosta un giorno alle tue mura,</l>
     <l n="443">e' le farebbe tremar tutte quante.</l>
     <l n="444">Abbi del regno e di tua gente cura;</l>
     <l n="445">e' son cristiani, e tu se' affricante;</l>
     <l n="446">guarda che danno non abbi e paura,</l>
     <l n="447">ché so ch'alfin n'arai da molte bande.</l>
     <l n="448">Or tu se' savio e intendi, e 'l mondo è grande".</l>
    </lg>
    <lg n="57">
     <l n="449">Era quel re pien d'alta gentilezza</l>
     <l n="450">e ben cognobbe ciò che Gan dicea:</l>
     <l n="451">fece pigliarlo con molta prestezza.</l>
     <l n="452">In questo tempo Rinaldo giugnea,</l>
     <l n="453">ed ogni cosa con lui raccapezza,</l>
     <l n="454">ed in sua man la lettera ponea</l>
     <l n="455">e d'Ulivier, ch'è nella sua presenzia,</l>
     <l n="456">per dimostrare ogni magnificenzia.</l>
    </lg>
    <lg n="58">
     <l n="457">Quando Rinaldo intese quel ch'è scritto,</l>
     <l n="458">ringrazia il suo Gesù con sommo effetto;</l>
     <l n="459">a Ulivier si volse tutto afflitto;</l>
     <l n="460">disse: - Tu vedi quel che Gano ha detto. -</l>
     <l n="461">La damigella tenea l'occhio dritto:</l>
     <l n="462">quando sentì che 'l suo amante perfetto</l>
     <l n="463">era Ulivier che tanta fama avia</l>
     <l n="464">non domandar quanto gaudio sentia.</l>
    </lg>
    <lg n="59">
     <l n="465">E poi mandò nel campo un messaggiere</l>
     <l n="466">al conte Orlando, e in questo modo scrisse:</l>
     <l n="467">"Poi ch'abbiam fatto triegua, cavaliere,</l>
     <l n="468">acciò che grande inganno non seguisse,</l>
     <l n="469">contento sia di venirmi a vedere</l>
     <l n="470">alla città sicuramente", disse:</l>
     <l n="471">"cose udirai che ne sarai poi lieto;</l>
     <l n="472">ma sopra tutto sia presto e secreto".</l>
    </lg>
    <lg n="60">
     <l n="473">Il messaggiero Orlando ritrovava,</l>
     <l n="474">che si chiamava nel campo Brunoro;</l>
     <l n="475">segretamente la lettera dava.</l>
     <l n="476">Orlando lesse, e sanza più dimoro</l>
     <l n="477">a Manfredon la lettera mostrava.</l>
     <l n="478">Manfredon disse: - Forse Caradoro</l>
     <l n="479">potrebbe qualche inganno fabricare,</l>
     <l n="480">e quel baron tel vorrà rivelare:</l>
    </lg>
    <lg n="61">
     <l n="481">mentre che è triegua, va' sicuramente.</l>
     <l n="482">Chi sa chi sia quel guerrier del lione?</l>
     <l n="483">Pel mondo attorno va di strane gente.</l>
     <l n="484">Io ti conforto d'andarvi, barone. -</l>
     <l n="485">Morgante a ogni cosa era presente,</l>
     <l n="486">e disse: - Forse ch'egli ha del fellone:</l>
     <l n="487">egli ebbe voglia insino oggi di dirti</l>
     <l n="488">qualche trattato, e 'l suo segreto aprirti.</l>
    </lg>
    <lg n="62">
     <l n="489">Io vo' con teco alla terra venire,</l>
     <l n="490">che non ci fussi qualche inganno doppio,</l>
     <l n="491">e in ogni modo con teco morire;</l>
     <l n="492">e insin del campo udirete lo scoppio,</l>
     <l n="493">se col battaglio s'avessi a colpire:</l>
     <l n="494">perché, se bene ogni cosa raccoppio,</l>
     <l n="495">di chieder triegua e tornarsi oggi drento</l>
     <l n="496">segno mi par di qualche tradimento. -</l>
    </lg>
    <lg n="63">
     <l n="497">Alla città n'andorno finalmente.</l>
     <l n="498">Rinaldo immaginò la lor venuta:</l>
     <l n="499">fecesi incontro al suo cugin possente,</l>
     <l n="500">e giunto appresso, in francioso saluta.</l>
     <l n="501">Orlando rispondea cortesemente</l>
     <l n="502">quel che gli parve risposta dovuta;</l>
     <l n="503">e pur parlava come saracino,</l>
     <l n="504">ché non cognosce il suo caro cugino.</l>
    </lg>
    <lg n="64">
     <l n="505">Dicea Rinaldo: - A Caradoro andremo,</l>
     <l n="506">se non ti fussi, cavalier, disagio. -</l>
     <l n="507">Orlando disse: - A tuo modo faremo,</l>
     <l n="508">ché di piacerti mi sarà sempre agio. -</l>
     <l n="509">Disse Morgante: - Andate, noi verremo. -</l>
     <l n="510">E finalmente n'andorno al palagio.</l>
     <l n="511">Rinaldo a Carador gli rappresenta,</l>
     <l n="512">perché e' voleva che ogni cosa senta.</l>
    </lg>
    <lg n="65">
     <l n="513">Re Caradoro, quando Orlando vede,</l>
     <l n="514">tosto della sua sedia s'è levato;</l>
     <l n="515">Orlando gli volea baciare il piede,</l>
     <l n="516">ma Carador l'ha per la man pigliato;</l>
     <l n="517">disse: - Macone abbi di te merzede.</l>
     <l n="518">Il tuo venir m'è troppo, baron, grato,</l>
     <l n="519">per veder quel che non ha pari al mondo</l>
     <l n="520">come se' tu, Brunor, baron giocondo. -</l>
    </lg>
    <lg n="66">
     <l n="521">Merediana, quando fu in presenzia</l>
     <l n="522">d'Orlando, sospirò la damigella.</l>
     <l n="523">Orlando prese di questo temenzia;</l>
     <l n="524">verso la dama in tal modo favella:</l>
     <l n="525">- Are'ti io fatto oltraggio o violenzia,</l>
     <l n="526">che tu sospiri sì? Dimmel, donzella. -</l>
     <l n="527">E ricordossi ben di Lionetto,</l>
     <l n="528">tanto ch'egli ebbe al principio sospetto.</l>
    </lg>
    <lg n="67">
     <l n="529">Disse la dama: - Tu m'innamorasti</l>
     <l n="530">quel dì che insieme provamo la lancia</l>
     <l n="531">e con quel colpo l'elmo mi cavasti,</l>
     <l n="532">tanto che ancor n'arrossisco la guancia,</l>
     <l n="533">e questa treccia tutta scompigliasti</l>
     <l n="534">come se fussi un paladin di Francia;</l>
     <l n="535">poi mi dicesti: "Tórnati alla terra,</l>
     <l n="536">ché con le dame non venni a far guerra".</l>
    </lg>
    <lg n="68">
     <l n="537">Questo mi parve un atto sì gentile</l>
     <l n="538">che bastere' che fussi stato Orlando:</l>
     <l n="539">tu disprezzasti una femina vile:</l>
     <l n="540">per questo venni così sospirando. -</l>
     <l n="541">Orlando è corbacchion di campanile</l>
     <l n="542">e non si venne per questo mutando;</l>
     <l n="543">e disse a Carador: - Séguita avante</l>
     <l n="544">quel che vuoi dir dopo mie lode tante. -</l>
    </lg>
    <lg n="69">
     <l n="545">Carador disse: - Tu lo intenderai</l>
     <l n="546">da questo cavalier che t'ha menato. -</l>
     <l n="547">E disse al prenze: - Tu comincerai</l>
     <l n="548">a dir perché per lui fussi mandato. -</l>
     <l n="549">Ma tu, Signor, che i sempiterni rai</l>
     <l n="550">governi, e reggi il bel cielo stellato,</l>
     <l n="551">grazia mi dona che nel dir seguente</l>
     <l n="552">segua la storia ch'io lascio al presente.</l>
    </lg>
   </lg>
  </body>
 </text>
</TEI>