<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE NONO</title>
    <author>Luigi Pulci</author>
   </titleStmt>
   <extent>
    <measure unit="stanza">93</measure>
    <measure unit="line">744</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-nono</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE NONO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE NONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O felice alma d'ogni grazia piena,</l>
     <l n="2">fida colonna e speme graziosa,</l>
     <l n="3">Vergine sacra, umìle e nazarena,</l>
     <l n="4">perché tu se' di Dio nel cielo sposa,</l>
     <l n="5">colla tua mano insino al fin mi mena,</l>
     <l n="6">che di mia fantasia truovi ogni chiosa</l>
     <l n="7">per la tua sol benignità, ch'è molta,</l>
     <l n="8">acciò che 'l mio cantar piaccia a chi ascolta.</l>
    </lg>
    <lg n="2">
     <l n="9">Febo avea già nell'occeàno il volto</l>
     <l n="10">e bagnava fra l'onde i suoi crin d'auro,</l>
     <l n="11">e dal nostro emisperio aveva tolto</l>
     <l n="12">ogni splendor, lasciando il suo bel lauro</l>
     <l n="13">dal qual fu già miseramente sciolto;</l>
     <l n="14">era nel tempo che più scalda il Tauro;</l>
     <l n="15">quando il Danese e gli altri al padiglione</l>
     <l n="16">si ritrovâr del grande Erminione.</l>
    </lg>
    <lg n="3">
     <l n="17">Erminion fe' far pel campo festa:</l>
     <l n="18">parvegli questo buon cominciamento.</l>
     <l n="19">E Mattafolle avea drieto gran gesta</l>
     <l n="20">di gente armata a suo contentamento;</l>
     <l n="21">e indosso aveva una sua sopravvesta</l>
     <l n="22">dov'era un Macometto in puro argento;</l>
     <l n="23">pel campo a spasso con gran festa andava;</l>
     <l n="24">di sua prodezza ognun molto parlava.</l>
    </lg>
    <lg n="4">
     <l n="25">E' si doleva Mattafolle solo</l>
     <l n="26">ch'Astolfo un tratto non venga a cadere;</l>
     <l n="27">e minacciava in mezzo del suo stuolo,</l>
     <l n="28">e porta una fenice per cimiere.</l>
     <l n="29">Astolfo ne sare' venuto a volo</l>
     <l n="30">per cadere una volta a suo piacere;</l>
     <l n="31">ma Ricciardetto, che sapea l'omore,</l>
     <l n="32">non vuol per nulla ch'egli sbuchi fore.</l>
    </lg>
    <lg n="5">
     <l n="33">Carlo mugghiando per la mastra sala</l>
     <l n="34">come un lion famelico arrabbiato</l>
     <l n="35">ne va con Ganellon, che batte ogni ala</l>
     <l n="36">per gran letizia; e spesso ha simulato,</l>
     <l n="37">dicendo: - Ah lasso, la tua fama cala!</l>
     <l n="38">Or fussi qui Rinaldo almen tornato!</l>
     <l n="39">Ché se ci fussi il conte ed Ulivieri,</l>
     <l n="40">io sarei fuor di mille stran pensieri. -</l>
    </lg>
    <lg n="6">
     <l n="41">E dicea forse il traditore il vero,</l>
     <l n="42">ché se vi fussi stato pur Rinaldo,</l>
     <l n="43">al qual non può mostrar bianco per nero,</l>
     <l n="44">morto l'arebbe come vil ribaldo.</l>
     <l n="45">Carlo diceva: - Io veggo il nostro impero</l>
     <l n="46">ch'omai perduto ha il suo natural caldo,</l>
     <l n="47">poi che non c'è colui ch'era il suo core,</l>
     <l n="48">cioè Orlando; ond'io n'ho gran dolore. -</l>
    </lg>
    <lg n="7">
     <l n="49">Lasciàn costor chi in festa e chi in affanno,</l>
     <l n="50">e ritorniamo a' nostri battezati</l>
     <l n="51">che col re Carador dimora fanno,</l>
     <l n="52">e de' paesi ch'egli hanno lasciati</l>
     <l n="53">e delle guerre mosse lor non sanno.</l>
     <l n="54">Eron più tempo lietamente stati</l>
     <l n="55">col re pagano, e pur volean partire,</l>
     <l n="56">e cominciorno un giorno così a dire:</l>
    </lg>
    <lg n="8">
     <l n="57">- Assai con teco abbiàn fatto dimoro</l>
     <l n="58">ed onorati da tua corte assai:</l>
     <l n="59">la tua benedizion, re Caradoro,</l>
     <l n="60">dunque ci dona, e in pace rimarrai.</l>
     <l n="61">Del tempo che perduto abbiam, ristoro</l>
     <l n="62">sarà buon fare, e me' tardi che mai:</l>
     <l n="63">qualche paese ancor cercar vogliamo</l>
     <l n="64">prima che in Francia a Carlo ritorniamo. -</l>
    </lg>
    <lg n="9">
     <l n="65">Carador consentì la lor partita</l>
     <l n="66">e ringraziògli con giusti sermoni,</l>
     <l n="67">dicendo: - Il regno mio sempre e la vita</l>
     <l n="68">in tutto è vostro, degni alti baroni. -</l>
     <l n="69">Poi fe' venir la donzella pulita</l>
     <l n="70">e fece lor leggiadri e ricchi doni.</l>
     <l n="71">Ma la fanciulla chiamò poi da canto</l>
     <l n="72">Ulivier nostro, faccendo gran pianto,</l>
    </lg>
    <lg n="10">
     <l n="73">dicendo: - Lassa, io non ho meritato</l>
     <l n="74">che m'abbandoni, mio gentile amante!</l>
     <l n="75">Dove lasci il cor mio sì sconsolato?</l>
     <l n="76">Tu mi dicevi sempre esser costante;</l>
     <l n="77">or tu ti parti, ed io non so in qual lato</l>
     <l n="78">da me ti fugga, in Ponente o in Levante;</l>
     <l n="79">e quel che sopra tutto m'è gran duolo</l>
     <l n="80">è del tuo sventurato e mio figliuolo.</l>
    </lg>
    <lg n="11">
     <l n="81">Vedi che sola e gravida rimango</l>
     <l n="82">sanza sperar più te riveder mai;</l>
     <l n="83">però del mio dolor con teco piango.</l>
     <l n="84">Ma questa grazia mi concederai:</l>
     <l n="85">che, poi che pur di duol la mente affrango,</l>
     <l n="86">con teco insieme me ne menerai;</l>
     <l n="87">e in ogni parte ove tu andrai cercando</l>
     <l n="88">ne vo' con teco venir tapinando. -</l>
    </lg>
    <lg n="12">
     <l n="89">Ulivier confortava la donzella,</l>
     <l n="90">e dice: - Dama, e' non passerà molto,</l>
     <l n="91">com'io son ricondotto in Francia bella,</l>
     <l n="92">ch'a te ritornerò con lieto volto;</l>
     <l n="93">però non ti chiamar sì tapinella,</l>
     <l n="94">ch'io son legato e mai non sarò sciolto;</l>
     <l n="95">e 'l figliuol nostro, quando sarà nato,</l>
     <l n="96">per lo mio amor ti sia raccomandato. -</l>
    </lg>
    <lg n="13">
     <l n="97">Con gran sospir lasciò Merediana</l>
     <l n="98">Ulivier certo in questa dipartenzia,</l>
     <l n="99">con isperanza, al mio parer, pur vana.</l>
     <l n="100">Re Carador con gran magnificenzia,</l>
     <l n="101">con molta gente dintorno pagana,</l>
     <l n="102">poi che più far non poté resistenzia,</l>
     <l n="103">gli accompagnò con tutta sua famiglia</l>
     <l n="104">fuor della terra più di dieci miglia.</l>
    </lg>
    <lg n="14">
     <l n="105">Pur finalmente toccò lor la mano</l>
     <l n="106">e quanto può di nuovo a lor s'è offerto.</l>
     <l n="107">Via se ne vanno per paese strano;</l>
     <l n="108">e come e' furno entrati in un deserto,</l>
     <l n="109">subitamente quel lion silvano</l>
     <l n="110">da lor fu disparito, e questo è certo,</l>
     <l n="111">e volse a tutti in un punto le spalle</l>
     <l n="112">e fuggì via per una oscura valle.</l>
    </lg>
    <lg n="15">
     <l n="113">Disse Rinaldo: - Caro cugin mio,</l>
     <l n="114">vedi il lion come è da noi sparito!</l>
     <l n="115">Questo miracol ci dimostra Iddio:</l>
     <l n="116">non è sanza cagion così fuggito;</l>
     <l n="117">ma quel Signor ch'è in ciel verace e pio</l>
     <l n="118">a qualche fine buon l'ha consentito. -</l>
     <l n="119">Rispose Orlando: - Se 'l tuo dir ben noto,</l>
     <l n="120">molto se' fatto, al mio parer, divoto.</l>
    </lg>
    <lg n="16">
     <l n="121">Lascialo andar con la buona ventura,</l>
     <l n="122">ché 'l suo partir più che 'l venir m'è caro</l>
     <l n="123">ché molte volte m'ha fatto paura. -</l>
     <l n="124">Così molte giornate cavalcaro</l>
     <l n="125">tanto ch'al fin d'una lunga pianura</l>
     <l n="126">un giorno in Danismarche capitaro:</l>
     <l n="127">questo paese Erminion tenìa</l>
     <l n="128">ch'a Montalbano è con sua compagnia.</l>
    </lg>
    <lg n="17">
     <l n="129">Poi ch'egli ebbon salito sopra un monte,</l>
     <l n="130">si riscontrorno in saracini armati;</l>
     <l n="131">e poi che furno più presso da fronte,</l>
     <l n="132">furon da questi baroni avvisati</l>
     <l n="133">che il lor signor si chiama Fieramonte,</l>
     <l n="134">e quattromila avea seco menati,</l>
     <l n="135">uomini tutti maestri da guerra,</l>
     <l n="136">ch'a vicitare andava una sua terra.</l>
    </lg>
    <lg n="18">
     <l n="137">Questo è colui che Erminion lasciòe,</l>
     <l n="138">quando e' partì, per guardia del suo regno.</l>
     <l n="139">Fieramonte Baiardo riguardòe:</l>
     <l n="140">sùbito sù vi faceva disegno;</l>
     <l n="141">verso Rinaldo in tal modo parlòe:</l>
     <l n="142">- Deh, dimmi, cavalier famoso e degno,</l>
     <l n="143">onde aves'tu questo caval gagliardo? -</l>
     <l n="144">E finalmente gli chiedia Baiardo.</l>
    </lg>
    <lg n="19">
     <l n="145">Dicea Rinaldo: - Assai me l'hanno chiesto,</l>
     <l n="146">ma a nessun mai non lo volli donare. -</l>
     <l n="147">Disse il pagan: - Se tu non vuoi far questo,</l>
     <l n="148">deh, lasciamelo un poco cavalcare. -</l>
     <l n="149">Rinaldo intese la malizia presto,</l>
     <l n="150">e disse: - Un bello essemplo ti vo' dare,</l>
     <l n="151">saracin, prima ch'io ti dia il cavallo. -</l>
     <l n="152">E raccontò della volpe e del gallo:</l>
    </lg>
    <lg n="20">
     <l n="153">- Andandosi la volpe un giorno a spasso</l>
     <l n="154">tutta affamata, sanza trovar nulla,</l>
     <l n="155">un gallo vide, in su 'n un arbor, grasso,</l>
     <l n="156">e cominciò a parer buona fanciulla</l>
     <l n="157">e pregar quel che si faccia più basso,</l>
     <l n="158">ché molto del suo canto si trastulla.</l>
     <l n="159">Il gallo sempliciotto in basso scende.</l>
     <l n="160">Allor la volpe altra malizia prende,</l>
    </lg>
    <lg n="21">
     <l n="161">e dice: "E' par che tu sia così fioco;</l>
     <l n="162">io vo' insegnarti cantar meglio assai:</l>
     <l n="163">questo è che tu chiudessi gli occhi un poco:</l>
     <l n="164">vedrai che buona voce tu farai".</l>
     <l n="165">Al gallo parve che fussi un bel giuoco.</l>
     <l n="166">"Gran mercé" disse "che insegnato m'hai";</l>
     <l n="167">e chiuse gli occhi e cominciò a cantare</l>
     <l n="168">perché la volpe lo stessi ascoltare.</l>
    </lg>
    <lg n="22">
     <l n="169">Cantando questo semplice animale</l>
     <l n="170">con gli occhi chiusi, come i matti fanno,</l>
     <l n="171">la volpe, come falsa e micidiale</l>
     <l n="172">tosto lo prese sotto questo inganno,</l>
     <l n="173">e dové poi mangiarsel sanza sale.</l>
     <l n="174">Così interviene a que' che poco sanno;</l>
     <l n="175">così faresti tu, chi ti credessi:</l>
     <l n="176">ben sarei sciocco se 'l caval ti dessi.</l>
    </lg>
    <lg n="23">
     <l n="177">Se vuoi giostrarlo, io sono al tuo comando:</l>
     <l n="178">se tu m'abbatti per la tua virtù</l>
     <l n="179">su questo prato con lancia o con brando,</l>
     <l n="180">sia tuo il caval, non se ne parli più. -</l>
     <l n="181">Fieramonte rispose rimbrottando,</l>
     <l n="182">e disse. - Poltonier, che parli tu?</l>
     <l n="183">come hai tu tanto ardir, matto villano?</l>
     <l n="184">Quel che tu di' nol direbbe il Soldano!</l>
    </lg>
    <lg n="24">
     <l n="185">Se tu sapessi ben con chi tu parli,</l>
     <l n="186">non parleresti così pazzamente;</l>
     <l n="187">quantunque io soglio, i pazzi, gastigarli.</l>
     <l n="188">Il mio fratello Erminion possente</l>
     <l n="189">farebbe a tutta Francia e sette Carli</l>
     <l n="190">guerra, come or vi fa colla sua gente;</l>
     <l n="191">ch'a Montalbano ha posto già l'assedio,</l>
     <l n="192">tanto che Carlo non ha alcun rimedio;</l>
    </lg>
    <lg n="25">
     <l n="193">e tante schiere e giganti ha menati,</l>
     <l n="194">per la vendetta far di quel Mambrino</l>
     <l n="195">ch'uccise il fior de' traditor nomati,</l>
     <l n="196">Rinaldo, che pel mondo or va meschino;</l>
     <l n="197">e sbattezar vuol tutti i battezati. -</l>
     <l n="198">Disse Rinaldo: - Bestial saracino,</l>
     <l n="199">sia chi tu vuoi, che per la gola menti,</l>
     <l n="200">ché mai Rinaldo non fe' tradimenti.</l>
    </lg>
    <lg n="26">
     <l n="201">Per forza o per amor del campo piglia:</l>
     <l n="202">io vo' pigliar per Rinaldo la zuffa,</l>
     <l n="203">ch'io so ch'egli è di sì nobil famiglia</l>
     <l n="204">che mai non fece tradimento o truffa. -</l>
     <l n="205">E detto questo, girava la briglia.</l>
     <l n="206">Veggendo il saracin com'egli sbuffa,</l>
     <l n="207">disse: "Sarebbe il diavolo costui?</l>
     <l n="208">Mai più smentito in tal modo non fui".</l>
    </lg>
    <lg n="27">
     <l n="209">Volse il cavallo e tutto acceso d'ira</l>
     <l n="210">prese del campo, e poi si fu voltato.</l>
     <l n="211">Rinaldo a l'elmo gli pose la mira</l>
     <l n="212">e 'l ferro della lancia v'ha appiccato,</l>
     <l n="213">tanto che Fieramonte ne sospira,</l>
     <l n="214">perché dalla collottola è passato,</l>
     <l n="215">sì che per gli occhi gli passò la fronte;</l>
     <l n="216">e morto cadde in terra Fieramonte.</l>
    </lg>
    <lg n="28">
     <l n="217">I saracin, che questo hanno veduto,</l>
     <l n="218">comincioron pel colpo a sbigottire;</l>
     <l n="219">e come avvien chi il signore ha perduto,</l>
     <l n="220">pel prato cominciâr tutti a fuggire.</l>
     <l n="221">Aveva un certo baron molto astuto</l>
     <l n="222">Fieramonte, e veggendo quel morire,</l>
     <l n="223">venne a Rinaldo e ginocchion si getta,</l>
     <l n="224">e disse: - Fatta hai, baron, mia vendetta.</l>
    </lg>
    <lg n="29">
     <l n="225">Se vuoi ch'io parli arditamente il vero,</l>
     <l n="226">io ti dirò di questo traditore</l>
     <l n="227">il qual tu hai morto, gentil cavaliero.</l>
     <l n="228">Sappi che 'l suo fratel, che è qua signore,</l>
     <l n="229">lo lasciò qui a governo del suo impero</l>
     <l n="230">e mossa ha guerra a Carlo imperadore,</l>
     <l n="231">e come e disse, a Montalban si truova</l>
     <l n="232">per pigliar quello, e faranne ogni pruova.</l>
    </lg>
    <lg n="30">
     <l n="233">Poi che costui si vide qua il messere,</l>
     <l n="234">ha fatte cose contra ogni giustizia,</l>
     <l n="235">rubato il terrazzano e 'l forestiere,</l>
     <l n="236">mostrato in molti modi sua nequizia,</l>
     <l n="237">a nessun fatto ragione o dovere;</l>
     <l n="238">e per più chiar mostrar la sua tristizia,</l>
     <l n="239">s'alcun pur ne volessi dubitare,</l>
     <l n="240">le nostre donne cominciò a sforzare;</l>
    </lg>
    <lg n="31">
     <l n="241">e perché alcuno non avea pazienzia,</l>
     <l n="242">e' lo faceva morir di segreto,</l>
     <l n="243">tanto che assai per questa violenzia</l>
     <l n="244">per la paura si stavan di cheto.</l>
     <l n="245">Trovato ha il suo peccato penitenzia,</l>
     <l n="246">e tutto il popol nostro ne fia lieto.</l>
     <l n="247">Volle sforzare anco una mia sorella,</l>
     <l n="248">e non potendo, imprigionata ha quella.</l>
    </lg>
    <lg n="32">
     <l n="249">Se tu se' cavalier ch'abbi potesta</l>
     <l n="250">come mi parve veder poco avanti,</l>
     <l n="251">togli il cavallo e la sua sopravvesta:</l>
     <l n="252">noi ti faren compagnia tutti quanti,</l>
     <l n="253">e tutta la città ti farà festa;</l>
     <l n="254">noi siàn tutti baron de' più prestanti:</l>
     <l n="255">sanza colpo di spada o altra guerra</l>
     <l n="256">a salvamento ti darem la terra.</l>
    </lg>
    <lg n="33">
     <l n="257">Noi v'abbiàn degli amici e de' parenti:</l>
     <l n="258">tu ti potrai fermare in su la piazza,</l>
     <l n="259">e mosterren far giostre e torniamenti;</l>
     <l n="260">e intanto faren metter la corazza</l>
     <l n="261">a' più fidati, che ne fien contenti;</l>
     <l n="262">tu terrai a bada quella gente pazza,</l>
     <l n="263">e tutti saran presi così in zurro.</l>
     <l n="264">Ed ora il nome mio saprai: Faburro. -</l>
    </lg>
    <lg n="34">
     <l n="265">Allor Rinaldo rispondeva a quello:</l>
     <l n="266">- Prima ch'io t'abbi, Faburro, risposto</l>
     <l n="267">o mentre i miei compagni a questo appello,</l>
     <l n="268">parmi tu fermi questa gente tosto:</l>
     <l n="269">vedi che vanno via come un uccello;</l>
     <l n="270">un mezzo miglio già ci son discosto;</l>
     <l n="271">e sanza lor non si può far niente. -</l>
     <l n="272">Disse Faburro: - Tu di' saviamente. -</l>
    </lg>
    <lg n="35">
     <l n="273">E cominciò a spronare un suo giannetto.</l>
     <l n="274">Rinaldo Orlando chiamava e Dodone</l>
     <l n="275">ed Ulivieri, e contava ogni effetto.</l>
     <l n="276">Orlando orecchio alle parole pone</l>
     <l n="277">e intese ciò che quel pagano ha detto,</l>
     <l n="278">e disse: - Forse Iddio sanza cagione</l>
     <l n="279">non ci ha mandati in questa parte strana,</l>
     <l n="280">ma per ben sol della fede cristiana. -</l>
    </lg>
    <lg n="36">
     <l n="281">Ma si dolea ch'e' non v'era con loro</l>
     <l n="282">Morgante, il quale ha lasciato Ulivieri</l>
     <l n="283">colla figliuola del re Caradoro,</l>
     <l n="284">ch'era rimaso con lei volentieri</l>
     <l n="285">per aspettar che tornassin costoro;</l>
     <l n="286">ed anco parve al marchese mestieri,</l>
     <l n="287">perché il figliuol di lui, quando nascessi,</l>
     <l n="288">re Caradoro uccider nol facessi.</l>
    </lg>
    <lg n="37">
     <l n="289">Merediana avea chiesto il gigante</l>
     <l n="290">a Ulivier per un segno d'amore,</l>
     <l n="291">per ricordarsi del suo caro amante,</l>
     <l n="292">poi che montato fu in sul corridore;</l>
     <l n="293">ed Ulivieri avea detto a Morgante:</l>
     <l n="294">- Ben puoi restar dove resta il mio core.</l>
     <l n="295">Ritornerotti a veder con Orlando,</l>
     <l n="296">e 'l mio figliuolo e lei ti raccomando. -</l>
    </lg>
    <lg n="38">
     <l n="297">Di questo Orlando si doleva a morte,</l>
     <l n="298">dicendo: - Se Morgante mio ci fosse,</l>
     <l n="299">egli è tanto feroce e tanto forte</l>
     <l n="300">che fare' rovinar con poche scosse</l>
     <l n="301">il mondo, non che le mura o le porte;</l>
     <l n="302">a molti so faria le gote rosse.</l>
     <l n="303">So che saremo in sì fatto travaglio</l>
     <l n="304">che molto sarebbe util quel battaglio. -</l>
    </lg>
    <lg n="39">
     <l n="305">Faburro in questo mezzo è ritornato</l>
     <l n="306">ed ordinato ciò che bisognava.</l>
     <l n="307">Rinaldo a Fieramonte avea cavato</l>
     <l n="308">la sopravvesta e l'armi che portava,</l>
     <l n="309">e sopra il suo cavallo era montato,</l>
     <l n="310">tanto che tutto il pagan rassembrava.</l>
     <l n="311">E inverso la città sono inviati</l>
     <l n="312">come Faburro gli avea ammaestrati.</l>
    </lg>
    <lg n="40">
     <l n="313">Grande onor fanno tutti i terrazzani</l>
     <l n="314">a quel che credon Fieramonte sia.</l>
     <l n="315">Rinaldo in su la piazza a' suoi pagani</l>
     <l n="316">facea far giostra e festa tuttavia.</l>
     <l n="317">Faburro intanto menava le mani:</l>
     <l n="318">truova gli amici e' parenti, e dicìa</l>
     <l n="319">come egli è morto il lor crudo tiranno</l>
     <l n="320">e come ben le cose passeranno:</l>
    </lg>
    <lg n="41">
     <l n="321">che liberi sanz'altro impedimento</l>
     <l n="322">tosto saranno; e fe' sùbito armare</l>
     <l n="323">gran quantità, ch'ognuno era contento</l>
     <l n="324">di voler la sua patria liberare.</l>
     <l n="325">Mentre che in piazza si fa torniamento</l>
     <l n="326">e 'l popol tutto stava a baloccare,</l>
     <l n="327">giunse in un tratto con gran gente armata</l>
     <l n="328">Faburro, e tosto la piazza ha pigliata.</l>
    </lg>
    <lg n="42">
     <l n="329">E saracin che con Rinaldo sono</l>
     <l n="330">comincion tutti a 'nsanguinar le spade:</l>
     <l n="331">chi morto resta e chi chiede perdono;</l>
     <l n="332">e cominciorno a correr la cittade</l>
     <l n="333">con gran tumulto e gran furore e tuono:</l>
     <l n="334">già son di gente calcate le strade,</l>
     <l n="335">e non sapendo ignun questo trattato,</l>
     <l n="336">dicevan: - Fieramonte fia impazzato. -</l>
    </lg>
    <lg n="43">
     <l n="337">Rinaldo corse al palazzo reale</l>
     <l n="338">dove era la reina e' suoi figliuoli;</l>
     <l n="339">e come e giunse in capo delle scale,</l>
     <l n="340">disse la donna: - Perché i nostri stuoli</l>
     <l n="341">son sì turbati, e perché tanto male?</l>
     <l n="342">Così far, Fieramonte mio, non suoli.</l>
     <l n="343">Che caso è questo e chi muove tal guerra,</l>
     <l n="344">che sottosopra così va la terra? -</l>
    </lg>
    <lg n="44">
     <l n="345">Rinaldo di Frusberta gli menòe</l>
     <l n="346">un colpo tal che gli spiccò la testa;</l>
     <l n="347">prese i figliuoli e tutti gli ammazzòe.</l>
     <l n="348">I saracin dicien: - Che cosa è questa? -</l>
     <l n="349">E finalmente la terra pigliòe</l>
     <l n="350">con quella gente che drento vi resta.</l>
     <l n="351">Poi trasse di Faburro la sorella</l>
     <l n="352">della prigione, afflitta e meschinella.</l>
    </lg>
    <lg n="45">
     <l n="353">E poi che furno alcun dì dimorati,</l>
     <l n="354">e con Faburro ognun si fu scoperto</l>
     <l n="355">ed hanno i nomi lor manifestati,</l>
     <l n="356">e 'l popol vide ogni segreto aperto,</l>
     <l n="357">furon tutti d'accordo battezati,</l>
     <l n="358">rendendo a Gesù Cristo grazia e merto</l>
     <l n="359">che liberati gli ha da quel crudele</l>
     <l n="360">e fatto a sé questo popol fedele.</l>
    </lg>
    <lg n="46">
     <l n="361">Poi con Faburro, che sapeva il fatto,</l>
     <l n="362">sì ragionò dell'oste che è a Parigi,</l>
     <l n="363">e come Gano avea aspettato il tratto</l>
     <l n="364">e mosso guerra e discordia e litigi</l>
     <l n="365">per dare a Carlo Magno scaccomatto;</l>
     <l n="366">e che soccorrer si vuol San Dionigi.</l>
     <l n="367">Faburro s'accordò che vi si vadi</l>
     <l n="368">subitamente, e che più non si badi.</l>
    </lg>
    <lg n="47">
     <l n="369">Orlando disse: - E' mi dispiace solo</l>
     <l n="370">che noi lasciamo il possente gigante</l>
     <l n="371">a Caradoro, ond'io n'ho molto duolo. -</l>
     <l n="372">Disse Dodon: - Se tu vuoi, sir d'Angrante,</l>
     <l n="373">andrò per lui come un falcone a volo:</l>
     <l n="374">in pochi giorni sarà qui Morgante. -</l>
     <l n="375">A tutti piacque che per lui s'andassi,</l>
     <l n="376">e per far presto Baiardo menassi.</l>
    </lg>
    <lg n="48">
     <l n="377">Così fu fatto, e missesi in camino;</l>
     <l n="378">e tanto va questo baron gagliardo</l>
     <l n="379">ch'a Carador, famoso saracino,</l>
     <l n="380">giunse un dì in su la piazza con Baiardo.</l>
     <l n="381">Ricognosciuto è presto il paladino;</l>
     <l n="382">diceva Carador: - Se ben riguardo,</l>
     <l n="383">questo è Dodon che ci torna a vedere;</l>
     <l n="384">e quel par di Rinaldo il buon destriere. -</l>
    </lg>
    <lg n="49">
     <l n="385">Merediana, che 'l cognobbe presto,</l>
     <l n="386">giù per la scala correva abbracciallo,</l>
     <l n="387">dicendo: - Dodon mio, che gaudio è questo!</l>
     <l n="388">Io ti cognobbi sùbito e 'l cavallo.</l>
     <l n="389">Ch'è d'Ulivier? Deh, fammel manifesto,</l>
     <l n="390">ché di saperlo ho voglia sanza fallo. -</l>
     <l n="391">Disse Dodone: - Ulivier tuo ti manda</l>
     <l n="392">molte salute, e a te si raccomanda. -</l>
    </lg>
    <lg n="50">
     <l n="393">Or chi vedessi la dama amorosa,</l>
     <l n="394">sùbito come di Dodon s'accorse,</l>
     <l n="395">farsi nel volto come fresca rosa,</l>
     <l n="396">e come presto abbracciarlo poi corse</l>
     <l n="397">e domandò dove Ulivier si posa,</l>
     <l n="398">non istarebbe del suo core in forse.</l>
     <l n="399">- Ch'è di Rinaldo, - dicea - baron franco?</l>
     <l n="400">Tu debbi, Dodon nostro, essere stanco.</l>
    </lg>
    <lg n="51">
     <l n="401">Ch'è di quel paladin ch'ogni altro avanza,</l>
     <l n="402">Orlando nostro famoso e possente?</l>
     <l n="403">Ché di saper di tutti ho disianza. -</l>
     <l n="404">Intanto Caradoro era presente,</l>
     <l n="405">e salutò Dodon come è usanza;</l>
     <l n="406">poi domandava di tutta la gente.</l>
     <l n="407">Dodon rispose: - In paesi lontani</l>
     <l n="408">gli lasciai, in Danismarche, salvi e sani.</l>
    </lg>
    <lg n="52">
     <l n="409">E la cagion che a te son qui venuto</l>
     <l n="410">è che mi manda Rinaldo d'Amone</l>
     <l n="411">e 'l conte Orlando, e che bisogna aiuto</l>
     <l n="412">al nostro Carlo Man, ché Erminione</l>
     <l n="413">a Montalban più giorni ha combattuto</l>
     <l n="414">ed assediato col suo gonfalone:</l>
     <l n="415">convien ch'io meni tue genti e Morgante. -</l>
     <l n="416">In questo tempo comparì il gigante,</l>
    </lg>
    <lg n="53">
     <l n="417">e corse presto Dodone abbracciare,</l>
     <l n="418">e mille volte domandò d'Orlando.</l>
     <l n="419">Dodon gli dice come e' vuole andare</l>
     <l n="420">in Francia, e come e' lo manda pregando</l>
     <l n="421">che in Danismarche lo vadi a trovare.</l>
     <l n="422">E tutti insieme vennonsi accordando</l>
     <l n="423">che si raguni il lor popol pagano</l>
     <l n="424">per dar soccorso presto a Montalbano.</l>
    </lg>
    <lg n="54">
     <l n="425">In pochi dì fur fatte molte squadre</l>
     <l n="426">per dover tutti inverso Francia gire.</l>
     <l n="427">Merediana dice: - O caro padre,</l>
     <l n="428">non mi volere una grazia disdire:</l>
     <l n="429">io vo' provar le mie virtù leggiadre</l>
     <l n="430">in Francia, ben s'i' dovessi morire;</l>
     <l n="431">s'io debbo aver da te mai alcun piacere,</l>
     <l n="432">fa' ch'io sia capitan di nostre schiere. -</l>
    </lg>
    <lg n="55">
     <l n="433">Re Caradoro avea tanto disio</l>
     <l n="434">di ristorar del beneficio antico</l>
     <l n="435">Rinaldo e gli altri, che rispose: - Anch'io</l>
     <l n="436">m'accordo al tuo parer; però ti dico</l>
     <l n="437">che tu ti vadi nel nome di Dio,</l>
     <l n="438">perché Rinaldo è stato buono amico:</l>
     <l n="439">quando fu tempo, ci dètte il suo aiuto:</l>
     <l n="440">di ristorarlo al bisogno è dovuto.</l>
    </lg>
    <lg n="56">
     <l n="441">Orlando ed Ulivier se come amici</l>
     <l n="442">ci hanno trattati, sa tutto il mio regno,</l>
     <l n="443">ne' casi avversi, miseri e infelici:</l>
     <l n="444">adunque il priego di Dodone è degno,</l>
     <l n="445">e ricordar si vuol de' benefici,</l>
     <l n="446">ch'essere ingrato Iddio l'ha troppo a sdegno. -</l>
     <l n="447">Merediana fu troppo contenta,</l>
     <l n="448">che in dubio stava alla risposta attenta.</l>
    </lg>
    <lg n="57">
     <l n="449">E poi si volse a Morgante e dicìa:</l>
     <l n="450">- E tu con meco, gigante, verrai. -</l>
     <l n="451">Dicea Morgante: - Da tua compagnia</l>
     <l n="452">non dubitar ch'io mi diparta mai:</l>
     <l n="453">così ti giuro e do la fede mia. -</l>
     <l n="454">Disse la dama: - Io ne son lieta assai.</l>
     <l n="455">Parmi mill'anni rivedere il conte</l>
     <l n="456">e l'ardito Rinaldo di Chiarmonte. -</l>
    </lg>
    <lg n="58">
     <l n="457">Questo dicea con la lingua la dama,</l>
     <l n="458">ma "Ulivier" diceva col suo core.</l>
     <l n="459">Morgante, che sapea tutta la trama,</l>
     <l n="460">rispose: - Dove lasci il tuo amadore,</l>
     <l n="461">che so che giorno e notte ancor ti chiama?</l>
     <l n="462">Hai tu sì tosto lasciato il suo amore? -</l>
     <l n="463">Disse la dama: - Ulivieri è qui meco,</l>
     <l n="464">però nol dissi, ed io son sempre seco. -</l>
    </lg>
    <lg n="59">
     <l n="465">In poco tempo furono ordinati</l>
     <l n="466">quarantamila, e fatte dieci schiere,</l>
     <l n="467">e dal re Caradoro licenziati</l>
     <l n="468">e date tutte al vento le bandiere;</l>
     <l n="469">ed eron bene in punto e bene armati,</l>
     <l n="470">come conviensi a ciascun cavaliere:</l>
     <l n="471">cavalli e scimitarre alla turchesca</l>
     <l n="472">e scudi e targe ed archi alla moresca.</l>
    </lg>
    <lg n="60">
     <l n="473">Merediana aveva un palafreno</l>
     <l n="474">quartato che pareva una montagna;</l>
     <l n="475">e ciò che questo mangiava, orzo o fieno,</l>
     <l n="476">con acqua fresca prima gli si bagna;</l>
     <l n="477">e non era caval, ma nondimeno</l>
     <l n="478">e' non se gli poteva appor magagna,</l>
     <l n="479">se non che 'l capo aveva di serpente;</l>
     <l n="480">e molto destro e forte era e corrente.</l>
    </lg>
    <lg n="61">
     <l n="481">Questo in un bosco già facea dimoro,</l>
     <l n="482">e nacque d'un serpente e d'una alfana;</l>
     <l n="483">mugghiava forte che pareva un toro:</l>
     <l n="484">mai non si vide bestia così strana.</l>
     <l n="485">Un che lo prese il dètte a Caradoro,</l>
     <l n="486">e Caradoro il diè a Merediana;</l>
     <l n="487">nelle battaglie sempre lo menava,</l>
     <l n="488">e molta fama con esso acquistava.</l>
    </lg>
    <lg n="62">
     <l n="489">Tanto cavalca questa franca gente</l>
     <l n="490">che in Danismarche alla fine arrivorno.</l>
     <l n="491">Quando Rinaldo la novella sente</l>
     <l n="492">una mattina in su l'alba del giorno,</l>
     <l n="493">chiamava Orlando e 'l marchese possente;</l>
     <l n="494">e presto quel che fussi s'avvisorno,</l>
     <l n="495">perché di lungi si vede il gigante</l>
     <l n="496">che col battaglio veniva davante.</l>
    </lg>
    <lg n="63">
     <l n="497">Diceva Orlando: - Ecco Morgante nostro,</l>
     <l n="498">ed ha con seco gran gente pagana;</l>
     <l n="499">e Caradoro grande amor ci ha mostro,</l>
     <l n="500">che la nostra amistà non sia lontana. -</l>
     <l n="501">Disse Ulivier: - S'egli è Morgante vostro,</l>
     <l n="502">dove è la bella mia Merediana?</l>
     <l n="503">Io il bramo tanto, ch'io la veggo e sento,</l>
     <l n="504">e par ch'io sia di questo error contento. -</l>
    </lg>
    <lg n="64">
     <l n="505">E poi che furon più presso, vedea</l>
     <l n="506">Ulivier questa, che 'l passo studiava:</l>
     <l n="507">la qual cognobbe al caval ch'ella avea,</l>
     <l n="508">ovver ch'Amor così l'ammaestrava.</l>
     <l n="509">Merediana, quando lui scorgea,</l>
     <l n="510">come stella nel viso fiammeggiava,</l>
     <l n="511">e del caval saltò subitamente;</l>
     <l n="512">ed Ulivier facea similemente;</l>
    </lg>
    <lg n="65">
     <l n="513">ed abbracciolla con gran gentilezza;</l>
     <l n="514">prima baciolla a suo modo francese.</l>
     <l n="515">La gentil dama per gran tenerezza</l>
     <l n="516">non poté salutar, tanto s'accese!</l>
     <l n="517">Ed Ulivier sentia tanta dolcezza</l>
     <l n="518">che le parole sue non sono intese,</l>
     <l n="519">e pur voleva dir: "Ben venga quella</l>
     <l n="520">che sola agli occhi miei fia sempre stella".</l>
    </lg>
    <lg n="66">
     <l n="521">Gran festa fu tra' pagani e' cristiani,</l>
     <l n="522">e molto Carador fu commendato</l>
     <l n="523">che si ricorda in paesi lontani</l>
     <l n="524">de' benefici del tempo passato.</l>
     <l n="525">Dicea Faburro: - O cavalier sovrani,</l>
     <l n="526">sempre ho sentito un proverbio provato,</l>
     <l n="527">e tengol nella mente vivo e verde:</l>
     <l n="528">che del servire alfin mai non si perde. -</l>
    </lg>
    <lg n="67">
     <l n="529">Nella città più giorni si posaro;</l>
     <l n="530">e intanto i nuovi cristian sono in punto:</l>
     <l n="531">quattromila in un oste s'assembraro.</l>
     <l n="532">Dicea Faburro: - Or che Morgante è giunto,</l>
     <l n="533">è da partirsi; e molto mi fia caro,</l>
     <l n="534">Orlando, se tu m'ami o stimi punto,</l>
     <l n="535">ch'io sia di questa gente conduttore;</l>
     <l n="536">e mosterrotti in Francia il mio valore. -</l>
    </lg>
    <lg n="68">
     <l n="537">Orlando disse: - E' non è cosa ignuna</l>
     <l n="538">ch'io ti negassi, Faburro possente.</l>
     <l n="539">Allor Faburro sua gente rauna;</l>
     <l n="540">e poi ch'egli ebbe assettata la gente,</l>
     <l n="541">volle portar per insegna una luna</l>
     <l n="542">sur una sopravvesta riccamente</l>
     <l n="543">di seta bianca lavorata e d'oro,</l>
     <l n="544">sì che due corna pareva d'un toro.</l>
    </lg>
    <lg n="69">
     <l n="545">Or lasceremo il popol saracino,</l>
     <l n="546">il qual di Danismarche già s'è mosso,</l>
     <l n="547">e ritorniamo al figliuol di Pipino,</l>
     <l n="548">che piange e dice fra sé: "Più non posso!</l>
     <l n="549">Non c'è Rinaldo, non c'è il suo cugino,</l>
     <l n="550">e tutto il mondo qua mi viene addosso.</l>
     <l n="551">Non gli conobbi mentre erano in corte;</l>
     <l n="552">or me n'avveggo e dolgomene a morte".</l>
    </lg>
    <lg n="70">
     <l n="553">Gan traditor lo riguardava fiso</l>
     <l n="554">e con parole fitte il confortava,</l>
     <l n="555">e simulava uno sforzato riso:</l>
     <l n="556">- O Carlo, troppo di questo mi grava:</l>
     <l n="557">perché pur bagni di lacrime il viso? -</l>
     <l n="558">E trentamila de' suoi raunava,</l>
     <l n="559">e disse: - Io voglio andare - il traditore</l>
     <l n="560">- a Montalban con questi, imperadore. -</l>
    </lg>
    <lg n="71">
     <l n="561">E tutti a Carlo gli menava avante,</l>
     <l n="562">e fece suo capitano il Magagna,</l>
     <l n="563">dicendo: - Io voglio assalir l'amirante</l>
     <l n="564">con questa compagnia che è tanto magna;</l>
     <l n="565">e so che noi piglieren Lionfante:</l>
     <l n="566">io lo farò dar, Carlo, nella ragna. -</l>
     <l n="567">E seppe tanto acconciar ben l'orpello</l>
     <l n="568">che Carlo si togliea per oro quello.</l>
    </lg>
    <lg n="72">
     <l n="569">A Montalban n'andò con questo inganno:</l>
     <l n="570">e' si pensò pigliarlo a salvamento,</l>
     <l n="571">e tutti all'amirante se ne vanno</l>
     <l n="572">e disse: - Io ti darò per tradimento</l>
     <l n="573">la terra e' tuoi nimici che vi stanno,</l>
     <l n="574">e metterotti questa notte drento. -</l>
     <l n="575">Ma Lionfante era uom troppo dabbene,</l>
     <l n="576">e fece quel ch'a' suoi par si conviene;</l>
    </lg>
    <lg n="73">
     <l n="577">e disse: - Io ti vo' dire una novella.</l>
     <l n="578">La volpe un tratto molto era assetata:</l>
     <l n="579">entrò per bere in una secchia quella,</l>
     <l n="580">tanto che giù nel pozzo se n'è andata.</l>
     <l n="581">Il lupo passa, e questa meschinella</l>
     <l n="582">domanda come sia così cascata.</l>
     <l n="583">Dice la volpe: "Di ciò non t'incresca:</l>
     <l n="584">chi vuol de' grossi nel fondo giù pesca:</l>
    </lg>
    <lg n="74">
     <l n="585">io piglio lasche di libbra, compare;</l>
     <l n="586">se tu ci fussi, tu ti goderesti;</l>
     <l n="587">io me ne vo' per un tratto saziare".</l>
     <l n="588">Rispose il lupo: "Tu non chiameresti</l>
     <l n="589">a queste cose il compagno, comare?</l>
     <l n="590">E forse che mai più non lo facesti?".</l>
     <l n="591">Disse la volpe maliziosa e vecchia:</l>
     <l n="592">"Or oltre, vienne, enterrai nella secchia".</l>
    </lg>
    <lg n="75">
     <l n="593">Il lupo non istette a pensar piùe,</l>
     <l n="594">e tutto nella secchia si rassetta</l>
     <l n="595">e vassene con essa tosto giùe;</l>
     <l n="596">truova la volpe che ne vien sù in fretta,</l>
     <l n="597">e dice il sempliciotto: "Ove vai tue?</l>
     <l n="598">Non vogliàn noi pescar? Comare, aspetta!".</l>
     <l n="599">Disse la volpe: "Il mondo è fatto a scale:</l>
     <l n="600">vedi, compar, chi scende e chi sù sale".</l>
    </lg>
    <lg n="76">
     <l n="601">Il lupo dentro al pozzo rimaneva.</l>
     <l n="602">La volpe poi nel can dètte di cozzo,</l>
     <l n="603">e disse il suo nimico morto aveva;</l>
     <l n="604">onde e' rispose, benché e' sia nel pozzo,</l>
     <l n="605">che 'l traditor però non gli piaceva;</l>
     <l n="606">e presela e ciuffolla appunto al gozzo,</l>
     <l n="607">uccisela, e punì la sua malizia:</l>
     <l n="608">e così ebbe luogo la giustizia.</l>
    </lg>
    <lg n="77">
     <l n="609">Se tradimenti hai fatti alla tua vita</l>
     <l n="610">già mille volte, a questa datti pace:</l>
     <l n="611">tu non farai di qui già mai partita</l>
     <l n="612">per nessun modo, traditor verace,</l>
     <l n="613">ch'ogni tua colpa vecchia fia punita,</l>
     <l n="614">ché 'l traditor per nulla non mi piace,</l>
     <l n="615">e piglierotti al gozzo col capresto. -</l>
     <l n="616">E preselo e legar lo fece presto.</l>
    </lg>
    <lg n="78">
     <l n="617">E poi mandò di sùbito un messaggio</l>
     <l n="618">a dire ' Astolfo, ch'era in Monte Albano,</l>
     <l n="619">che, perch'egli era di nobil legnaggio,</l>
     <l n="620">benché e' sia saracino e lui cristiano,</l>
     <l n="621">a tradimento non vuol fargli oltraggio</l>
     <l n="622">o in altro modo; e ch'avea preso Gano,</l>
     <l n="623">e impiccherallo, pur che lo consenti;</l>
     <l n="624">e disse tutto de' suoi tradimenti.</l>
    </lg>
    <lg n="79">
     <l n="625">Il messaggiero ' Astolfo se n'andòe</l>
     <l n="626">e disse come ha detto il suo signore,</l>
     <l n="627">e tutto il tradimento gli contòe.</l>
     <l n="628">Astolfo fece a quel messaggio onore;</l>
     <l n="629">e poi Guicciardo e gli altri a sé chiamòe</l>
     <l n="630">e referì di questo traditore,</l>
     <l n="631">e chiese a tutti consiglio e parere</l>
     <l n="632">quel che si faccia di Gan da Pontiere;</l>
    </lg>
    <lg n="80">
     <l n="633">e che per se medesmo gli parrebbe</l>
     <l n="634">che si risponda che lo 'mpicchi presto.</l>
     <l n="635">Poi s'accordorno che util non sarebbe,</l>
     <l n="636">ché 'l tempo avverso non pativa questo,</l>
     <l n="637">ché la sua gente si ribellerebbe,</l>
     <l n="638">quantunque Gan meritassi il capresto;</l>
     <l n="639">e ringraziorno il famoso pagano</l>
     <l n="640">e chiesongli di grazia vivo Gano.</l>
    </lg>
    <lg n="81">
     <l n="641">Astolfo dètte al messo un palafreno,</l>
     <l n="642">e disse: - Questo tien per amor mio. -</l>
     <l n="643">Il messaggier ritorna in un baleno</l>
     <l n="644">e raccontò d'Astolfo il suo disio.</l>
     <l n="645">Lionfante, uom di gentilezza pieno,</l>
     <l n="646">rispose: - Come Astolfo vuol voglio io. -</l>
     <l n="647">E contra suo voler Gan liberava.</l>
     <l n="648">Gano a Parigi sùbito arrancava;</l>
    </lg>
    <lg n="82">
     <l n="649">e disse a Carlo, il traditor fellone,</l>
     <l n="650">ch'aveva fatta certa sua pensata</l>
     <l n="651">come ingannar potessi Erminione;</l>
     <l n="652">ma poi era la trappola scoccata,</l>
     <l n="653">e come preso fu nel padiglione:</l>
     <l n="654">così la sua tristizia ha covertata,</l>
     <l n="655">dicendo: - Un tradimento facea doppio,</l>
     <l n="656">che insin di qua ne sentivi lo scoppio. -</l>
    </lg>
    <lg n="83">
     <l n="657">Carlo il credette ben, ché il ver dicea</l>
     <l n="658">che 'l tradimento doppio era ordinato.</l>
     <l n="659">Astolfo in questo tempo gli scrivea</l>
     <l n="660">come questo fellon l'avea ingannato.</l>
     <l n="661">Carlo all'usato a Ganellon credea,</l>
     <l n="662">ché così era ne' Ciel distinato;</l>
     <l n="663">e conferiva con lui come prima</l>
     <l n="664">ogni segreto, e così facea stima.</l>
    </lg>
    <lg n="84">
     <l n="665">Erminion colla sua gente bella</l>
     <l n="666">sempre più inverso Montalbano è ito.</l>
     <l n="667">Era per Pasqua; giunse la novella</l>
     <l n="668">d'un messaggier ch'è tutto sbigottito,</l>
     <l n="669">tanto che, giunto, a gran pena favella;</l>
     <l n="670">poi disse, tutto per duolo smarrito:</l>
     <l n="671">- Erminion, male novelle hai certo:</l>
     <l n="672">sappi tu se' col tuo popol diserto;</l>
    </lg>
    <lg n="85">
     <l n="673">e 'l tuo fratello è morto, Fieramonte,</l>
     <l n="674">ché combattendo un dì con un cristiano,</l>
     <l n="675">gli passò l'elmo e ruppegli la fronte;</l>
     <l n="676">e dice che è il signor di Montalbano,</l>
     <l n="677">ed ha con seco quel famoso conte</l>
     <l n="678">Orlando, che tremar fa il monte e 'l piano;</l>
     <l n="679">la città presa ed abbruciata è tutta</l>
     <l n="680">e la tua gente scacciata e distrutta.</l>
    </lg>
    <lg n="86">
     <l n="681">Faburro è quel che 'l tradimento fe':</l>
     <l n="682">tutti i suoi amici ha fatti far cristiani</l>
     <l n="683">e tutto il regno in preda a costor diè.</l>
     <l n="684">Gran quantità son morti di pagani</l>
     <l n="685">sanza trovare o rimedio o merzé:</l>
     <l n="686">io gli ho veduti tagliar come cani,</l>
     <l n="687">e la tua donna in molti affanni e duoli</l>
     <l n="688">uccider crudelmente, e' tuo' figliuoli.</l>
    </lg>
    <lg n="87">
     <l n="689">E sòtti a dir che ti vengono addosso</l>
     <l n="690">con ben quarantamila cavalieri,</l>
     <l n="691">ed era il campo, quand'io parti', mosso.</l>
     <l n="692">Faburro è capitan di que' guerrieri,</l>
     <l n="693">che di sua gente ha fatto capo grosso,</l>
     <l n="694">e vien con lor per mostrare i sentieri. -</l>
     <l n="695">Quando il pagan sentì quel ch'egli ha detto,</l>
     <l n="696">bestemiò forte lo iddio Macometto,</l>
    </lg>
    <lg n="88">
     <l n="697">e disse: - Traditor crudele e rio,</l>
     <l n="698">mai più t'adorerò, così ti giuro:</l>
     <l n="699">io vo' che Satanasso sia il mio iddio</l>
     <l n="700">o se v'è altro diavol più oscuro.</l>
     <l n="701">Che t'ho io fatto? Dove è il fratel mio</l>
     <l n="702">ch'io lasciai pur nel suo regno sicuro?</l>
     <l n="703">Dove è la donna mia ch'io ti lasciai</l>
     <l n="704">e' miei figliuol ch'io ti raccomandai?</l>
    </lg>
    <lg n="89">
     <l n="705">Che farò io, se in qua ritorna Orlando,</l>
     <l n="706">e se torna Rinaldo, il mio nimico?</l>
     <l n="707">Or verrò le mie ingiurie vendicando</l>
     <l n="708">contra costui del mio Mambrino antico! -</l>
     <l n="709">Quivi era Salincorno, e lacrimando</l>
     <l n="710">dicea: - Fratello, ascolta quel ch'io dico.</l>
     <l n="711">Dove è la fama e tua virtù fuggita?</l>
     <l n="712">Hai tu perduto il tuo campo o la vita?</l>
    </lg>
    <lg n="90">
     <l n="713">E' si conosce nell'avversitade</l>
     <l n="714">il savio sempre; e nel tempo felice</l>
     <l n="715">non si può ben veder chi ha in sé bontade:</l>
     <l n="716">questo sai tu ch'ognun che intende dice.</l>
     <l n="717">Se Fieramonte è morto e la cittade</l>
     <l n="718">distrutta, così misera e infelice,</l>
     <l n="719">tu hai qui tanta gente di tua setta</l>
     <l n="720">che d'ogni cosa si farà vendetta. -</l>
    </lg>
    <lg n="91">
     <l n="721">Erminion per ira fe' venire</l>
     <l n="722">tutti i baron legati, e poi scrivea</l>
     <l n="723">a Carlo Magno, e manda così a dire</l>
     <l n="724">che gli farà morir di morte rea</l>
     <l n="725">con gran vergogna e con istran martìre,</l>
     <l n="726">se non gli dà Parigi, conchiudea,</l>
     <l n="727">e 'l suo tesoro e tutto il suo paese;</l>
     <l n="728">e che il primo impiccar farà il Danese,</l>
    </lg>
    <lg n="92">
     <l n="729">anzi squartar, perché e' fu già pagano</l>
     <l n="730">e rinnegato avea lo iddio Macone.</l>
     <l n="731">Il messo giunse presto a Carlo Mano</l>
     <l n="732">e la 'mbasciata fe' d'Erminione.</l>
     <l n="733">Carlo, come uom già disperato e insano,</l>
     <l n="734">nulla rispose alla sua orazione;</l>
     <l n="735">e 'l messaggiero indrieto tornò ratto,</l>
     <l n="736">dicendo Carlo gli pareva un matto.</l>
    </lg>
    <lg n="93">
     <l n="737">Carlo, poi che 'l messaggio fu partito,</l>
     <l n="738">a un balcon si stava addolorato,</l>
     <l n="739">né sa più che si far, tutto smarrito.</l>
     <l n="740">Ma il suo Gesù non l'arà abbandonato:</l>
     <l n="741">ch'Orlando in questo tempo è comparito,</l>
     <l n="742">com io dirò nell'altro mio trattato,</l>
     <l n="743">col suo fratello e col pagano stuolo.</l>
     <l n="744">Cristo sia sempre il vostro aiuto solo.</l>
    </lg>
   </lg>
  </body>
 </text>
</TEI>