<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE VENTESIMOTTAVO</title>
    <author>Luigi Pulci</author>
   </titleStmt>
   <extent>
    <measure unit="stanza">155</measure>
    <measure unit="line">1240</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-ventesimottav</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE VENTESIMOTTAVO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE VENTESIMOTTAVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'ultima grazia, o mio Signor benigno,</l>
     <l n="2">perché il fin mostra d'ogni cosa il tutto,</l>
     <l n="3">non mi negar, ché ancor si mostra arcigno</l>
     <l n="4">innanzi al tempo non maturo il frutto:</l>
     <l n="5">fa' ch'io paia alla morte un bianco cigno</l>
     <l n="6">che dolce canta in su l'estremo lutto,</l>
     <l n="7">tanto ch'io ponga in terra il mortal velo</l>
     <l n="8">di Carlo in pace, e l'anima a te in Cielo:</l>
    </lg>
    <lg n="2">
     <l n="9">perché donna è costì, che forse ascolta,</l>
     <l n="10">che mi commise questa istoria prima,</l>
     <l n="11">e se per grazia è or dal mondo sciolta,</l>
     <l n="12">so che tanto nel Ciel n'è fatto stima,</l>
     <l n="13">ch'io me n'andrò con l'una e l'altra volta</l>
     <l n="14">con la barchetta mia, cantando in rima,</l>
     <l n="15">in porto, come io promissi già a quella</l>
     <l n="16">che sarà ancor del nostro mare stella.</l>
    </lg>
    <lg n="3">
     <l n="17">Infino a qui l'aiuto di Parnaso</l>
     <l n="18">non ho chiesto né chieggo, Signor mio,</l>
     <l n="19">o le Muse o le suore di Pegàso,</l>
     <l n="20">come alcun dice, o Caliopè o Clio:</l>
     <l n="21">questo ultimo cantar drieto rimaso</l>
     <l n="22">tanto mi sprona e la voglia e 'l desio</l>
     <l n="23">che, mentre io batto i marinai e sferzo,</l>
     <l n="24">alla mia vela aggiugnerò alcun ferzo.</l>
    </lg>
    <lg n="4">
     <l n="25">Da Siragozza s'è Carlo partito,</l>
     <l n="26">arso la terra e vendicate l'onte;</l>
     <l n="27">e il traditor di Marsilio è punito</l>
     <l n="28">dove e' fece il peccato a quella fonte;</l>
     <l n="29">e cavalcando d'uno in altro lito,</l>
     <l n="30">in molti luoghi fe' rifare il ponte</l>
     <l n="31">ch'egli avea prima pel cammin tagliato</l>
     <l n="32">acciò che indrieto nessun sia tornato.</l>
    </lg>
    <lg n="5">
     <l n="33">E ritornossi a San Gianni di Porto,</l>
     <l n="34">e non sofferse a gnun modo passare</l>
     <l n="35">di Runcisvalle, ove il nipote è morto;</l>
     <l n="36">e dicea sempre nel suo sospirare:</l>
     <l n="37">- Chi sarà quel che mi dia più conforto? -</l>
     <l n="38">tanto ch'ognun faceva lacrimare.</l>
     <l n="39">- Che farà più questa anima nel petto?</l>
     <l n="40">La vita mia omai fia sol despetto. -</l>
    </lg>
    <lg n="6">
     <l n="41">Or perché alcun qui dice, Ganellone</l>
     <l n="42">sendo con certa astuzia scarcerato,</l>
     <l n="43">che gli apparì sì gran confusione</l>
     <l n="44">di nebbia che l'avea tutto obumbrato,</l>
     <l n="45">e ritornossi smarrito in prigione,</l>
     <l n="46">ché così lo guidava il suo peccato;</l>
     <l n="47">dico io: non so se confirmar mi debbia,</l>
     <l n="48">per non parere un auttor da nebbia.</l>
    </lg>
    <lg n="7">
     <l n="49">Rinaldo intanto ha confortato Carlo,</l>
     <l n="50">e tutta insieme a un grido la corte,</l>
     <l n="51">che il traditor si dovessi straziarlo,</l>
     <l n="52">e pensa ognun della più crudel morte:</l>
     <l n="53">a molti par che si debba squartarlo;</l>
     <l n="54">altri dicea di tormento più forte</l>
     <l n="55">e ruote e croce e con ogni vergogna</l>
     <l n="56">e mitera e berlina e scopa e gogna.</l>
    </lg>
    <lg n="8">
     <l n="57">E dopo molto disputar, fu Gano</l>
     <l n="58">menato in sala con gran grido e tuono,</l>
     <l n="59">incatenato come un cane alano,</l>
     <l n="60">e tanti farisei dintorno sono</l>
     <l n="61">che pensan solo ognun d'averne un brano;</l>
     <l n="62">e mentre e' volea pur chieder perdono</l>
     <l n="63">e crede ancor forse Carlo gli creda,</l>
     <l n="64">Rinaldo il dètte a quella turba in preda.</l>
    </lg>
    <lg n="9">
     <l n="65">Carlo si stette a veder questa caccia:</l>
     <l n="66">e come in mezzo la volpe è de' cani,</l>
     <l n="67">ognun fa la sua presa, ognuno straccia:</l>
     <l n="68">chi lo mordea, chi gli storce le mani,</l>
     <l n="69">e chi per dilegion gli sputa in faccia,</l>
     <l n="70">chi gli dà certi sergozzoni strani,</l>
     <l n="71">chi per la gola alle volte lo ciuffa,</l>
     <l n="72">tanto che il cacio gli saprà di muffa;</l>
    </lg>
    <lg n="10">
     <l n="73">chi con la man, chi col piè lo percuote,</l>
     <l n="74">chi fruga e chi sospigne e chi punzecchia,</l>
     <l n="75">chi gli ha con l'unghie scarnate le gote,</l>
     <l n="76">chi gli avea tutte mangiate l'orecchia,</l>
     <l n="77">chi lo 'ntronava e grida quanto e' puote,</l>
     <l n="78">chi il carro intanto col fuoco apparecchia,</l>
     <l n="79">chi gli avea tratto con le dita gli occhi,</l>
     <l n="80">chi il volea scorticar come i ranocchi.</l>
    </lg>
    <lg n="11">
     <l n="81">E come e' fu sopra il carro il ribaldo,</l>
     <l n="82">il popol grida intorno: - Muoia, muoia! -</l>
     <l n="83">Intanto il ferro apparecchiato è caldo:</l>
     <l n="84">non domandar come e' lo concia il boia,</l>
     <l n="85">che non resta di carne un dito saldo,</l>
     <l n="86">ché tutte son ricamate le cuoia:</l>
     <l n="87">sì ch'egli era alle man di buon maestro,</l>
     <l n="88">perché e' facea molto l'uficio destro.</l>
    </lg>
    <lg n="12">
     <l n="89">Egli aveva il capresto d'oro al collo</l>
     <l n="90">e la corona de' ribaldi in testa.</l>
     <l n="91">Rinaldo ancor non si chiama satollo,</l>
     <l n="92">e 'l popol rugghia con molta tempesta,</l>
     <l n="93">e chi gittava la gatta e chi il pollo,</l>
     <l n="94">ed ogni volta lo imberciava a sesta:</l>
     <l n="95">non si dipigne Lucifer più brutto</l>
     <l n="96">dal capo a' piè, come e' pareva tutto.</l>
    </lg>
    <lg n="13">
     <l n="97">Fece quel carro la cerca maggiore;</l>
     <l n="98">e chi si cava pattìn, chi pianelle,</l>
     <l n="99">per vedere straziare il traditore</l>
     <l n="100">sì che di can non si strazia più pelle:</l>
     <l n="101">tanto tumulto, strepito e romore</l>
     <l n="102">che rimbombava insin sopra le stelle,</l>
     <l n="103">- Crucifigge! - gridando - crucifigge! -</l>
     <l n="104">E 'l manigoldo tuttavia trafigge.</l>
    </lg>
    <lg n="14">
     <l n="105">E poi che il carro al palazzo è tornato,</l>
     <l n="106">Carlo ordinato avea quattro cavagli;</l>
     <l n="107">e come a questi il ribaldo è legato,</l>
     <l n="108">cominciano i fanciugli a scudisciàgli,</l>
     <l n="109">tanto che l'hanno alla fine squartato.</l>
     <l n="110">Poi fe' Rinaldo que' quarti gittàgli</l>
     <l n="111">per boschi e bricche e per balze e per macchie</l>
     <l n="112">a' lupi, a' cani, a' corvi, alle cornacchie.</l>
    </lg>
    <lg n="15">
     <l n="113">Cotal fine ebbe il maladetto Gano,</l>
     <l n="114">ché lo etterno giudicio è sempre appresso</l>
     <l n="115">quando tu credi che sia ben lontano.</l>
     <l n="116">Or forse tu, lettor, dirai adesso</l>
     <l n="117">come e' gli abbi creduto Carlo Mano.</l>
     <l n="118">Io ti rispondo: era così permesso;</l>
     <l n="119">era nato costui per ingannarlo</l>
     <l n="120">e convenia che gli credessi Carlo.</l>
    </lg>
    <lg n="16">
     <l n="121">Nota che Carlo Magno era uom divino,</l>
     <l n="122">e lungo tempo avea tenuto seco</l>
     <l n="123">un dotto antico, chiamato Alcuino,</l>
     <l n="124">ed apparò da lui latino e greco,</l>
     <l n="125">ed ordinò lo Studio parigino;</l>
     <l n="126">or par che sia dello intelletto cieco;</l>
     <l n="127">onde alcun auttor come prudente</l>
     <l n="128">di Ganellon non iscrive niente.</l>
    </lg>
    <lg n="17">
     <l n="129">Ed io meco medesimo disputo,</l>
     <l n="130">quand'io ho ben raccolta la sua vita,</l>
     <l n="131">come egli abbi un error tanto tenuto.</l>
     <l n="132">Ma la natura divina è tradita,</l>
     <l n="133">e non ha sanza misterio voluto,</l>
     <l n="134">ché la sua sapienzia è infinita:</l>
     <l n="135">credo che Iddio a buon fine permette</l>
     <l n="136">l'opere sante, e così maladette:</l>
    </lg>
    <lg n="18">
     <l n="137">però che Carlo per esperienzia</l>
     <l n="138">dovea molto saper, perché ne' vecchi</l>
     <l n="139">accade, e non in giovane, prudenzia,</l>
     <l n="140">poi ch'ella è figurata con tre specchi;</l>
     <l n="141">avea buon natural, buona scienzia;</l>
     <l n="142">e come il traditor gli era agli orecchi,</l>
     <l n="143">e' gli credeva ogni cosa a sua posta:</l>
     <l n="144">sì ch'io non fermo ancor la mia risposta.</l>
    </lg>
    <lg n="19">
     <l n="145">Molte volte, anzi spesso, c'interviene</l>
     <l n="146">che tu t'arrechi un amico a fratello,</l>
     <l n="147">e ciò che fa ti par ch'e' facci bene,</l>
     <l n="148">dipinto e colorito col pennello:</l>
     <l n="149">questo primo legame tanto tiene</l>
     <l n="150">che, s'altra volta ti dispiace quello</l>
     <l n="151">e qualche cosa ti farà molesta,</l>
     <l n="152">sempre la prima impression pur resta.</l>
    </lg>
    <lg n="20">
     <l n="153">Avea già lungo tempo Carlo Magno</l>
     <l n="154">tenuto in corte sua Gan di Maganza;</l>
     <l n="155">ed oltre a questo vi vedea guadagno,</l>
     <l n="156">però che Gano avea molta possanza</l>
     <l n="157">e qualche volta gli fu buon compagno;</l>
     <l n="158">e perché molto può l'antica usanza,</l>
     <l n="159">l'abito fatto d'uno in altro errore</l>
     <l n="160">facea che Carlo gli portava amore.</l>
    </lg>
    <lg n="21">
     <l n="161">Altri direbbe: "Dimmi ancora un poco:</l>
     <l n="162">Gan sapea pur ch'egli aveva tradito,</l>
     <l n="163">e che e' doveva alfine ardere il foco:</l>
     <l n="164">come e' non s'era di corte partito</l>
     <l n="165">acciò che riuscissi netto il giuoco,</l>
     <l n="166">sendo tanto mascagno e scalterito?".</l>
     <l n="167">Credo ch'io l'abbi in altro cantar detto</l>
     <l n="168">ch'ogni cosa si fa per un despetto.</l>
    </lg>
    <lg n="22">
     <l n="169">Quando Ulivier percosse il viso a Gano,</l>
     <l n="170">io dissi allor come e' si pose in core</l>
     <l n="171">di vendicarsi, ché gli parve strano,</l>
     <l n="172">sendo pur per natura traditore.</l>
     <l n="173">Ricòrdati, lettor, del Lampognano,</l>
     <l n="174">e non cercar d'altro antico auttore,</l>
     <l n="175">e sempre tien' la paura in corazza,</l>
     <l n="176">ché il disperato alfin mena la mazza.</l>
    </lg>
    <lg n="23">
     <l n="177">Forse che Gano ancora avea speranza</l>
     <l n="178">di ricoprir con Carlo il tradimento;</l>
     <l n="179">ed avea tanta gente di Maganza</l>
     <l n="180">che, come il conte Orlando fussi spento,</l>
     <l n="181">si confidava nella sua possanza</l>
     <l n="182">di poter le bandiere alzare al vento</l>
     <l n="183">col favor di Marsilio e con la lancia,</l>
     <l n="184">e coronarsi del regno di Francia.</l>
    </lg>
    <lg n="24">
     <l n="185">Or lasciàn questo traditor pe' boschi,</l>
     <l n="186">com'io dissi, pe' balzi e per le fosse,</l>
     <l n="187">perch'io son pien di molti pensier foschi:</l>
     <l n="188">non c'è il nocchier che la mia barca mosse,</l>
     <l n="189">e bisogna che terra io ricognoschi</l>
     <l n="190">come se quella in alto mare or fosse,</l>
     <l n="191">e rilevare il porto per aguglia,</l>
     <l n="192">perché la sonda alle volte ingarbuglia.</l>
    </lg>
    <lg n="25">
     <l n="193">Morto è Turpino e seppellito e pianto,</l>
     <l n="194">tanto ch'io temo nella prima vista</l>
     <l n="195">di non uscir fuor del cammino alquanto,</l>
     <l n="196">ché mi bisogna scambiar timonista,</l>
     <l n="197">e nuova cetra s'apparecchia e canto;</l>
     <l n="198">ma perché volteggiando pur s'acquista,</l>
     <l n="199">forse che in porto condurrem la nave</l>
     <l n="200">di ricche merce ponderosa e grave:</l>
    </lg>
    <lg n="26">
     <l n="201">sì ch'io ricorro al mio famoso Arnaldo,</l>
     <l n="202">che m'accompagni insino al fine e scorga</l>
     <l n="203">tanto ch'io ponga in quiete Rinaldo,</l>
     <l n="204">e la sua destra mano al timon porga:</l>
     <l n="205">che, poi che Gano ha squartato il ribaldo,</l>
     <l n="206">d'un zucchero candito è pieno in gorga,</l>
     <l n="207">e riforbito s'ha gli artigli e 'l becco</l>
     <l n="208">e tratto fuor della mente lo stecco.</l>
    </lg>
    <lg n="27">
     <l n="209">E perché egli ama ancor pur Luciana,</l>
     <l n="210">con molta gente la mandò a Parigi,</l>
     <l n="211">perch'ella era nipote a Gallerana;</l>
     <l n="212">e battezzossi drento a San Dionigi</l>
     <l n="213">ed accordossi alla fede cristiana;</l>
     <l n="214">e tanto piacque al gentile Ansuigi,</l>
     <l n="215">perché pure era ancor giovane e bella,</l>
     <l n="216">che finalmente disponsata ha quella.</l>
    </lg>
    <lg n="28">
     <l n="217">E Ricciardetto con lei fu mandato,</l>
     <l n="218">per piacere a Rinaldo, in compagnia;</l>
     <l n="219">e 'l padiglion ch'ella aveva donato</l>
     <l n="220">Rinaldo volle renduto gli sia</l>
     <l n="221">per ristorarla del tempo passato,</l>
     <l n="222">e rendé cortesia per cortesia;</l>
     <l n="223">e sempre il tenne poi sopra il suo letto;</l>
     <l n="224">e basti questo a lei e Ricciardetto.</l>
    </lg>
    <lg n="29">
     <l n="225">Rinaldo a Carlo Magno un giorno disse</l>
     <l n="226">come e voleva di corte partire</l>
     <l n="227">e cercar tutto il mondo come Ulisse.</l>
     <l n="228">Carlo di duol si credette morire;</l>
     <l n="229">ma finalmente poi lo benedisse,</l>
     <l n="230">e non poteron nessun contraddire</l>
     <l n="231">che, poi che vendicato aveva Orlando,</l>
     <l n="232">volea pel mondo andar peregrinando.</l>
    </lg>
    <lg n="30">
     <l n="233">Gran pianto fece la corte di Carlo;</l>
     <l n="234">Carlo gli parve rimaner sì solo</l>
     <l n="235">che non poté mai più dimenticarlo:</l>
     <l n="236">credo che questo fu l'ultimo duolo;</l>
     <l n="237">e non voleva sentir ricordarlo,</l>
     <l n="238">come fa il padre che perde il figliuolo;</l>
     <l n="239">e tutta Francia ne fe' gran lamento,</l>
     <l n="240">poi ch'un tanto campion nel mondo è spento.</l>
    </lg>
    <lg n="31">
     <l n="241">E credo in verità che così sia:</l>
     <l n="242">perché pur molte cose ho di lui scritto,</l>
     <l n="243">e per virtù della sua gagliardia</l>
     <l n="244">e' par ch'io sia come costor già afflitto;</l>
     <l n="245">e come peregrin rimaso in via,</l>
     <l n="246">che va pur sempre al suo cammin diritto</l>
     <l n="247">col pensier, con la mente e col cervello,</l>
     <l n="248">così vo io pur seguitando quello.</l>
    </lg>
    <lg n="32">
     <l n="249">E s'io credessi di piacere ancora</l>
     <l n="250">alla patria, a color che leggeranno,</l>
     <l n="251">come avvien chi per fama s'innamora,</l>
     <l n="252">io piglierei di questa istoria affanno,</l>
     <l n="253">però che al tutto chi ne scrive ignora;</l>
     <l n="254">ma se mie rime facultate aranno,</l>
     <l n="255">forse che il mondo ancor leggerà questo</l>
     <l n="256">fin che l'ultimo dì fia manifesto.</l>
    </lg>
    <lg n="33">
     <l n="257">Ma l'auttor disopra ov'io mi specchio</l>
     <l n="258">parmi che creda, e forse crede il vero,</l>
     <l n="259">che, benché e' fusse Rinaldo già vecchio,</l>
     <l n="260">avea l'animo ancor robusto e fero</l>
     <l n="261">e quel suon d'Astarotte nello orecchio</l>
     <l n="262">come disotto in quell'altro emispero</l>
     <l n="263">erano e guerre e monarchie e regni,</l>
     <l n="264">e che e' passassi alfin d'Ercule i segni.</l>
    </lg>
    <lg n="34">
     <l n="265">E perché ancor di lui quell'angel disse:</l>
     <l n="266">- Ogni cosa esser può, quando Iddio vuole -,</l>
     <l n="267">acciò che quelle gente convertisse</l>
     <l n="268">ch'adoravan pianeti e vane fole,</l>
     <l n="269">e se ancor vivo un giorno e' riuscisse</l>
     <l n="270">dall'altra parte ove si lieva il sole,</l>
     <l n="271">come molti miracoli si vede,</l>
     <l n="272">qual maraviglia? Chi più sa, men crede.</l>
    </lg>
    <lg n="35">
     <l n="273">Non si dice egli ancor del Vangelista?</l>
     <l n="274">benché ciò comparar par forse scelo.</l>
     <l n="275">Ma dove il punto o il misterio consista,</l>
     <l n="276">sallo Colui che fece il mondo e 'l cielo:</l>
     <l n="277">questa nostra mortal caduca vista</l>
     <l n="278">fasciata è sempre d'un oscuro velo,</l>
     <l n="279">e spesso il vero scambia alla menzogna;</l>
     <l n="280">poi si risveglia come fa chi sogna.</l>
    </lg>
    <lg n="36">
     <l n="281">E del Danese, che ancor vivo sia,</l>
     <l n="282">perché tutto può far Chi fe' natura,</l>
     <l n="283">dicono alcun, ma non la istoria mia,</l>
     <l n="284">e che si truova in certa grotta oscura,</l>
     <l n="285">e spesso armato a caval par che stia,</l>
     <l n="286">sì che, chi il vede, gli mette paura:</l>
     <l n="287">non so sé vera oppinione o vana;</l>
     <l n="288">e così della spada Durlindana,</l>
    </lg>
    <lg n="37">
     <l n="289">e come Carlo la gittò nel mare,</l>
     <l n="290">e il dì della battaglia dolorosa</l>
     <l n="291">si vede sopra l'acqua galleggiare</l>
     <l n="292">e mostrasi ancor tutta sanguinosa,</l>
     <l n="293">e s'alcun va per volerla pigliare,</l>
     <l n="294">sùbito sotto si torna nascosa:</l>
     <l n="295">tutto esser può, ma come caso nuovo</l>
     <l n="296">con la mia penna non l'affermo o pruovo.</l>
    </lg>
    <lg n="38">
     <l n="297">Credo che al tempo di que' paladini,</l>
     <l n="298">perché la fede ampliasse di Cristo,</l>
     <l n="299">sendo molto potenti i saracini,</l>
     <l n="300">molte cose a buon fin permisse Cristo;</l>
     <l n="301">ché se non fussi stato a' lor confini</l>
     <l n="302">Carlo a pugnar per la fede di Cristo,</l>
     <l n="303">forse saremo ognun maumettisti:</l>
     <l n="304">ergo, Carole, in tempore venisti.</l>
    </lg>
    <lg n="39">
     <l n="305">Parmi Carlo e Domenico e Francesco</l>
     <l n="306">abbin tanto operato per la fede,</l>
     <l n="307">con le dottrine e col valor francesco,</l>
     <l n="308">ch'io dirò forse che per lor si crede:</l>
     <l n="309">ché il popol de' cristiani stava fresco;</l>
     <l n="310">se non che Iddio a' buon servi concede,</l>
     <l n="311">perché ogni cosa è da lui preveduto,</l>
     <l n="312">sempre al tempo opportun debito aiuto.</l>
    </lg>
    <lg n="40">
     <l n="313">Io mi confido ancor molto qui a Dante,</l>
     <l n="314">che non sanza cagion nel Ciel sù misse</l>
     <l n="315">Carlo ed Orlando in quelle croce sante,</l>
     <l n="316">ché come diligente intese e scrisse;</l>
     <l n="317">e così incolpo il secolo ignorante</l>
     <l n="318">che mentre il nostro Carlo al mondo visse,</l>
     <l n="319">non ebbe un Livio, un Crispo, un Iustin seco</l>
     <l n="320">o famoso scrittor latino o greco.</l>
    </lg>
    <lg n="41">
     <l n="321">Ma perch'io dissi altra volta di questo,</l>
     <l n="322">quando al principio cominciai la istoria,</l>
     <l n="323">forse tacere, uditor, fia onesto:</l>
     <l n="324">poi ch'io ho collocato in tanta gloria</l>
     <l n="325">Carlo ed Orlando, or basti, sia per resto,</l>
     <l n="326">perché e' non paia vanitate o boria</l>
     <l n="327">a giudicar de' segreti di sopra</l>
     <l n="328">quel che meriti ognun secondo l'opra.</l>
    </lg>
    <lg n="42">
     <l n="329">Sempre i giusti son primi i lacerati:</l>
     <l n="330">io non vo' ragionar più della fede,</l>
     <l n="331">ch'io me ne vo poi in bocca a questi frati</l>
     <l n="332">dove vanno anche spesso le lamprede,</l>
     <l n="333">e certi scioperon pinzocorati</l>
     <l n="334">rapportano: - Il tal disse, il tal non crede</l>
     <l n="335">donde tanto romor par che ci sia</l>
     <l n="336">se "in principio era buio e buio fia".</l>
    </lg>
    <lg n="43">
     <l n="337">In principio creò la terra e il cielo</l>
     <l n="338">Colui che tutto fe' qual sapiente,</l>
     <l n="339">e le tenebre al sol facevon velo;</l>
     <l n="340">non so quel ch'e' si fia poi finalmente</l>
     <l n="341">nella revoluzion del grande stelo:</l>
     <l n="342">basta che tutto giudica la Mente;</l>
     <l n="343">e se pur vane cose un tempo scrissi,</l>
     <l n="344">contra hypocritas tantum pater, dissi.</l>
    </lg>
    <lg n="44">
     <l n="345">Non in pergamo adunque, non in panca</l>
     <l n="346">reprendi il peccator, ma quando siedi</l>
     <l n="347">nella tua cameretta, se e' pur manca;</l>
     <l n="348">salite colassù col piombo a' piedi:</l>
     <l n="349">la fede mia come la tua è bianca,</l>
     <l n="350">e farotti vantaggio anche due Credi;</l>
     <l n="351">predicate e spianate lo Evangelio</l>
     <l n="352">con la dottrina del vostro Aurelio;</l>
    </lg>
    <lg n="45">
     <l n="353">e s'alcun susurrone è che v'imbocchi,</l>
     <l n="354">palpate come Tomma, vi ricordo,</l>
     <l n="355">e giudicate alle man, non agli occhi,</l>
     <l n="356">come dice la favola del tordo.</l>
     <l n="357">E non sia ignun più ardito che mi tocchi,</l>
     <l n="358">ch'io toccherò poi forse un monacordo,</l>
     <l n="359">ch'io troverrò la solfa e' suoi vestigi:</l>
     <l n="360">io dico tanto a' neri quanto a' bigi.</l>
    </lg>
    <lg n="46">
     <l n="361">Vostri argumenti e vostri sillogismi,</l>
     <l n="362">tanti maestri, tanti bacalari,</l>
     <l n="363">non faranno con loica o soffismi</l>
     <l n="364">ch'alfin sien dolci i miei lupini amari;</l>
     <l n="365">e non si cercherà de' barbarismi,</l>
     <l n="366">ch'io troverrò ben testi che fien chiari:</l>
     <l n="367">per carità per sempre vi sia detto;</l>
     <l n="368">e non si dirà poi più del sonetto.</l>
    </lg>
    <lg n="47">
     <l n="369">Io mi parti' da San Gianni di Porto</l>
     <l n="370">dov'io lasciai il mio Carlo mal contento;</l>
     <l n="371">or, perché il fine è di venire a porto</l>
     <l n="372">sempre d'ognun che si commette al vento,</l>
     <l n="373">noi penserem qualche tragetto corto,</l>
     <l n="374">però che un'ora omai parrebbe cento:</l>
     <l n="375">tanto la voglia è in sé più desiosa,</l>
     <l n="376">quanto più presso al fine è ogni cosa.</l>
    </lg>
    <lg n="48">
     <l n="377">Carlo, poi ch'ebbe Ganellon punito</l>
     <l n="378">e rimesso un diavolo in inferno</l>
     <l n="379">che l'ha più tempo tentato e tradito,</l>
     <l n="380">fe' come sempre i sapienti ferno,</l>
     <l n="381">che d'ogni cosa pigliar san partito;</l>
     <l n="382">e redusse la corte e 'l suo governo</l>
     <l n="383">in Aquisgrana, ove alcun tempo visse,</l>
     <l n="384">e molte guerre fe' pria che morisse.</l>
    </lg>
    <lg n="49">
     <l n="385">Ma perché morte a nessun mai perdona,</l>
     <l n="386">non riguardando a tanto imperatore,</l>
     <l n="387">poi ch'egli ebbe tenuta la corona</l>
     <l n="388">quaranzette anni con supremo onore,</l>
     <l n="389">l'anima sua il secolo abbandona,</l>
     <l n="390">e ritornossi a quel lieto Fattore</l>
     <l n="391">che si ricorda ristorare in Cielo</l>
     <l n="392">i giusti e' buon, come dice il Vangelo.</l>
    </lg>
    <lg n="50">
     <l n="393">E benché tante cose ha fatte prima,</l>
     <l n="394">che non iscrisse Ormanno né Turpino,</l>
     <l n="395">riserberem con altra cetra e rima</l>
     <l n="396">a cantar le sue laude ad Alcuino,</l>
     <l n="397">che canterà le cose di più stima,</l>
     <l n="398">dell'infanzia tacendo e di Pipino,</l>
     <l n="399">come solevan ne' tempi discreti</l>
     <l n="400">cantar le laude de' morti i poeti.</l>
    </lg>
    <lg n="51">
     <l n="401">Furon molto le essequie celebrate,</l>
     <l n="402">e tutto il mondo quasi in veste negra,</l>
     <l n="403">massime tutta la Cristianitate,</l>
     <l n="404">e Francia poi non si vide più allegra.</l>
     <l n="405">Or, perché molte cose ho pur lasciate,</l>
     <l n="406">acciò che io dica la sua istoria integra</l>
     <l n="407">tanto che e' sia anche il dotto satollo,</l>
     <l n="408">convien ch'io invochi a questa volta Apollo.</l>
    </lg>
    <lg n="52">
     <l n="409">E per Delo e per Delfo e pel tuo Cinto</l>
     <l n="410">ti priego che tu temperi la lira,</l>
     <l n="411">per la tua bella Danne e per Iacinto;</l>
     <l n="412">e quel furor che sentì già respira</l>
     <l n="413">Ismaro e Cirra, Pindo ed Arachinto:</l>
     <l n="414">tanto che quel temerario Tamira</l>
     <l n="415">e Marsia invidia abbia alla cetra nostra,</l>
     <l n="416">mentre che Carlo ancor vivo si mostra.</l>
    </lg>
    <lg n="53">
     <l n="417">In Aquisgrana un certo citarista</l>
     <l n="418">era in quel tempo, Lattanzio appellato,</l>
     <l n="419">molto gentil, molto famoso artista:</l>
     <l n="420">per la qual cosa in alto fu montato,</l>
     <l n="421">raccolto molte cose a una lista,</l>
     <l n="422">della vita di Carlo ammaestrato;</l>
     <l n="423">e innanzi ad Alcuin cantando disse</l>
     <l n="424">ciò che Turpino ed Ormanno già scrisse.</l>
    </lg>
    <lg n="54">
     <l n="425">E cominciossi a Carlo giovinetto:</l>
     <l n="426">come già, sendo del regno cacciato,</l>
     <l n="427">morto Pipino il padre, poveretto,</l>
     <l n="428">con un pastore ha l'abito scambiato;</l>
     <l n="429">e come e' fu chiamato il Mainetto</l>
     <l n="430">in corte ove Galafro l'ha accettato;</l>
     <l n="431">e come e' fussi a lui menato e quando</l>
     <l n="432">da un suo balio chiamato Morando;</l>
    </lg>
    <lg n="55">
     <l n="433">e come Gallerana, innamorata,</l>
     <l n="434">dopo alcun tempo a lui si fece sposa,</l>
     <l n="435">e come in Francia l'aveva menata;</l>
     <l n="436">poi dimostrò la sua virtù nascosa</l>
     <l n="437">quando egli ebbe la patria racquistata</l>
     <l n="438">e la corona in testa gloriosa:</l>
     <l n="439">perché Pipino, il suo padre, fu morto</l>
     <l n="440">da Oldorigi a tradimento, a torto;</l>
    </lg>
    <lg n="56">
     <l n="441">e come, essendo in Italia venuto,</l>
     <l n="442">con molta gente il mar passò Agolante,</l>
     <l n="443">per un buffone al quale ebbe creduto;</l>
     <l n="444">e disse le battaglie tutte quante,</l>
     <l n="445">e come, Carlo d'Almonte abbattuto,</l>
     <l n="446">Orlando, che ancora era un picciol fante,</l>
     <l n="447">uccise finalmente questo Almonte</l>
     <l n="448">con un troncon di lancia a una fonte.</l>
    </lg>
    <lg n="57">
     <l n="449">E di Gerardo e Don Buoso e Don Chiaro,</l>
     <l n="450">di Risa e di Riccier tutto cantossi;</l>
     <l n="451">e come, poi che in Francia ritornaro,</l>
     <l n="452">perché più volte Spagna ribellossi,</l>
     <l n="453">l'ultima volta gli costò amaro;</l>
     <l n="454">e come quella guerra cominciossi,</l>
     <l n="455">e Ferraù come morì in sul ponte,</l>
     <l n="456">e Lazzera fu presa sopra il monte;</l>
    </lg>
    <lg n="58">
     <l n="457">e come poi alla Stella Serpentino</l>
     <l n="458">venne fuori a combatter con Orlando,</l>
     <l n="459">e come morto rimase, meschino;</l>
     <l n="460">sì che Carlo, la impresa seguitando,</l>
     <l n="461">riprese verso Navarra il cammino,</l>
     <l n="462">a Pampalona alla fine arrivando;</l>
     <l n="463">e della lunga e dispietata guerra</l>
     <l n="464">mentre che tenne assediata la terra;</l>
    </lg>
    <lg n="59">
     <l n="465">e come Orlando sdegnato è partito</l>
     <l n="466">e capitò nella Mec al Soldano,</l>
     <l n="467">e come Machidante è alfin fuggito,</l>
     <l n="468">e Sansonetto si fe' poi cristiano;</l>
     <l n="469">e inverso Gerosolima fu ito</l>
     <l n="470">e racquistò il Sepulcro con sua mano,</l>
     <l n="471">e ricognobbe Ugon german fratello,</l>
     <l n="472">e Sansonetto ne menòe e quello;</l>
    </lg>
    <lg n="60">
     <l n="473">e ritornato a Carlo a Pampalona,</l>
     <l n="474">dove a campo era stato già molti anni,</l>
     <l n="475">intese che Maccario la corona</l>
     <l n="476">e la sua sposa togliea con inganni</l>
     <l n="477">e bisognava Carlo ire in persona</l>
     <l n="478">a racquistare i suoi reali scanni;</l>
     <l n="479">e Malachel lo portò finalmente</l>
     <l n="480">dove Maccario poi restò dolente.</l>
    </lg>
    <lg n="61">
     <l n="481">Così, ripresa la sua signoria,</l>
     <l n="482">a Pampalona tornò come un vento;</l>
     <l n="483">e come Desiderio di Pavia</l>
     <l n="484">prese la terra con iscaltrimento,</l>
     <l n="485">e poi mandò a Marsilio imbasceria,</l>
     <l n="486">ove Chiron fu morto a tradimento;</l>
     <l n="487">e come Carlo con tutta sua setta</l>
     <l n="488">contra Marsilio giurò far vendetta;</l>
    </lg>
    <lg n="62">
     <l n="489">e finalmente si trattòe la pace;</l>
     <l n="490">e come Ganellon fu poi mandato</l>
     <l n="491">a Siragozza, il traditor fallace,</l>
     <l n="492">e come il tradimento ha ordinato,</l>
     <l n="493">e come Iddio mostrò che gli dispiace;</l>
     <l n="494">e intanto Carlo a San Gianni è arrivato;</l>
     <l n="495">e come in Runcisvalle Orlando è giunto,</l>
     <l n="496">e la battaglia, com'io dissi appunto.</l>
    </lg>
    <lg n="63">
     <l n="497">E ciò che addrieto nel Morgante è scritto,</l>
     <l n="498">ogni cosa Lattanzio in alto disse;</l>
     <l n="499">e come tutta la Persia e lo Egitto</l>
     <l n="500">alla fede di Cristo pervenisse:</l>
     <l n="501">e bisognòe qui andar pel segno ritto</l>
     <l n="502">(non so se troppa mazza altrove misse),</l>
     <l n="503">ché l'auttor che Morgante compose</l>
     <l n="504">non direbbe bugie tra queste cose.</l>
    </lg>
    <lg n="64">
     <l n="505">E del Danese, e come e' fu cristiano,</l>
     <l n="506">e del caval chiamato Duraforte;</l>
     <l n="507">e che in prigione il tenne Carlo Mano</l>
     <l n="508">quando quel dètte a Carlotto la morte,</l>
     <l n="509">insin che venne quel Bravieri strano</l>
     <l n="510">che abbatté tutti i paladin di corte;</l>
     <l n="511">e come e' fu della Marca signore,</l>
     <l n="512">ogni cosa dicea quel cantatore;</l>
    </lg>
    <lg n="65">
     <l n="513">e come poi Rinaldo giovinetto</l>
     <l n="514">con tre frategli a Carlo fu mandato,</l>
     <l n="515">che fu Guicciardo, Alardo e Ricciardetto,</l>
     <l n="516">e come Carlo l'aveva accettato;</l>
     <l n="517">e perché spesso gli facea despetto,</l>
     <l n="518">più volte l'ebbe di corte scacciato;</l>
     <l n="519">e come e' fe' per arte Malagigi</l>
     <l n="520">Montalban fare a quegli angeli bigi.</l>
    </lg>
    <lg n="66">
     <l n="521">E disse finalmente tante cose</l>
     <l n="522">che fece tutto il popolo stupire,</l>
     <l n="523">insin che pur la cetera giù pose</l>
     <l n="524">e non poté di Carlo tanto dire</l>
     <l n="525">quanto l'opere sue son più famose.</l>
     <l n="526">Or pur la istoria ci convien finire,</l>
     <l n="527">ché Alcuin, poi che Lattanzio ha detto,</l>
     <l n="528">la cetra ha in punto, e 'l piè già in sul palchetto.</l>
    </lg>
    <lg n="67">
     <l n="529">Era il popol di lacrime confuso,</l>
     <l n="530">tanto a ciascun del suo signore increbbe,</l>
     <l n="531">e veramente a questa volta io scuso</l>
     <l n="532">ognun che piange quel che pianger debbe;</l>
     <l n="533">quando Alcuin, secondo l'antico uso</l>
     <l n="534">salito in alto, poi che guardato ebbe</l>
     <l n="535">la gente afflitta e lamentabil tanto,</l>
     <l n="536">la cetra accommodò col flebil canto;</l>
    </lg>
    <lg n="68">
     <l n="537">e molto commendò colui che ha detto,</l>
     <l n="538">Lattanzio, e disse nello essordio prima:</l>
     <l n="539">- Io son fra molti dicitore eletto,</l>
     <l n="540">e me' di me ognun sa dire in rima:</l>
     <l n="541">però, s'io commettessi alcun defetto,</l>
     <l n="542">populo mio, per discrezion istima</l>
     <l n="543">che come Filomena a cantar vegno</l>
     <l n="544">materia ove e' non basta uman ingegno.</l>
    </lg>
    <lg n="69">
     <l n="545">Io canterò del magno imperatore</l>
     <l n="546">la vita, e piangerò con voi la morte:</l>
     <l n="547">perché pure era mio padre e signore</l>
     <l n="548">e tanto tempo m'ha nutrito in Corte,</l>
     <l n="549">dove il pan de' sospiri e del dolore</l>
     <l n="550">convien ch'io mangi or, tanto duro e forte;</l>
     <l n="551">ma perch'io sono alla vita obligato,</l>
     <l n="552">non voglio anche alla morte esser ingrato.</l>
    </lg>
    <lg n="70">
     <l n="553">Pipino, il padre suo famoso e degno,</l>
     <l n="554">tenne prima lo scettro e il nome regio,</l>
     <l n="555">e governò per quindici anni il regno:</l>
     <l n="556">però che al gran prefetto del collegio</l>
     <l n="557">dinanzi a lui bastava il nome e 'l segno;</l>
     <l n="558">ma la corona e 'l real seggio e 'l fregio</l>
     <l n="559">tenne Pipin, come di sopra è detto,</l>
     <l n="560">che per successione era prefetto.</l>
    </lg>
    <lg n="71">
     <l n="561">Morto Pipin, dopo il quindecimo anno</l>
     <l n="562">dalla sua promozion, rimase Carlo,</l>
     <l n="563">Carlo Magno appellato, e Carlomanno,</l>
     <l n="564">un suo fratel; ma del signor mio parlo,</l>
     <l n="565">ché come il regno insieme partito hanno</l>
     <l n="566">opera mia non è di raccontarlo:</l>
     <l n="567">io dirò tanto della sua eccellenzia</l>
     <l n="568">quant'io ebbi oculata esperienzia.</l>
    </lg>
    <lg n="72">
     <l n="569">La prima guerra fu con gli Aquitani. -</l>
     <l n="570">Nota, lettor, che l'Aquitania è Ghienna,</l>
     <l n="571">acciò che i versi alcuna volta io spiani</l>
     <l n="572">dov'io vedrò la discrezione accenna.</l>
     <l n="573">- Pipin v'avea prima messo le mani,</l>
     <l n="574">come scritto fu già con altra penna;</l>
     <l n="575">Carlo v'andò fino a guerra finita,</l>
     <l n="576">e riportonne la palma fiorita.</l>
    </lg>
    <lg n="73">
     <l n="577">E so che replicar non mi bisogna</l>
     <l n="578">cose tanto propinque alla memoria,</l>
     <l n="579">e come Unuldo si fuggì in Guascogna,</l>
     <l n="580">e come doppia fu questa vittoria,</l>
     <l n="581">da poi ch'egli ebbe il suo nimico in gogna:</l>
     <l n="582">però che Lupo, per maggior sua gloria,</l>
     <l n="583">il duca di Guascogna, fu prudente</l>
     <l n="584">e dètte Unuldo e sé liberamente.</l>
    </lg>
    <lg n="74">
     <l n="585">E perché intanto il bel paese Esperio</l>
     <l n="586">occupava il furor de' Longobardi</l>
     <l n="587">sotto l'insegne del re Desiderio,</l>
     <l n="588">uomini inculti, feroci e gagliardi,</l>
     <l n="589">sì che quel tenne di Italia lo imperio</l>
     <l n="590">ventiquattro anni sotto i suoi stendardi,</l>
     <l n="591">non si poteva alla fine cacciarlo,</l>
     <l n="592">se non giugneva il soccorso di Carlo.</l>
    </lg>
    <lg n="75">
     <l n="593">Era venuto di verso Occeàno</l>
     <l n="594">questo popolo indomito, chiamato</l>
     <l n="595">da Narsete eunuco capitano:</l>
     <l n="596">onde il sommo pontefice oppressato,</l>
     <l n="597">ch'era in quel tempo il famoso Adriano,</l>
     <l n="598">a Carlo imbasciatore ebbe mandato</l>
     <l n="599">che dovessi in Italia venir quello</l>
     <l n="600">come Pipin già fece e 'l suo Martello.</l>
    </lg>
    <lg n="76">
     <l n="601">Carlo, mosso da' prieghi santi e giusti,</l>
     <l n="602">partì di Francia co' suoi paladini,</l>
     <l n="603">e bisognòe passar per luoghi angusti</l>
     <l n="604">onde Anibal passò co' suoi Barchini,</l>
     <l n="605">perché e' tenean que' populi robusti</l>
     <l n="606">i passi e' gioghi degli alti Apennini;</l>
     <l n="607">ma passi o sbarre non valsono o ponti,</l>
     <l n="608">ché finalmente e' trapassò que' monti.</l>
    </lg>
    <lg n="77">
     <l n="609">E mandò prima imbasciadori a quelli</l>
     <l n="610">là dove Desiderio era attendato:</l>
     <l n="611">che dovessin partir co' lor drappelli,</l>
     <l n="612">e come egli era in Italia chiamato</l>
     <l n="613">per discacciar della Chiesa i rebelli;</l>
     <l n="614">che si ricordin pel tempo passato</l>
     <l n="615">come altra volta con ispada e lancia</l>
     <l n="616">provato avevan le forze di Francia.</l>
    </lg>
    <lg n="78">
     <l n="617">E finalmente alla battaglia venne</l>
     <l n="618">dove il pian vercellese par che sia:</l>
     <l n="619">il perché Desiderio non sostenne</l>
     <l n="620">e fu constretto fuggirsi in Pavia,</l>
     <l n="621">dove Carlo assediato un tempo il tenne;</l>
     <l n="622">e intanto andò con la sua compagnia,</l>
     <l n="623">poi ch'egli avea la sua superbia doma,</l>
     <l n="624">a vicitare il pontefice a Roma.</l>
    </lg>
    <lg n="79">
     <l n="625">Grande onor fece il sommo padre santo</l>
     <l n="626">a Carlo, lieto del suo avvenimento;</l>
     <l n="627">restituite le sue terre intanto,</l>
     <l n="628">ed aggiunto Spoleti e Benevento,</l>
     <l n="629">e così in Roma dimorato alquanto,</l>
     <l n="630">per che molto Adrian ne fu contento,</l>
     <l n="631">e satisfatto alla sua devozione,</l>
     <l n="632">si dipartì con gran benedizione.</l>
    </lg>
    <lg n="80">
     <l n="633">E perché Desiderio avea lasciato,</l>
     <l n="634">com'io dissi, assediato in la sua terra,</l>
     <l n="635">come fùlgore indrieto ritornato,</l>
     <l n="636">tanto lo strinse finalmente e serra</l>
     <l n="637">che bisognò che si fussi accordato:</l>
     <l n="638">e così fu terminata la guerra,</l>
     <l n="639">e riportonne il triunfo e le spoglie</l>
     <l n="640">e in Francia lui co' figliuoli e la moglie.</l>
    </lg>
    <lg n="81">
     <l n="641">Così la bella Italia liberata,</l>
     <l n="642">che da' Goti e da' Vandali prima era</l>
     <l n="643">e dagli Unni e dagli Eruli occupata,</l>
     <l n="644">gente bestial, molto crudele e fera,</l>
     <l n="645">e la Chiesa di Dio restaurata,</l>
     <l n="646">si ritornò con la santa bandiera;</l>
     <l n="647">e per più gloria de' famosi gigli</l>
     <l n="648">seco menò di Carlomanno i figli.</l>
    </lg>
    <lg n="82">
     <l n="649">Io lascio molte cose egregie e degne,</l>
     <l n="650">ch'io non posso seguir con la memoria</l>
     <l n="651">e, in ogni parte ove fur, le sue insegne</l>
     <l n="652">accompagnar d'una in altra vittoria;</l>
     <l n="653">ma se morte anzi tempo non ispegne</l>
     <l n="654">il vero lume a mostrar questa istoria,</l>
     <l n="655">con altro stil, con altra cetra e verso</l>
     <l n="656">sarà ancor chiara a tutto l'universo.</l>
    </lg>
    <lg n="83">
     <l n="657">Or, come avvien che il generoso core</l>
     <l n="658">cose magne ricerca insin se sogna,</l>
     <l n="659">così intervien che il nostro imperatore,</l>
     <l n="660">poi ch'egli ebbe Aquitania e la Guascogna,</l>
     <l n="661">e liberata la Chiesa e 'l Pastore,</l>
     <l n="662">percosse nella eretica Sansogna,</l>
     <l n="663">ch'era più ch'altra regione allotta</l>
     <l n="664">dal culto falso de' demòn corrotta.</l>
    </lg>
    <lg n="84">
     <l n="665">Questa guerra fu più laboriosa</l>
     <l n="666">che alcuna altra, per gli uomini strani</l>
     <l n="667">a cui molto la nostra fede esosa</l>
     <l n="668">era, ingannati dagli idoli vani,</l>
     <l n="669">gente crudele e molto bellicosa</l>
     <l n="670">che dannava ogni legge de' cristiani:</l>
     <l n="671">Carlo n'andò collo essercito a furia,</l>
     <l n="672">per vendicar del suo Cristo la ingiuria;</l>
    </lg>
    <lg n="85">
     <l n="673">sì che più volte, alla fede redutti,</l>
     <l n="674">si ritornoron nello antico errore,</l>
     <l n="675">poi che gl'idoli van furon distrutti</l>
     <l n="676">per la virtù del nostro imperatore;</l>
     <l n="677">pure alla fine, battezzati tutti,</l>
     <l n="678">ricognobbono il vero Redentore,</l>
     <l n="679">e l'idolatria loro essere inganni:</l>
     <l n="680">e così combattêr trentatré anni.</l>
    </lg>
    <lg n="86">
     <l n="681">Carlo poi per istatici domanda</l>
     <l n="682">diecimila di lor, come prudente,</l>
     <l n="683">ed ordinò che per tutto si spanda</l>
     <l n="684">pe' paesi di Francia quella gente</l>
     <l n="685">e pe' liti di Ilanda e di Silanda:</l>
     <l n="686">così la lor perfidia finalmente,</l>
     <l n="687">diradicata come falsa legge,</l>
     <l n="688">aggiunse nuova torma alla sua gregge.</l>
    </lg>
    <lg n="87">
     <l n="689">O protettor del buon Cefas in terra,</l>
     <l n="690">o defensor delle cristiane squadre,</l>
     <l n="691">o santa spada a gastigar chi erra,</l>
     <l n="692">o Moisè del popol di Dio padre,</l>
     <l n="693">o Papirio Cursor famoso in guerra,</l>
     <l n="694">o Scipio amico all'opere leggiadre,</l>
     <l n="695">o fido specchio ove ogni ben s'è mostro,</l>
     <l n="696">o fama, o pregio, o gloria al secol nostro!</l>
    </lg>
    <lg n="88">
     <l n="697">Era in quel tempo medesimo Spagna</l>
     <l n="698">d'altra prava eresia più maculata,</l>
     <l n="699">quando l'alta Corona tanto magna</l>
     <l n="700">apparecchiò lo essercito e l'armata,</l>
     <l n="701">e passa i fiumi e' colli e la montagna</l>
     <l n="702">con la santa bandiera dal Ciel data,</l>
     <l n="703">e fa tremare ogni lito, ogni terra,</l>
     <l n="704">come in Ispagna è vulgata la guerra.</l>
    </lg>
    <lg n="89">
     <l n="705">Furono adunque in su' campi alle mani</l>
     <l n="706">Carlo e sua gente, onde la fama suona;</l>
     <l n="707">ma non resson le forze degli Ispani.</l>
     <l n="708">Restava Augusta solo e Pampalona</l>
     <l n="709">a redurre alla fede de' cristiani:</l>
     <l n="710">il perché il magno re v'andò in persona,</l>
     <l n="711">e finalmente, dopo lungo tedio,</l>
     <l n="712">le conquistò con forza e con assedio.</l>
    </lg>
    <lg n="90">
     <l n="713">E poi che Pampalona fu acquistata</l>
     <l n="714">dopo molte battaglie e molti omèi,</l>
     <l n="715">e che tutta la Spagna è battezzata</l>
     <l n="716">e Macon rinnegato e i falsi iddei,</l>
     <l n="717">Carlo, tornando con la sua brigata,</l>
     <l n="718">poi che i salti rivide Pirenei,</l>
     <l n="719">non sanza danno dell'altrui vergogna</l>
     <l n="720">nelle insidie percosse di Guascogna.</l>
    </lg>
    <lg n="91">
     <l n="721">Quivi fu la battaglia sanguinosa</l>
     <l n="722">dove Anselmo morì col suo nipote</l>
     <l n="723">in Runcisvalle ancor tanto famosa;</l>
     <l n="724">ma tutte queste cose vi son note,</l>
     <l n="725">che non fu la vittoria gloriosa,</l>
     <l n="726">però che il tradimento tutto puote;</l>
     <l n="727">e perché Carlo il tempo e 'l modo aspetta,</l>
     <l n="728">come sapete, fe' crudel vendetta.</l>
    </lg>
    <lg n="92">
     <l n="729">Così furon l'inganni de' Guasconi</l>
     <l n="730">puniti, e prima battezzata Spagna.</l>
     <l n="731">E seguitò la guerra de' Brettóni;</l>
     <l n="732">e poi che fu ancor doma la Brettagna,</l>
     <l n="733">rivolse verso Italia i gonfaloni,</l>
     <l n="734">perché Roma d'Araiso si lagna,</l>
     <l n="735">il qual di Benevento era signore</l>
     <l n="736">e minacciava la Chiesa e 'l Pastore.</l>
    </lg>
    <lg n="93">
     <l n="737">Carlo, giunto in Italia, come io dico,</l>
     <l n="738">redusse alle sue voglie il folle duce</l>
     <l n="739">sì che quel fece al pontefice amico,</l>
     <l n="740">e molti in Francia statici conduce.</l>
     <l n="741">O quante cose magne io non replìco!</l>
     <l n="742">ché, come il sole in ogni parte luce,</l>
     <l n="743">a conseguir famose opere e degne</l>
     <l n="744">in ogni luogo apparir le sue insegne;</l>
    </lg>
    <lg n="94">
     <l n="745">sì che, più volte di Roma lo imperio</l>
     <l n="746">restaurato come il buon Camillo,</l>
     <l n="747">tornato in Francia, il gran duca baverio,</l>
     <l n="748">apparecchiato sua gente, Tassillo,</l>
     <l n="749">recordato del suocer Desiderio,</l>
     <l n="750">congiurato con gli Unni a un vessillo,</l>
     <l n="751">come mal consigliato dalla moglie</l>
     <l n="752">cercando andò le sue future doglie.</l>
    </lg>
    <lg n="95">
     <l n="753">Lo imperator, che apparato già era,</l>
     <l n="754">non aspettò del nimico la insegna,</l>
     <l n="755">ma féssi incontra a lui con sua bandiera</l>
     <l n="756">insino al fiume che divide e segna</l>
     <l n="757">la Magna e le provincie di Baviera;</l>
     <l n="758">e bisognòe che alfin Tassillo vegna</l>
     <l n="759">a consentir ciò che Carlo gli chiede</l>
     <l n="760">e giurar servitù, tributo e fede.</l>
    </lg>
    <lg n="96">
     <l n="761">I Velatabi intanto gli Abroditi</l>
     <l n="762">molestavan, qual suoi confederati;</l>
     <l n="763">ma poi che il nostro re gli ebbe puniti,</l>
     <l n="764">in questo tempo gli Ungher congregati,</l>
     <l n="765">populi detti per l'addrieto Sciti,</l>
     <l n="766">gente dapprima in Pannonia arrivati</l>
     <l n="767">dalle estreme provincie della terra,</l>
     <l n="768">apparecchiavan contra Carlo guerra.</l>
    </lg>
    <lg n="97">
     <l n="769">Questa guerra durò circa otto anni;</l>
     <l n="770">ma Carlo alfin, superati costoro</l>
     <l n="771">non sanza grande occisione e danni,</l>
     <l n="772">ne riportò le ricchezze e 'l tesoro,</l>
     <l n="773">ch'egli avevon con forza e con inganni</l>
     <l n="774">in molte parte predato già loro,</l>
     <l n="775">in Francia bella con vittoria e fama:</l>
     <l n="776">sì che la gloria fiorì in ogni rama.</l>
    </lg>
    <lg n="98">
     <l n="777">E poi che la gran guerra d'Ungheria</l>
     <l n="778">sedata fu, ridotta sotto il giglio</l>
     <l n="779">di Francia e la Boemia e Normandia,</l>
     <l n="780">abbattuta da Carlo primo figlio,</l>
     <l n="781">mandò papa Leone imbasceria,</l>
     <l n="782">perch'egli era constretto e in gran periglio,</l>
     <l n="783">cacciato di sua sede, in Francia a Carlo,</l>
     <l n="784">che dovessi tornare a liberarlo.</l>
    </lg>
    <lg n="99">
     <l n="785">Così la terza volta ritornato</l>
     <l n="786">Carlo in Italia, il pontefice santo</l>
     <l n="787">restituì dond'egli era cacciato</l>
     <l n="788">nella sua sede, col papale ammanto.</l>
     <l n="789">Per che il sommo Pastor, non sendo ingrato,</l>
     <l n="790">recordato del suo precessor tanto</l>
     <l n="791">quanto di sé, benemerito e giusto,</l>
     <l n="792">gli aggiunse al titol regio il nome agusto.</l>
    </lg>
    <lg n="100">
     <l n="793">Dunque Carlo fu Magno e imperatore</l>
     <l n="794">di tutto l'universo e re di Roma,</l>
     <l n="795">ed aggiunse al suo segno, per più onore,</l>
     <l n="796">il grande uccel che di Giove si noma.</l>
     <l n="797">E licenziato dal santo Pastore,</l>
     <l n="798">poi ch'egli aveva ogni arroganza doma,</l>
     <l n="799">nel suo tornar, per più magnificenzia,</l>
     <l n="800">rifece e rinnovòe l'alma Florenzia,</l>
    </lg>
    <lg n="101">
     <l n="801">e templi edificò per sua memoria,</l>
     <l n="802">e dètte a quella doni e privilegi;</l>
     <l n="803">e ritornò con gran triunfo e gloria</l>
     <l n="804">in Francia, il nostro re degli altri regi.</l>
     <l n="805">E non è questa l'ultima vittoria</l>
     <l n="806">onde più splenda la corona e' fregi:</l>
     <l n="807">tante altre cose ha fatto il signor nostro</l>
     <l n="808">che manca il suon, la voce e carta e inchiostro.</l>
    </lg>
    <lg n="102">
     <l n="809">Io non posso piangendo cantar versi,</l>
     <l n="810">tanto contrario è l'uno all'altro effetto;</l>
     <l n="811">e pur convien che il cor lacrime versi,</l>
     <l n="812">quando quell'è da giusto duol constretto.</l>
     <l n="813">Per tanti tempi e paesi diversi</l>
     <l n="814">ha fatto Carlo più che io non ho detto</l>
     <l n="815">per la fede di Cristo e pel Vangelo:</l>
     <l n="816">ma tutto è scritto e rigistrato in Cielo.</l>
    </lg>
    <lg n="103">
     <l n="817">Quivi i meriti suoi saranno tutti;</l>
     <l n="818">quivi tutto vedrà nel santo volto;</l>
     <l n="819">quivi corrà del suo ben fare i frutti;</l>
     <l n="820">quivi sarà dal buon Gesù suo accolto;</l>
     <l n="821">quivi in canti fia sempre sanza lutti;</l>
     <l n="822">quivi il seggio regal mai sarà tolto;</l>
     <l n="823">quivi il pan gusterà che sempre piace;</l>
     <l n="824">quivi impetri per noi della sua pace. -</l>
    </lg>
    <lg n="104">
     <l n="825">Volea più oltre dir certo Alcuino,</l>
     <l n="826">e dello acquisto del Sepulcro santo,</l>
     <l n="827">e come egli andò in Grecia a Gostantino;</l>
     <l n="828">ma non poté, ché le lacrime e 'l pianto</l>
     <l n="829">del popol, che piangea così meschino,</l>
     <l n="830">occupavan la cetera col canto;</l>
     <l n="831">e forse il braccio stanco era e l'archetto:</l>
     <l n="832">per la qual cosa sceso è del palchetto.</l>
    </lg>
    <lg n="105">
     <l n="833">E come e' fu quel sapiente sceso,</l>
     <l n="834">il popol ch'era prima stato attento</l>
     <l n="835">un pianto seguitòe molto disteso,</l>
     <l n="836">come foco talvolta pare spento</l>
     <l n="837">e sanza fiamma si conserva acceso,</l>
     <l n="838">poi si dimostra o per esca o per vento:</l>
     <l n="839">così intervenne dopo il dolce canto</l>
     <l n="840">che tutto il popol rinnovòe il pianto.</l>
    </lg>
    <lg n="106">
     <l n="841">Quivi eran le pulzelle scapigliate;</l>
     <l n="842">quivi avean le matrone il peplo in testa;</l>
     <l n="843">quivi piangeva tutta la cittate;</l>
     <l n="844">quivi si straccia ognun l'oscura vesta;</l>
     <l n="845">quivi son l'alte cose replicate;</l>
     <l n="846">quivi si loda la sua vita onesta;</l>
     <l n="847">quivi si batte alcun le palme intanto;</l>
     <l n="848">quivi si grida: - Santo, santo, santo! -</l>
    </lg>
    <lg n="107">
     <l n="849">O fortunato, o ben vissuto vecchio!</l>
     <l n="850">O felice quel giusto ch'ognuno ama!</l>
     <l n="851">O chiaro essemplo di ben fare e specchio!</l>
     <l n="852">O sanza invidia gloriosa fama!</l>
     <l n="853">O Ciel, tu porgi a' suoi merti l'orecchio!</l>
     <l n="854">O popol che il signor suo morto chiama!</l>
     <l n="855">O buon pastor chi ben guarda sua gregge!</l>
     <l n="856">O tanto re, quanto ei ben guida e regge!</l>
    </lg>
    <lg n="108">
     <l n="857">In Aquisgrana la chiesa maggiore,</l>
     <l n="858">nella Virgine santa titolata,</l>
     <l n="859">dallo eccelso e felice imperatore</l>
     <l n="860">era suta già prima edificata:</l>
     <l n="861">quivi meritamente a grande onore</l>
     <l n="862">fu la sua sepultura collocata,</l>
     <l n="863">e sopra a questa aggiunto un arco d'oro</l>
     <l n="864">nella santa basilica del coro.</l>
    </lg>
    <lg n="109">
     <l n="865">E perché il mondo ancor possi ritrarlo,</l>
     <l n="866">il popol verso lui fu clementissimo</l>
     <l n="867">e nel sepulcro suo fece scultarlo;</l>
     <l n="868">e lo epitafio diceva brevissimo:</l>
     <l n="869">"Il corpo iace qui del magno Carlo</l>
     <l n="870">imperator de' Roman cristianissimo":</l>
     <l n="871">ma molto importa, in sì breve idioma,</l>
     <l n="872">"cristianissimo" e "Carlo" e "re di Roma".</l>
    </lg>
    <lg n="110">
     <l n="873">L'anno ottocentoquindici correa</l>
     <l n="874">dalla salute della Incarnazione;</l>
     <l n="875">Carlo settantadue finiti avea</l>
     <l n="876">e quaranzette dalla promozione,</l>
     <l n="877">de' quali ultimi quindici tenea</l>
     <l n="878">con la corona da papa Leone,</l>
     <l n="879">nel vigesimoquarto dì spirato</l>
     <l n="880">del mese il quale a Gian fu consecrato.</l>
    </lg>
    <lg n="111">
     <l n="881">E innanzi alla sua morte segni apparse:</l>
     <l n="882">ché, dove il bel pinnaculo si bilica,</l>
     <l n="883">fùlgore questo rovinòe e sparse,</l>
     <l n="884">un portico cascò della basilica,</l>
     <l n="885">e 'l ponte ch'era appresso a Magonzia arse:</l>
     <l n="886">però, chi queste cose ben rivilica,</l>
     <l n="887">come a Cesare il Ciel fece qui segno</l>
     <l n="888">d'altro cesare in terra assai più degno.</l>
    </lg>
    <lg n="112">
     <l n="889">Fe' come savio prima testamento:</l>
     <l n="890">divise in molte terre il suo tesoro;</l>
     <l n="891">lasciò tutti i suoi servi ognun contento,</l>
     <l n="892">che molte cose partiron fra loro;</l>
     <l n="893">e tre tavole ricche d'ariento,</l>
     <l n="894">tutte intagliate, ed una di puro oro,</l>
     <l n="895">condotte e fatte con mirabile arte,</l>
     <l n="896">distribuì, com'io truovo, in tre parte:</l>
    </lg>
    <lg n="113">
     <l n="897">la prima, ove era tutta disegnata</l>
     <l n="898">la gran città che Bisanzio si noma,</l>
     <l n="899">al santo altar di Pietro ha diputata;</l>
     <l n="900">e l'altra, ove era sculta l'alma Roma,</l>
     <l n="901">volle che fussi a Ravenna mandata.</l>
     <l n="902">O gran presente, o ricca, o degna soma!</l>
     <l n="903">O magnanimi don, memoria e segno,</l>
     <l n="904">che minor non conviensi a tanto uom degno!</l>
    </lg>
    <lg n="114">
     <l n="905">La terza, fatta con maggior lavoro,</l>
     <l n="906">dove tutto descritto appare il mondo,</l>
     <l n="907">e quell'altra ch'io dissi, tutta d'oro,</l>
     <l n="908">a Lodovico suo figliuol giocondo</l>
     <l n="909">rimase, ultimo erede fra costoro,</l>
     <l n="910">morti Carlo e Pipin primo e secondo:</l>
     <l n="911">sì che Luigi era il terzo figliuolo,</l>
     <l n="912">che succedette alla corona solo.</l>
    </lg>
    <lg n="115">
     <l n="913">Or, poi che Carlo è seppellito e morto</l>
     <l n="914">e fruisce quel gaudio e quel giubillo</l>
     <l n="915">che s'aspetta a ognun che giugne al porto</l>
     <l n="916">di sua salute e suo stato tranquillo,</l>
     <l n="917">a me parrebbe alla istoria far torto</l>
     <l n="918">s'io non aggiungo qualche codicillo,</l>
     <l n="919">acciò ch'ognun che legge benedica</l>
     <l n="920">l'ultimo effetto della mia fatica.</l>
    </lg>
    <lg n="116">
     <l n="921">Noi possiam per la istoria intender quasi</l>
     <l n="922">come all'unico figlio Lodovico</l>
     <l n="923">molti regni e paesi son rimasi</l>
     <l n="924">per virtù del suo padre, come io dico,</l>
     <l n="925">per molti tempi, effetti e vari casi:</l>
     <l n="926">insino al re di Persia è fatto amico,</l>
     <l n="927">tanto a sé il trasse come calamita</l>
     <l n="928">l'opere degne del suo padre in vita;</l>
    </lg>
    <lg n="117">
     <l n="929">e la Francia e la Ghienna e la Borgogna</l>
     <l n="930">e Navarra, Araona con la Spagna,</l>
     <l n="931">la Fiandra e l'Inghilterra e la Guascogna,</l>
     <l n="932">la Dazia e la Germania e la Brettagna</l>
     <l n="933">e Pannonia e Boemia e la Sansogna</l>
     <l n="934">e tante gran provincie della Magna</l>
     <l n="935">e l'Istria e la Dalmazia e Lombardia</l>
     <l n="936">rimason sotto la sua monarchia.</l>
    </lg>
    <lg n="118">
     <l n="937">E veramente dal suo genitore</l>
     <l n="938">non è questo figliuol degenerato;</l>
     <l n="939">ma, perch'io serbo altrove a fargli onore</l>
     <l n="940">in altro libro o libel cominciato,</l>
     <l n="941">ritorno al nostro primo imperatore</l>
     <l n="942">in alcun luogo che indrieto ho lasciato</l>
     <l n="943">de' costumi e de' modi di sua vita,</l>
     <l n="944">sì che la istoria dir possian finita.</l>
    </lg>
    <lg n="119">
     <l n="945">Dicon molti auttor di sua natura,</l>
     <l n="946">della sua qualità, s'io ho ben raccolto,</l>
     <l n="947">ch'egli aveva formosa la statura,</l>
     <l n="948">largo nel petto e nelle spalle molto,</l>
     <l n="949">ne' passi grave e nella guardatura,</l>
     <l n="950">nel parlar grazia, e maiestà nel volto,</l>
     <l n="951">la barba lunga e il naso alquanto giusto,</l>
     <l n="952">l'aspetto degno e tutto in sé venusto;</l>
    </lg>
    <lg n="120">
     <l n="953">molto affabil, placabil, tutto magno,</l>
     <l n="954">molto savio, veril, molto discreto;</l>
     <l n="955">amico o servo o parente o compagno</l>
     <l n="956">partia sempre da lui contento e lieto:</l>
     <l n="957">non si sentia: "Del mio signor mi lagno";</l>
     <l n="958">molto giusto in sua legge e suo decreto;</l>
     <l n="959">e perché gli uomin gli piacean modesti,</l>
     <l n="960">essemplo dava di costumi onesti.</l>
    </lg>
    <lg n="121">
     <l n="961">Era al culto divin ceremonioso;</l>
     <l n="962">edificava per ogni paese</l>
     <l n="963">qualche magno palazzo glorioso;</l>
     <l n="964">fece tanti spedal, badie e chiese</l>
     <l n="965">ch'io credo il ver di molte sia nascoso;</l>
     <l n="966">come cor generoso all'alte imprese,</l>
     <l n="967">restaurava e città e castella,</l>
     <l n="968">come e' fece ancor già Fiorenza bella;</l>
    </lg>
    <lg n="122">
     <l n="969">fece in sul Reno il ponte, com'io dissi,</l>
     <l n="970">di cinquecento passi per lunghezza,</l>
     <l n="971">che mostrò segno, innanzi ch'e' morissi,</l>
     <l n="972">come e' cadeva anche ogni gentilezza.</l>
     <l n="973">Mostrava, in ogni caso che avvenissi,</l>
     <l n="974">prudenzia e temperanza con fortezza:</l>
     <l n="975">grazie che Iddio rade volte concede</l>
     <l n="976">o per nostra salute o per la fede.</l>
    </lg>
    <lg n="123">
     <l n="977">Dilettavasi a caccia andare spesso,</l>
     <l n="978">sempre l'ozio dannando, come i saggi,</l>
     <l n="979">sanza temer, dagli anni pur defesso,</l>
     <l n="980">di freddo o luoghi difficil, selvaggi;</l>
     <l n="981">tanto che, essendo a quel termine presso</l>
     <l n="982">dove più oltre ognun convien che caggi</l>
     <l n="983">perché non è più la natura forte,</l>
     <l n="984">sollicitòe per tal cagion la morte.</l>
    </lg>
    <lg n="124">
     <l n="985">Pigliava spesso de' bagni diletto:</l>
     <l n="986">quivi soleva congregar gli amici,</l>
     <l n="987">come forse dal luogo era constretto</l>
     <l n="988">dove i monti son freddi e le pendici.</l>
     <l n="989">O signor giusto, o signor benedetto,</l>
     <l n="990">o quanto furon que' tempi felici!</l>
     <l n="991">Non sarà Francia mai sì bella o lieta</l>
     <l n="992">o per corso di stelle o di pianeta.</l>
    </lg>
    <lg n="125">
     <l n="993">Reputavano i popoli dal Cielo</l>
     <l n="994">mandato fussi in terra un tal signore</l>
     <l n="995">per carità, per giustizia e per zelo;</l>
     <l n="996">e se non fussi spento il vecchio errore,</l>
     <l n="997">adorato l'arebbon come Belo</l>
     <l n="998">per reverenzia e per antico amore:</l>
     <l n="999">tanto che alcuno, forse, auttor non falla</l>
     <l n="1000">della croce incarnata in su la spalla.</l>
    </lg>
    <lg n="126">
     <l n="1001">Ammaestrò i figliuoli e le figliuole</l>
     <l n="1002">d'ogni arte liberal, d'ogni dottrina;</l>
     <l n="1003">né bisognava cercare altre scuole,</l>
     <l n="1004">allor, che l'accademia parigina.</l>
     <l n="1005">Voleva appresso tutta la sua prole</l>
     <l n="1006">se e' cavalcava da sera o mattina.</l>
     <l n="1007">Talvolta, per fuggir le sue donne ozio,</l>
     <l n="1008">ministravan lanifero negozio.</l>
    </lg>
    <lg n="127">
     <l n="1009">La madre sua, ch'era Berta chiamata,</l>
     <l n="1010">sempre la tenne con debito onore,</l>
     <l n="1011">acciò che fussi la legge osservata</l>
     <l n="1012">di Moisè da quel primo dottore:</l>
     <l n="1013">era di Grecia di gran sangue nata,</l>
     <l n="1014">figlia di Eraclio degno imperatore.</l>
     <l n="1015">Or basti una parola, uditor mio,</l>
     <l n="1016">ch'ogni cosa ben fa chi teme Iddio.</l>
    </lg>
    <lg n="128">
     <l n="1017">Dunque giusta la vita, retta e buona</l>
     <l n="1018">è stata del mio Carlo veramente,</l>
     <l n="1019">e tenuto lo imperio e la corona</l>
     <l n="1020">come magno signor felicemente.</l>
     <l n="1021">Ma perché intanto una tuba risuona</l>
     <l n="1022">in altra parte, e per tutto si sente,</l>
     <l n="1023">benché la istoria sia degna e famosa,</l>
     <l n="1024">convien che fine pure abbi ogni cosa.</l>
    </lg>
    <lg n="129">
     <l n="1025">E s'io non ho quanto conviensi a Carlo</l>
     <l n="1026">satisfatto co' versi e col mio ingegno,</l>
     <l n="1027">io non posso il mio arco più sbarrarlo</l>
     <l n="1028">tanto ch'io passi il consueto segno;</l>
     <l n="1029">e dicone mia colpa, e ristorarlo</l>
     <l n="1030">aspetto al tempo del figliuol suo degno,</l>
     <l n="1031">ch'io farò in terra più che semideo,</l>
     <l n="1032">dove sarà Ciriffo Calvaneo.</l>
    </lg>
    <lg n="130">
     <l n="1033">Io ho condotto in porto la mia barca:</l>
     <l n="1034">non vo' più tentare ora Abila e Calpe,</l>
     <l n="1035">per che più oltre il mio nocchier non varca</l>
     <l n="1036">per non trovarsi come spesso talpe,</l>
     <l n="1037">o come quel che entrò nella santa arca</l>
     <l n="1038">tanto che' monti si scuoprino o l'alpe</l>
     <l n="1039">pel tempo ancor pur nebuloso e torbo,</l>
     <l n="1040">ed aspettar che ritorni a me il corbo.</l>
    </lg>
    <lg n="131">
     <l n="1041">Non ch'io pensi star surto sempre fermo,</l>
     <l n="1042">ché, s'io vorrò passar più là che Ulisse,</l>
     <l n="1043">donna è nel Ciel che mi fia sempre schermo;</l>
     <l n="1044">ma non pensai che innanzi al fin morisse!</l>
     <l n="1045">Questa fia la mia stella e 'l mio santo Ermo,</l>
     <l n="1046">e perché prima in alto mar mi misse,</l>
     <l n="1047">come spirto beato tutto vede,</l>
     <l n="1048">ricorderassi ancor della mia fede.</l>
    </lg>
    <lg n="132">
     <l n="1049">Sare' forse materia accomodata,</l>
     <l n="1050">con la vita di Carlo tanto eletta</l>
     <l n="1051">la vita di tal donna comparata,</l>
     <l n="1052">Lucrezia Torna-buona, anzi perfetta,</l>
     <l n="1053">nella sedia sua antica rivocata</l>
     <l n="1054">dalla Virgine etterna benedetta</l>
     <l n="1055">che riveder la sua devota applaude;</l>
     <l n="1056">e canta or forse le sue sante laude.</l>
    </lg>
    <lg n="133">
     <l n="1057">Quivi si legge or della sua Maria</l>
     <l n="1058">la vita, ove il suo libro è sempre aperto,</l>
     <l n="1059">e di Esdram, di Iudit e di Tobia;</l>
     <l n="1060">quivi si rende giusto premio e merto;</l>
     <l n="1061">quivi s'intende or l'alta fantasia</l>
     <l n="1062">a descriver Giovanni nel deserto;</l>
     <l n="1063">quivi cantano or gli angeli i suoi versi,</l>
     <l n="1064">dove il ver d'ogni cosa può vedersi.</l>
    </lg>
    <lg n="134">
     <l n="1065">Natura intese far quel ch'ella volle:</l>
     <l n="1066">una donna famosa al secol nostro,</l>
     <l n="1067">che per se stessa sé dall'altre estolle</l>
     <l n="1068">tanto che manca ogni penna, ogni inchiostro.</l>
     <l n="1069">Non la cognobbe il mondo cieco e folle,</l>
     <l n="1070">benché il vero valor chiaro fu mostro,</l>
     <l n="1071">come il Signor che colassù la serra:</l>
     <l n="1072">ché adorata l'arebbe in Cielo e in terra.</l>
    </lg>
    <lg n="135">
     <l n="1073">Quanti beni ha commessi! A quanto male</l>
     <l n="1074">ovviato costei mentre era in vita!</l>
     <l n="1075">Però con la sua veste nuziale</l>
     <l n="1076">l'anima in Cielo a Dio si rimarita</l>
     <l n="1077">quel dì che il santo messo aperse l'ale</l>
     <l n="1078">per la sua carità tanto infinita:</l>
     <l n="1079">sì che ancor prego che lassù m'accetti</l>
     <l n="1080">tra' servi suoi nel numer degli eletti.</l>
    </lg>
    <lg n="136">
     <l n="1081">E s'io ho satisfatto al suo desio,</l>
     <l n="1082">basta a me tanto e son di ciò contento:</l>
     <l n="1083">altro premio, altro onor non domando io,</l>
     <l n="1084">altro piacer che di godermi drento.</l>
     <l n="1085">E so ch'egli è lassù Morgante mio:</l>
     <l n="1086">però, s'alcun malivolo qui sento,</l>
     <l n="1087">adatterà il battaglio ancor dal Cielo</l>
     <l n="1088">in qualche modo, a scardassargli il pelo.</l>
    </lg>
    <lg n="137">
     <l n="1089">Portin certi uccellacci un sasso in bocca</l>
     <l n="1090">come quelle oche al monte Taureo</l>
     <l n="1091">per non gracchiar, che poi il falcon le tocca;</l>
     <l n="1092">ch'io gli farò girar come paleo,</l>
     <l n="1093">ed ho sempre la sferza in su la scocca,</l>
     <l n="1094">perch'io fu', prima ch'e' gigante, reo;</l>
     <l n="1095">non morda ignun chi ha zanne non che denti,</l>
     <l n="1096">dice il proverbio: io non dico altrimenti.</l>
    </lg>
    <lg n="138">
     <l n="1097">Io non domando grillande d'alloro</l>
     <l n="1098">di che i Greci e' Latin chieggon corona;</l>
     <l n="1099">io non chieggo altra penna, altro stil d'oro</l>
     <l n="1100">a cantar d'Aganippe e d'Elicona:</l>
     <l n="1101">io me ne vo pe' boschi puro e soro</l>
     <l n="1102">con la mia zampognetta che pur suona,</l>
     <l n="1103">e basta a me trovar Tirsi e Dameta;</l>
     <l n="1104">ch'io non son buon pastor, non che poeta;</l>
    </lg>
    <lg n="139">
     <l n="1105">anzi non son prosuntuoso tanto</l>
     <l n="1106">quanto quel folle antico citarista</l>
     <l n="1107">a cui tolse già Apollo il vivo ammanto,</l>
     <l n="1108">né tanto satir quant'io paio in vista.</l>
     <l n="1109">Altri verrà con altro stile e canto,</l>
     <l n="1110">con miglior cetra, e più sovrano artista;</l>
     <l n="1111">io mi starò tra faggi e tra bifulci</l>
     <l n="1112">che non disprezzin le muse de' Pulci.</l>
    </lg>
    <lg n="140">
     <l n="1113">Io me n'andrò con la barchetta mia</l>
     <l n="1114">quanto l'acqua comporta un piccol legno,</l>
     <l n="1115">e ciò ch'io penso con la fantasia,</l>
     <l n="1116">di piacere a ognuno è il mio disegno:</l>
     <l n="1117">convien che varie cose al mondo sia</l>
     <l n="1118">come son varii volti e vario ingegno,</l>
     <l n="1119">e piace all'uno il bianco, all'altro il perso,</l>
     <l n="1120">o diverse materie in prosa o in verso.</l>
    </lg>
    <lg n="141">
     <l n="1121">Forse coloro ancor che leggeranno,</l>
     <l n="1122">di questa tanto piccola favilla</l>
     <l n="1123">la mente con poca esca accenderanno</l>
     <l n="1124">de' monti o di Parnaso o di Sibilla;</l>
     <l n="1125">e de' miei fior come ape piglieranno</l>
     <l n="1126">i dotti, s'alcun dolce ne distilla;</l>
     <l n="1127">il resto a molti pur darà diletto,</l>
     <l n="1128">e l'auttore ancor fia benedetto.</l>
    </lg>
    <lg n="142">
     <l n="1129">Ben so che spesso, come già Morgante,</l>
     <l n="1130">lasciato ho forse troppo andar la mazza;</l>
     <l n="1131">ma dove sia poi giudice bastante,</l>
     <l n="1132">materia c'è da camera e da piazza;</l>
     <l n="1133">ed avvien che chi usa con gigante</l>
     <l n="1134">convien che se n'appicchi qualche sprazza,</l>
     <l n="1135">sì ch'io ho fatto con altro battaglio</l>
     <l n="1136">a mosca cieca o talvolta a sonaglio.</l>
    </lg>
    <lg n="143">
     <l n="1137">Non sien dati miei versi a Varo o Tucca:</l>
     <l n="1138">e' basta il Bellincion che affermi e lodi,</l>
     <l n="1139">che porge come amico e non pilucca.</l>
     <l n="1140">I' guarderò in sul ghiaccio ir con buon chiodi;</l>
     <l n="1141">io porterò in su gli omeri la zucca</l>
     <l n="1142">nell'acqua, cinta con sicuri nodi;</l>
     <l n="1143">e farò tanto quanto i savi fanno,</l>
     <l n="1144">di perdonare a color che non sanno.</l>
    </lg>
    <lg n="144">
     <l n="1145">Ed oltre a questo, e ne verrà il mio Antonio,</l>
     <l n="1146">per cui la nostra cetra è gloriosa</l>
     <l n="1147">del dolce verso materno ausonio;</l>
     <l n="1148">bench'e' si stia là in quella valle ombrosa,</l>
     <l n="1149">che fia del vero lume testimonio.</l>
     <l n="1150">Ognun so che riprende qualche cosa;</l>
     <l n="1151">ma io non so s'e' si son corvi o cigni</l>
     <l n="1152">i detrattori, o spiriti maligni.</l>
    </lg>
    <lg n="145">
     <l n="1153">Pertanto, io non aspetto il baldacchino,</l>
     <l n="1154">non aspetto co' pifferi l'ombrello,</l>
     <l n="1155">non traggo fuori i nomi col verzino</l>
     <l n="1156">com'io veggo talvolta ogni libello:</l>
     <l n="1157">quand'io sarò con quel mio serafino,</l>
     <l n="1158">io gli trarrò fuor forse col cervello,</l>
     <l n="1159">perché questo Agnol vi porrà la mano,</l>
     <l n="1160">nato per gloria di Montepulciano.</l>
    </lg>
    <lg n="146">
     <l n="1161">Questo è quel divo e quel famoso Alceo</l>
     <l n="1162">a cui sol si consente il plettro d'oro,</l>
     <l n="1163">che non invidia Anfione o Museo,</l>
     <l n="1164">ma stassi all'ombra d'un famoso alloro,</l>
     <l n="1165">e i monti sforza come il tracio Orfeo,</l>
     <l n="1166">e sempre intorno ha di Parnaso il coro,</l>
     <l n="1167">e l'acque ferma e i sassi muove e glebe,</l>
     <l n="1168">ed a sua posta può richiuder Tebe.</l>
    </lg>
    <lg n="147">
     <l n="1169">Io seguirò la sua famosa lira,</l>
     <l n="1170">tanto dolce, soave, armonizzante</l>
     <l n="1171">che come calamita a sé mi tira,</l>
     <l n="1172">tanto che insieme troverren Pallante;</l>
     <l n="1173">per che, sendo ambo messi in una pira,</l>
     <l n="1174">segni farà del nostro amor constante,</l>
     <l n="1175">d'una morte, un sepulcro, un epigramma,</l>
     <l n="1176">per qualche effetto, l'una e l'altra fiamma.</l>
    </lg>
    <lg n="148">
     <l n="1177">Noi ce n'andrem per le famose rive</l>
     <l n="1178">d'Eurote e pe' gioghi là di Cinto,</l>
     <l n="1179">dove le muse ausonie ed argive</l>
     <l n="1180">gli portan chi narciso e chi iacinto:</l>
     <l n="1181">io sentirò cose alte e magne e dive</l>
     <l n="1182">che non sentì mai Pindo o Arachinto;</l>
     <l n="1183">io condurrò Pallante a Delfi e Delo,</l>
     <l n="1184">poi se n'andrà come Quirino in cielo.</l>
    </lg>
    <lg n="149">
     <l n="1185">Questo sarà quel Pollione in Roma,</l>
     <l n="1186">questo sarà quel magno Mecenate</l>
     <l n="1187">a cui sempre ogni musa è perizoma.</l>
     <l n="1188">Pertanto, spirti degni, or vi svegliate,</l>
     <l n="1189">perché fiorir farà nostro idioma,</l>
     <l n="1190">tanto fien le sue opre celebrate:</l>
     <l n="1191">materia avete innanzi agli occhi degna,</l>
     <l n="1192">che per se stessa sé laudare insegna.</l>
    </lg>
    <lg n="150">
     <l n="1193">Veggo tutte le Grazie a una a una,</l>
     <l n="1194">veggo tutte le ninfe le più belle,</l>
     <l n="1195">veggo che Palla con lor si rauna</l>
     <l n="1196">a cantar le sue laude insieme quelle;</l>
     <l n="1197">e non può contra opporsi la Fortuna,</l>
     <l n="1198">ché il sapiente supera le stelle;</l>
     <l n="1199">e la grazia del Ciel gran segni mostra</l>
     <l n="1200">che questo è il vero onor della età nostra.</l>
    </lg>
    <lg n="151">
     <l n="1201">Surge d'un fresco e prezioso lauro</l>
     <l n="1202">certe piante gentil, certi rampolli,</l>
     <l n="1203">che mi par già sentir dall'Indo al Mauro</l>
     <l n="1204">tante cetre, Mercurii e tanti Apolli</l>
     <l n="1205">che certo e' sarà presto il mondo d'auro,</l>
     <l n="1206">ch'era già presso agli ultimi suoi crolli:</l>
     <l n="1207">tornano i tempi felici che furno</l>
     <l n="1208">quando e' regnòe quel buon signor Saturno.</l>
    </lg>
    <lg n="152">
     <l n="1209">Benigni secul, che già lieti fêrsi,</l>
     <l n="1210">tornate a modular le nostre lire,</l>
     <l n="1211">ché la mia fantasia non può tenersi</l>
     <l n="1212">come ruota che mossa ancor vuol ire.</l>
     <l n="1213">Chi negherebbe a Gallo già mai versi?</l>
     <l n="1214">Pro re, pauca dixi al mio desire.</l>
     <l n="1215">Or sia qui fine al nostro ultimo canto</l>
     <l n="1216">con pace e gaudio e col saluto santo.</l>
    </lg>
    <lg n="153">
     <l n="1217">Salve Regina, madre gloriosa,</l>
     <l n="1218">vita e speranza sì dolce e soave;</l>
     <l n="1219">a te per colpa della antica sposa</l>
     <l n="1220">piangendo e sospirando gridiamo "Ave"</l>
     <l n="1221">in questa valle tanto lacrimosa:</l>
     <l n="1222">però tu che per noi volgi la chiave,</l>
     <l n="1223">deh, volgi i pietosi occhi al nostro essilio,</l>
     <l n="1224">mostrandoci, Maria dolce, il tuo Filio.</l>
    </lg>
    <lg n="154">
     <l n="1225">Degnami, se 'l mio priego è giusto e degno,</l>
     <l n="1226">ch'io possi te laudar, Virgo sacrata;</l>
     <l n="1227">donami grazia e virtù pronta e ingegno</l>
     <l n="1228">contra a' nimici tuoi, nostra avvocata;</l>
     <l n="1229">e perché in porto hai condotto mio legno,</l>
     <l n="1230">io ti ringrazio, Virgine beata:</l>
     <l n="1231">con la tua grazia cominciai la istoria;</l>
     <l n="1232">con la tua grazia alfin mi darai gloria.</l>
    </lg>
    <lg n="155">
     <l n="1233">Con la tua grazia, Virgine Maria,</l>
     <l n="1234">conserva la devota alma e verace</l>
     <l n="1235">mona Lucrezia tua, benigna e pia,</l>
     <l n="1236">con carità perfetta e vera pace;</l>
     <l n="1237">anzi essaudir puoi ciò che lei desia,</l>
     <l n="1238">ché sempre chiederà quel che a te piace.</l>
     <l n="1239">sì che lei prego per le sue virtute</l>
     <l n="1240">che per me impetri grazia di salute.</l>
    </lg>
   </lg>
  </body>
 </text>
</TEI>