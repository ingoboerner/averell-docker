<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE DECIMOQUINTO</title>
    <author>Luigi Pulci</author>
   </titleStmt>
   <extent>
    <measure unit="stanza">112</measure>
    <measure unit="line">896</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-decimoquinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE DECIMOQUINTO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE DECIMOQUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Benigna Maestà, Vita superna,</l>
     <l n="2">ch'allumi questo e quell'altro emispero,</l>
     <l n="3">principio d'ogni cosa santa etterna,</l>
     <l n="4">donami grazia che nel giusto impero</l>
     <l n="5">a' tuoi piè santi l'anima discerna,</l>
     <l n="6">tanto ch'io riconosca il falso e 'l vero;</l>
     <l n="7">e 'nsino al fine il mio debole ingegno</l>
     <l n="8">ti priego aiuti, se 'l mio priego è degno.</l>
    </lg>
    <lg n="2">
     <l n="9">Fecion consiglio Rinaldo e Balante</l>
     <l n="10">che si movessi la gente cristiana</l>
     <l n="11">e che s'andassi a trovar l'amostante;</l>
     <l n="12">e così confermava Luciana.</l>
     <l n="13">Fu la novella in Persia in poco stante</l>
     <l n="14">che ne veniva gran turba pagana;</l>
     <l n="15">e l'amostante ancor non sapea scorto</l>
     <l n="16">che gente fussi, e che Vergante è morto.</l>
    </lg>
    <lg n="3">
     <l n="17">Partîrsi dunque centoventimila</l>
     <l n="18">di gente valorosa e fiera e magna,</l>
     <l n="19">per quel che l'autor nostro compila,</l>
     <l n="20">con que' che Luciana avea di Spagna;</l>
     <l n="21">né creder ch'egli andassino alla fila:</l>
     <l n="22">coprieno i monti, il piano e la campagna,</l>
     <l n="23">tanto che sono in Persia capitati</l>
     <l n="24">e presso alla città tutti accampati.</l>
    </lg>
    <lg n="4">
     <l n="25">Rinaldo, che dì e notte non soggiorna</l>
     <l n="26">per riavere il suo cugin perfetto,</l>
     <l n="27">poi ch'attendata fu la gente adorna,</l>
     <l n="28">all'amostante mandò Ricciardetto,</l>
     <l n="29">dicendo: - A lui va' presto, e qui ritorna</l>
     <l n="30">con la risposta, e conchiudi in effetto</l>
     <l n="31">ch'a corpo a corpo oppur campal battaglia</l>
     <l n="32">sùbito fuor ne venghi alla schermaglia. -</l>
    </lg>
    <lg n="5">
     <l n="33">E Ricciardetto andò come e' gl'impose</l>
     <l n="34">e fece all'amostante la 'mbasciata.</l>
     <l n="35">Il qual molto superbo a lui rispose</l>
     <l n="36">che non sa chi si sia questa brigata</l>
     <l n="37">e molta maraviglia ha di tal cose;</l>
     <l n="38">che la Corona sua, sempre onorata,</l>
     <l n="39">combatter non è usa mai in Levante</l>
     <l n="40">con qualche vile arcaìto o amirante:</l>
    </lg>
    <lg n="6">
     <l n="41">che truovi uom simigliante a sua Corona,</l>
     <l n="42">e poi verrà di fuor, comunche e' vuole,</l>
     <l n="43">a corpo a corpo a provar sua persona;</l>
     <l n="44">ma di campal battaglia assai si duole</l>
     <l n="45">sanza giusta cagion lecita o buona;</l>
     <l n="46">e poi soggiunse ancor queste parole:</l>
     <l n="47">- Se tu non fussi messaggier mandato,</l>
     <l n="48">colle mie man so ch'io t'arei impiccato.</l>
    </lg>
    <lg n="7">
     <l n="49">Non lascio per amor, ma per vergogna.</l>
     <l n="50">A quel che t'ha mandato fa' risposta:</l>
     <l n="51">domandal s'egli è desto oppur se sogna;</l>
     <l n="52">ché molto pazza fu la sua proposta.</l>
     <l n="53">Né d'aspettar qui altro ti bisogna:</l>
     <l n="54">questo ti basti, e vattene a tua posta. -</l>
     <l n="55">Ma Ricciardetto non fu paziente,</l>
     <l n="56">e così disse disdegnosamente:</l>
    </lg>
    <lg n="8">
     <l n="57">- Se conoscessi ben chi a te mi manda,</l>
     <l n="58">nol chiameresti arcaìto per certo,</l>
     <l n="59">e pazza non terresti sua domanda;</l>
     <l n="60">ma si conosce il tuo vil core aperto.</l>
     <l n="61">Sappi che, s' tu se' re da questa banda,</l>
     <l n="62">quand'io t'avessi pur molto sofferto,</l>
     <l n="63">o amostante vil, superbo e sciocco,</l>
     <l n="64">il mio signore acquistato ha il Murrocco,</l>
    </lg>
    <lg n="9">
     <l n="65">e di Carrara e d'Arma è coronato</l>
     <l n="66">e molti altri reami tiene al mondo;</l>
     <l n="67">e non sarebbe Marte biasimato</l>
     <l n="68">combatter con tal uom sì rubicondo. -</l>
     <l n="69">L'amostante, veggendol furiato,</l>
     <l n="70">rispose: - In altro modo ti rispondo:</l>
     <l n="71">ritorna al tuo signor che ti mandòe</l>
     <l n="72">e di' ch'un gran baron gli manderòe. -</l>
    </lg>
    <lg n="10">
     <l n="73">Ricciardetto tornò nel campo tosto,</l>
     <l n="74">e disse come il fatto era seguìto</l>
     <l n="75">e quel che l'amostante gli ha risposto.</l>
     <l n="76">Lasciàn costor posarsi un poco al lito,</l>
     <l n="77">ché 'l messo ha fatto quel che gli fu imposto;</l>
     <l n="78">torniamo all'amostante sbigottito,</l>
     <l n="79">che non sapea che farsi e sta sospeso</l>
     <l n="80">e di tal caso avea nel cor gran peso.</l>
    </lg>
    <lg n="11">
     <l n="81">Veggendol così afflitto, Chiariella</l>
     <l n="82">diceva: - Io ci conosco un buon rimedio.</l>
     <l n="83">Tu sai che 'l miglior uom che monti in sella</l>
     <l n="84">si dice ch'è Orlando; ond'io più a tedio</l>
     <l n="85">non ti terrò, - dicea la damigella</l>
     <l n="86">- poi che tu se' condotto a questo assedio:</l>
     <l n="87">sappi che quel che tu tieni in prigione</l>
     <l n="88">il conte Orlando è, figliuol di Mellone;</l>
    </lg>
    <lg n="12">
     <l n="89">e credo che farà sol per mio amore</l>
     <l n="90">ciò ch'io vorrò, ché così m'ha promesso</l>
     <l n="91">più e più volte, ch'io gli ho fatto onore</l>
     <l n="92">sempre dal dì che in carcere fu messo. -</l>
     <l n="93">Sùbito crebbe all'amostante il core,</l>
     <l n="94">e disse: - Può Macon far che sia desso?</l>
     <l n="95">Troppo mi piace tu l'abbi onorato,</l>
     <l n="96">ché 'l Ciel per nostro ben l'ha riservato.</l>
    </lg>
    <lg n="13">
     <l n="97">Ma vo' che mi prometta ritornarsi,</l>
     <l n="98">finita la battaglia, poi in prigione,</l>
     <l n="99">ché 'l gran Soldan potre' meco adirarsi,</l>
     <l n="100">ché sai ch'io il presi a sua contemplazione;</l>
     <l n="101">e qualche modo poi potre' trovarsi</l>
     <l n="102">per questo mezzo alla sua salvazione. -</l>
     <l n="103">E Chiariella a Orlando n'andò presto</l>
     <l n="104">e d'ogni cosa gli chiosava il testo.</l>
    </lg>
    <lg n="14">
     <l n="105">- Se tu volessi per mio amore, Orlando,</l>
     <l n="106">combatter con costui che vuol battaglia,</l>
     <l n="107">questo servigio io lo verrò scultando</l>
     <l n="108">nel cor per sempre, se Macon mi vaglia:</l>
     <l n="109">io te ne priego, io mi ti raccomando.</l>
     <l n="110">Un destrier ti darò coperto a maglia. -</l>
     <l n="111">Rispose Orlando: - Sia quel che ti piace:</l>
     <l n="112">meglio è morir che stare in contumace.</l>
    </lg>
    <lg n="15">
     <l n="113">- Ah! - disse Chiariella - è questo quello</l>
     <l n="114">ch'io t'ho promesso mille volte e mille?</l>
     <l n="115">Tu m'hai passato il cor con un coltello.</l>
     <l n="116">Io verrò, dico, queste porte aprille</l>
     <l n="117">come a te fia in piacer, signor mio bello;</l>
     <l n="118">ma sol per ricoprir molte faville,</l>
     <l n="119">Carlo aspettavo che di qua passassi,</l>
     <l n="120">acciò che più sicuro il fatto andassi.</l>
    </lg>
    <lg n="16">
     <l n="121">Non ti curar prometter ritornarti</l>
     <l n="122">nella prigion, poi che 'l mio padre vuole,</l>
     <l n="123">ch'io verrò, per Macone, a liberarti,</l>
     <l n="124">prima che molti dì s'asconda il sole.</l>
     <l n="125">Io vo' il destrieri e l'armi apparecchiarti. -</l>
     <l n="126">Così furon finite le parole,</l>
     <l n="127">e di prigione Orlando liberato,</l>
     <l n="128">e innanzi all'amostante appresentato.</l>
    </lg>
    <lg n="17">
     <l n="129">L'amostante l'abbraccia umilemente,</l>
     <l n="130">e quanto può del suo fallir si scusa;</l>
     <l n="131">e se gli ha fatto oltraggio, che si pente,</l>
     <l n="132">e 'l gran Soldan di ciò ne 'ncolpa e accusa;</l>
     <l n="133">e che per far la pace il fe' vilmente,</l>
     <l n="134">come per suo miglior talvolta s'usa,</l>
     <l n="135">e lecito operare era ogni ingegno</l>
     <l n="136">e tradimento, per salvar sé e 'l regno.</l>
    </lg>
    <lg n="18">
     <l n="137">Orlando, come savio, fu contento,</l>
     <l n="138">e disse: - Per amor della tua figlia</l>
     <l n="139">farò sol quel che ti fia in piacimento,</l>
     <l n="140">ché così Chiariella mi consiglia;</l>
     <l n="141">ché so che sanza lei morivo a stento,</l>
     <l n="142">e ch'io sia vivo mi par maraviglia. -</l>
     <l n="143">Armossi tutto innanzi al re pagano,</l>
     <l n="144">e Chiariella l'armò di sua mano.</l>
    </lg>
    <lg n="19">
     <l n="145">Come fu armato, saltò in sul destrieri,</l>
     <l n="146">e Chiariella gli fe' compagnia,</l>
     <l n="147">armata, con trecento cavalieri;</l>
     <l n="148">così dall'amostante si partia,</l>
     <l n="149">verso dell'oste pigliava il sentieri.</l>
     <l n="150">Come Rinaldo apparir lo vedia,</l>
     <l n="151">che stava attento, armato, al padiglione,</l>
     <l n="152">subitamente montava in arcione.</l>
    </lg>
    <lg n="20">
     <l n="153">E Luciana anche lui aveva armato</l>
     <l n="154">e datogli il destrier che gli donòe</l>
     <l n="155">a Siragozza, e poi l'ha accompagnato,</l>
     <l n="156">e molti cavalier seco menòe:</l>
     <l n="157">adunque il giuoco è molto pareggiato!</l>
     <l n="158">E così inverso Orlando se n'andòe</l>
     <l n="159">Rinaldo, e salutò cortesemente,</l>
     <l n="160">e la risposta fu similemente.</l>
    </lg>
    <lg n="21">
     <l n="161">Ma l'uno e l'altro quanto può s'ingegna</l>
     <l n="162">non essere alla voce conosciuto,</l>
     <l n="163">acciò ch'al suo disegno ognun pervegna.</l>
     <l n="164">Dicea Rinaldo dopo il suo saluto:</l>
     <l n="165">- Io credo, cavalier, ch'al campo vegna</l>
     <l n="166">per far coll'arme in man quel ch'è dovuto:</l>
     <l n="167">piglia del campo, ognun mostri sua forza. -</l>
     <l n="168">E volson l'uno a poggia e l'altro a orza.</l>
    </lg>
    <lg n="22">
     <l n="169">Orlando volse con tanta destrezza</l>
     <l n="170">nel dipartirsi al suo caval la briglia,</l>
     <l n="171">che non si vide mai tal gentilezza;</l>
     <l n="172">e Luciana affisava le ciglia:</l>
     <l n="173">parvegli un atto di molta prodezza;</l>
     <l n="174">ma Chiariella con seco bisbiglia:</l>
     <l n="175">"Questo è pur quel che 'l mondo grida certo</l>
     <l n="176">nell'arme tanto valoroso e sperto".</l>
    </lg>
    <lg n="23">
     <l n="177">Rivoltava il destrier Rinaldo prima;</l>
     <l n="178">comincia al modo usato a furiare.</l>
     <l n="179">Orlando che sia vòlto anco si stima,</l>
     <l n="180">sùbito indrieto lo venne a trovare.</l>
     <l n="181">Ma non potre' qui dir prosa né rima</l>
     <l n="182">qual sia il valor ch'ognun usa mostrare:</l>
     <l n="183">s'Anibal parea l'un, l'altro è Marcello;</l>
     <l n="184">se l'un volava, e l'altro era un uccello.</l>
    </lg>
    <lg n="24">
     <l n="185">E' si vedea sol polvere e faville:</l>
     <l n="186">non credo ch'a veder fussi più degno</l>
     <l n="187">alla città famosa Ettorre e Achille:</l>
     <l n="188">ognun di grande ardir mostrava segno.</l>
     <l n="189">Ma che bisogna far tante postille,</l>
     <l n="190">o dar per fede a chi nol crede il pegno?</l>
     <l n="191">Non son costor de' paladin di Francia</l>
     <l n="192">e' miglior cavalier che portin lancia?</l>
    </lg>
    <lg n="25">
     <l n="193">Le lance si spezzorno parimente</l>
     <l n="194">sopra gli scudi, e' destrier via passorno</l>
     <l n="195">come fólgore va molto fervente.</l>
     <l n="196">Poi colle spade a ferirsi tornorno;</l>
     <l n="197">or quivi s'accostò tutta la gente,</l>
     <l n="198">quivi la zuffa insieme rappiccorno.</l>
     <l n="199">Era venuto a vedere il gigante</l>
     <l n="200">con Luciana, chiamato Corante</l>
    </lg>
    <lg n="26">
     <l n="201">e stava in piè come un pilastro saldo</l>
     <l n="202">a veder di costor la gran tempesta.</l>
     <l n="203">E Luciana avea messa a Rinaldo</l>
     <l n="204">indosso una leggiadra sopravvesta;</l>
     <l n="205">Orlando, ch'era insuperbito e caldo,</l>
     <l n="206">con Durlindana avea stampata questa;</l>
     <l n="207">e Luciana si doleva a morte,</l>
     <l n="208">dicendo: "Mai non vidi uom tanto forte".</l>
    </lg>
    <lg n="27">
     <l n="209">Egli eran l'uno e l'altro sì infiammati,</l>
     <l n="210">Rinaldo e 'l conte Orlando, che l'un l'altro</l>
     <l n="211">non iscorgea, tanto erano infiammati!</l>
     <l n="212">Né si vedea vantaggio all'uno o l'altro;</l>
     <l n="213">ferivansi co' brandi sì infiammati</l>
     <l n="214">che nel colpirsi dicea l'uno all'altro:</l>
     <l n="215">- Aiùtati da questo, can malfusso! -</l>
     <l n="216">e detto questo, si sentiva il busso.</l>
    </lg>
    <lg n="28">
     <l n="217">Rinaldo dètte un colpo al conte Orlando</l>
     <l n="218">sopra il cimier, che gli fece sentire</l>
     <l n="219">Frusberta, che ne venne giù fischiando:</l>
     <l n="220">non ebbe alla sua vita un tal martìre,</l>
     <l n="221">e 'nsino in su la groppa vien piegando,</l>
     <l n="222">e disse: "O Dio, non mi lasciar morire!</l>
     <l n="223">Aiutami tu, Virgin benedetta!";</l>
     <l n="224">e 'l me' che può nell'armi si rassetta.</l>
    </lg>
    <lg n="29">
     <l n="225">E trasse con tanta ira Durlindana</l>
     <l n="226">al prenze, che lo giunse in su l'elmetto,</l>
     <l n="227">il qual sonò che parve una campana</l>
     <l n="228">e con fatica alla percossa ha retto;</l>
     <l n="229">ed ogni cosa vide Luciana,</l>
     <l n="230">tanto ch'ell'ebbe del colpo sospetto,</l>
     <l n="231">ché 'nsino al collo del destrier piegossi</l>
     <l n="232">Rinaldo, tal ch'a gran pena rizzossi.</l>
    </lg>
    <lg n="30">
     <l n="233">Non n'arebbe però voluti tre,</l>
     <l n="234">ch'uscito sare' fuor del seminato;</l>
     <l n="235">pur si riebbe, e ritornava in sé.</l>
     <l n="236">Il brando a' crini il cavallo ha trovato,</l>
     <l n="237">sì che due parte del collo gli fe',</l>
     <l n="238">e 'nsieme con Rinaldo è rovinato.</l>
     <l n="239">Gridò Rinaldo al conte: - Traditore!</l>
     <l n="240">Tu l'uccidesti per viltà di core. -</l>
    </lg>
    <lg n="31">
     <l n="241">Rispose: - Traditore - Orlando - o vile</l>
     <l n="242">non fu' mai reputato alla mia vita,</l>
     <l n="243">ma sempre, in verità, baron gentile.</l>
     <l n="244">Or se mi venne la mazza fallita,</l>
     <l n="245">e' me ne 'ncresce, e però parlo umìle.</l>
     <l n="246">Ma innanzi che da me facci partita</l>
     <l n="247">io ti farò disdir quel che tu hai detto! -</l>
     <l n="248">e poi saltò del suo caval di netto.</l>
    </lg>
    <lg n="32">
     <l n="249">E cominciorno più aspra battaglia</l>
     <l n="250">che si vedessi mai tra due baroni:</l>
     <l n="251">lo scudo in pezzi l'uno all'altro taglia;</l>
     <l n="252">non cavalier parieno, anzi dragoni;</l>
     <l n="253">e benché e' regga la piastra e la maglia,</l>
     <l n="254">pe' colpi spesso cadean ginocchioni;</l>
     <l n="255">e l'uno e l'altro soffiava e sbuffava</l>
     <l n="256">come un leone o altra fera brava.</l>
    </lg>
    <lg n="33">
     <l n="257">Dànnosi punte, dànnosi fendenti,</l>
     <l n="258">dànnosi stramazzon, dànno rovesci;</l>
     <l n="259">fannosi batter drento all'elmo i denti,</l>
     <l n="260">frugano in modo da sbucare i pesci,</l>
     <l n="261">alcuna volta, co' brandi taglienti,</l>
     <l n="262">acciò che meglio il disegno riesci:</l>
     <l n="263">raddoppia il colpo l'uno a l'altro e piomba,</l>
     <l n="264">e l'aria e 'l cielo e la terra rimbomba.</l>
    </lg>
    <lg n="34">
     <l n="265">Rinaldo un tratto Frusberta disserra</l>
     <l n="266">per dare al conte Orlando in su la testa:</l>
     <l n="267">Orlando si scostò, donde il brando erra,</l>
     <l n="268">e cadde in basso con grande tempesta,</l>
     <l n="269">che si ficcò più d'un braccio sotterra:</l>
     <l n="270">pensa se fatto gli arebbe la festa</l>
     <l n="271">e se fu grande il furore e la rabbia,</l>
     <l n="272">ch'appena par che la spada riabbia!</l>
    </lg>
    <lg n="35">
     <l n="273">Orlando allor se gli scagliava addosso,</l>
     <l n="274">e grida: - Or potre' io, come tu vedi,</l>
     <l n="275">tagliarti con la spada insino all'osso,</l>
     <l n="276">poi che tu hai confitto il brando a' piedi;</l>
     <l n="277">ma basta che tu intenda sol ch'io posso,</l>
     <l n="278">ch'io non son traditor come tu credi. -</l>
     <l n="279">Disse Rinaldo: - Ogni ragione hai tue,</l>
     <l n="280">e che sia traditor mai dirò piùe. -</l>
    </lg>
    <lg n="36">
     <l n="281">Era già sera, e 'l sol verso la Spagna</l>
     <l n="282">nell'occeàn tuffava i suoi crin d'oro;</l>
     <l n="283">e Chiariella graziosa e magna</l>
     <l n="284">benignamente parlava a costoro:</l>
     <l n="285">- Perché e' si fa già bruna ogni campagna,</l>
     <l n="286">ponete fine a sì fatto martoro;</l>
     <l n="287">e per mio amor così vo' che si segua:</l>
     <l n="288">che venti dì facciate insieme triegua. -</l>
    </lg>
    <lg n="37">
     <l n="289">E l'uno e l'altro rimase contento.</l>
     <l n="290">Diceva Chiariella: - Al mio parere,</l>
     <l n="291">non vidi mai più a due tanto ardimento,</l>
     <l n="292">né mai più penso a' miei giorni vedere:</l>
     <l n="293">io triemo tutta, quando io mi rammento</l>
     <l n="294">de' colpi fatti e del vostro potere;</l>
     <l n="295">e perché tanta virtù si conservi,</l>
     <l n="296">ho chiesto triegua e vo' ch'ognun l'osservi. -</l>
    </lg>
    <lg n="38">
     <l n="297">Rinaldo si tornò col suo Balante</l>
     <l n="298">al padiglione, e la sua Luciana</l>
     <l n="299">gli trasse l'arme ch'avea messe avante.</l>
     <l n="300">Orlando torna alla città pagana,</l>
     <l n="301">e Chiariella disse all'amostante</l>
     <l n="302">che gli pareva oltre ogni cosa umana</l>
     <l n="303">quel ch'avea fatto in sua presenzia Orlando,</l>
     <l n="304">dicendo: - Quanto so tel raccomando. -</l>
    </lg>
    <lg n="39">
     <l n="305">Orlando volle in prigion ritornarsi,</l>
     <l n="306">e rende Durlindana e l'armadura</l>
     <l n="307">e sta con Chiariella a ragionarsi.</l>
     <l n="308">Or ritorniamo al campo alla pianura.</l>
     <l n="309">Corante l'altro giorno fece armarsi,</l>
     <l n="310">dicendo: - Io intendo provar mia ventura. -</l>
     <l n="311">Ed accostossi alle mura alla terra,</l>
     <l n="312">e mandò a dir che cercava di guerra.</l>
    </lg>
    <lg n="40">
     <l n="313">Aveva cinquecento scelti quello</l>
     <l n="314">de' miglior ch'egli avessi nel suo campo;</l>
     <l n="315">era montato in su 'n un suo morello</l>
     <l n="316">nato d'alfana, e menava gran vampo,</l>
     <l n="317">chiamando l'amostante e tristo e fello,</l>
     <l n="318">dicendo: - Contra me non arai scampo,</l>
     <l n="319">né triegua o pace o patti, né concordia,</l>
     <l n="320">ch'uom non se' degno di misericordia. -</l>
    </lg>
    <lg n="41">
     <l n="321">Erano usciti già certi pagani</l>
     <l n="322">della città col gigante alla mischia,</l>
     <l n="323">ma tutti gli straziava come cani:</l>
     <l n="324">a qual le spalle, a chi il capo cincischia,</l>
     <l n="325">colpi menando sì aspri e villani</l>
     <l n="326">che per paura nessun più s'arrischia</l>
     <l n="327">a dieci braccia accostarsi alla mazza;</l>
     <l n="328">e bisognava, con sì fatta razza.</l>
    </lg>
    <lg n="42">
     <l n="329">Chiariella sentì che 'l saracino</l>
     <l n="330">a molti il capo ha schiacciato come uova</l>
     <l n="331">e fa fuggire il suo popol meschino;</l>
     <l n="332">sùbito Orlando alla prigion ritruova,</l>
     <l n="333">e dice: - A questa volta, paladino,</l>
     <l n="334">aiutami, poi ch'altro non mi giova:</l>
     <l n="335">sappi ch'egli è comparito un gigante</l>
     <l n="336">ch'ammazza ognun che se gli para avante.</l>
    </lg>
    <lg n="43">
     <l n="337">A te ricorro come mio refugio,</l>
     <l n="338">che non mi lasci in questi casi stremi:</l>
     <l n="339">e' debbe avere un poco il cervel bugio,</l>
     <l n="340">ch'ognun minaccia, e 'l Ciel non par che temi.</l>
     <l n="341">E' ti convien soccorrer sanza indugio,</l>
     <l n="342">ché tutto il nostro popol par che triemi,</l>
     <l n="343">e per paura ognun tornato è drento,</l>
     <l n="344">ché del bastone hanno avuto spavento.</l>
    </lg>
    <lg n="44">
     <l n="345">E' n'ha già bastonati centinaia,</l>
     <l n="346">e trita lor le carni, i nervi e l'ossa. -</l>
     <l n="347">Rispose Orlando: - Sempre ove a te paia</l>
     <l n="348">la mia persona, Chiariella, è mossa;</l>
     <l n="349">e so che, se m'aspetta a la callaia,</l>
     <l n="350">vedrai che la tua gente fia riscossa. -</l>
     <l n="351">Fecesi l'arme trovare e 'l cavallo,</l>
     <l n="352">e Chiariella sua sol vuole armallo;</l>
    </lg>
    <lg n="45">
     <l n="353">e fece armare alquanti cavalieri.</l>
     <l n="354">Orlando disse volea poca gente:</l>
     <l n="355">che lasci col gigante a lui i pensieri.</l>
     <l n="356">Armossi Chiariella incontanente</l>
     <l n="357">e con Orlando montava a destrieri,</l>
     <l n="358">anzi sù vi saltò molto attamente;</l>
     <l n="359">e 'l suo fratel, ch'era ardito e gagliardo,</l>
     <l n="360">n'andò con lei, che avea nome Copardo.</l>
    </lg>
    <lg n="46">
     <l n="361">Era il gigante alla porta aspettare;</l>
     <l n="362">vide costoro e innanzi si facea.</l>
     <l n="363">Ma Chiariella, che 'l vide accostare:</l>
     <l n="364">- Io vo' con esso provarmi, - dicea</l>
     <l n="365">- se questa grazia, Orlando, mi vuoi fare. -</l>
     <l n="366">Orlando ch'è contento rispondea.</l>
     <l n="367">Allor la dama va inverso il pagano,</l>
     <l n="368">che se n'avvide e prese un'aste in mano.</l>
    </lg>
    <lg n="47">
     <l n="369">Abbassa la sua lancia Chiariella,</l>
     <l n="370">e poi nel petto al gigante la spezza;</l>
     <l n="371">ma non si mosse punto della sella</l>
     <l n="372">per sua gran forza e per la sua grandezza;</l>
     <l n="373">e giunse nello scudo la donzella</l>
     <l n="374">con l'aste dura e con molta fierezza,</l>
     <l n="375">e fecela cader fuor dell'arcione,</l>
     <l n="376">che molto spiacque al figliuol di Millone.</l>
    </lg>
    <lg n="48">
     <l n="377">Corante la volea pigliar pel braccio</l>
     <l n="378">e come il lupo portarnela via.</l>
     <l n="379">Diceva Orlando: - Non gli dare impaccio:</l>
     <l n="380">se tu la tocchi, per la fede mia,</l>
     <l n="381">per mezzo il petto la spada ti caccio!</l>
     <l n="382">Oltre, gaglioffo pien di codardia!</l>
     <l n="383">Della tua gran viltà, per Dio, m'incresce</l>
     <l n="384">ed è ben ver ch'ogni trista erba cresce.</l>
    </lg>
    <lg n="49">
     <l n="385">Non ti vergogni tu donna sì degna</l>
     <l n="386">volerne via portar, can peccatore,</l>
     <l n="387">che in tutte quelle parte ove il sol regna</l>
     <l n="388">non è donzella degna di più onore?</l>
     <l n="389">Né vo' che 'l suo cader tuo pregio tegna,</l>
     <l n="390">ché fu difetto del suo corridore. -</l>
     <l n="391">Disse il gigante: - Per Macon, ch'io sono</l>
     <l n="392">contento, e per prigione a te la dono. -</l>
    </lg>
    <lg n="50">
     <l n="393">Orlando disse: - Tu mi pari or saggio,</l>
     <l n="394">che quel che non puoi vender, vuoi don farne.</l>
     <l n="395">Se tu vedessi costei nel visaggio,</l>
     <l n="396">diresti: "Cibo non è da beccarne</l>
     <l n="397">un uom sì rozzo, rustico e selvaggio";</l>
     <l n="398">ch'io so che' denti tuoi non son da starne. -</l>
     <l n="399">Allor Copardo addosso a quel si getta</l>
     <l n="400">per far della sorella sua vendetta;</l>
    </lg>
    <lg n="51">
     <l n="401">e l'uno e l'altro una lancia pigliava,</l>
     <l n="402">e di concordia insieme si sfidaro;</l>
     <l n="403">ma alfin Copardo in terra si trovava,</l>
     <l n="404">e restò prigionier sanza riparo;</l>
     <l n="405">per che Corante a Orlando parlava:</l>
     <l n="406">- Che costui sia prigion tu intendi chiaro. -</l>
     <l n="407">Così, per non opporsi alla ragione,</l>
     <l n="408">Copardo n'andò preso al padiglione.</l>
    </lg>
    <lg n="52">
     <l n="409">Disse il gigante: - Ed anco la donzella</l>
     <l n="410">è mio prigion, ma non la vo' contendere,</l>
     <l n="411">però ch'io la gittai pur della sella;</l>
     <l n="412">e s'io volessi, io te la farei rendere;</l>
     <l n="413">che tu dicesti ch'io ti donai quella</l>
     <l n="414">per questo, ch'io non la potevo vendere. -</l>
     <l n="415">Orlando disse: - Sia come si vuole,</l>
     <l n="416">con l'arme arai costei, non con parole. -</l>
    </lg>
    <lg n="53">
     <l n="417">Disse il gigante: - Disfidato sia,</l>
     <l n="418">da poi che tu m'hai tolto la mia preda,</l>
     <l n="419">poi mi minacci e dimmi villania</l>
     <l n="420">e credi per viltà te la conceda:</l>
     <l n="421">io t'ho donato per mia cortesia</l>
     <l n="422">questa donzella, e par che nol creda. -</l>
     <l n="423">Orlando al suo caval la briglia volse,</l>
     <l n="424">ed una arcata o più del campo tolse;</l>
    </lg>
    <lg n="54">
     <l n="425">poi ritornava per dargli la mancia;</l>
     <l n="426">e 'l saracin con la lancia s'abbassa;</l>
     <l n="427">ma 'l conte Orlando gli pose alla pancia,</l>
     <l n="428">e 'l petto e 'l cuore e le reni gli passa:</l>
     <l n="429">due braccia o più riusciva la lancia,</l>
     <l n="430">e parve allor rovinassi una massa,</l>
     <l n="431">perché Corante abbandonava il freno</l>
     <l n="432">e dètte un vecchio colpo in sul terreno.</l>
    </lg>
    <lg n="55">
     <l n="433">Rinaldo al padiglione aveva detto,</l>
     <l n="434">quando Copardo prigion fu menato,</l>
     <l n="435">che andassi tra le squadre a suo diletto,</l>
     <l n="436">ché gl'increscea di tenerlo legato;</l>
     <l n="437">e giurato gli avea per Macometto,</l>
     <l n="438">se dal gigante non è liberato,</l>
     <l n="439">rappresentarsi a ogni suo volere;</l>
     <l n="440">e va pel campo veggendo le schiere.</l>
    </lg>
    <lg n="56">
     <l n="441">In questo tempo la novella viene</l>
     <l n="442">come Corante caduto era morto,</l>
     <l n="443">e che passato è il ferro per le schiene.</l>
     <l n="444">Ebbe di questo Rinaldo sconforto,</l>
     <l n="445">e volle chi l'uccise intender bene,</l>
     <l n="446">giurando vendicar sì fatto torto;</l>
     <l n="447">e minacciava e' facea gran tagliata</l>
     <l n="448">comunche e' fusse la triegua spirata.</l>
    </lg>
    <lg n="57">
     <l n="449">Copardo già pel campo aveva inteso</l>
     <l n="450">come questo era d'Orlando cugino;</l>
     <l n="451">però veggendo Rinaldo sì acceso,</l>
     <l n="452">rispose: - A me perdona, paladino:</l>
     <l n="453">per quel ch'i' ho da tua gente compreso,</l>
     <l n="454">la pace si farà con poco vino;</l>
     <l n="455">io t'ho a dir cose che ti piaceranno,</l>
     <l n="456">e fia silenzio posto a tanto affanno.</l>
    </lg>
    <lg n="58">
     <l n="457">Sappi che quel c'ha combattuto teco</l>
     <l n="458">è 'l conte Orlando, che preso dimora;</l>
     <l n="459">ed a tua posta il menerò qui meco,</l>
     <l n="460">per quello Iddio che la mia gente adora. -</l>
     <l n="461">Rinaldo, il dì che combatté con seco,</l>
     <l n="462">di sua gran forza era ammirato ancora,</l>
     <l n="463">e cominciossi tosto a ricordare</l>
     <l n="464">ch'altri ch'Orlando nol poteva fare.</l>
    </lg>
    <lg n="59">
     <l n="465">- E se non fusse la sorella mia, -</l>
     <l n="466">dicea Copardo - che s'è innamorata</l>
     <l n="467">della sua fama e di sua gagliardia,</l>
     <l n="468">sarebbe or la sua vita annichilata,</l>
     <l n="469">perché il mio padre non lo conoscìa.</l>
     <l n="470">Ma poi che vide la terra assediata,</l>
     <l n="471">gli dètte Chiariella per rimedio</l>
     <l n="472">di liberarlo per levar l'assedio;</l>
    </lg>
    <lg n="60">
     <l n="473">ma per paura lo tien del Soldano</l>
     <l n="474">e non gli dà di partirsi licenzia.</l>
     <l n="475">Ma or tu se' qui con armata mano:</l>
     <l n="476">io ti darò la città in tua potenzia,</l>
     <l n="477">tanto m'incresce di tal caso strano</l>
     <l n="478">d'un uom sì degno e di tanta eccellenzia;</l>
     <l n="479">la mia sorella tanto amor gli porta</l>
     <l n="480">ch'a tradimento darenti una porta. -</l>
    </lg>
    <lg n="61">
     <l n="481">Rinaldo, ch'avea già legato il core</l>
     <l n="482">per gran dolcezza, abbracciava Copardo,</l>
     <l n="483">e disse: - Io sento già tanto fervore</l>
     <l n="484">del mio cugin, che tutto nel petto ardo.</l>
     <l n="485">So che tu parli con perfetto amore,</l>
     <l n="486">se bene alle parole tue riguardo;</l>
     <l n="487">e Chiariella, per la fede mia,</l>
     <l n="488">si loderà della sua cortesia.</l>
    </lg>
    <lg n="62">
     <l n="489">A mio parer, ritorna alla cittate</l>
     <l n="490">e di' con Chiariella questo fatto.</l>
     <l n="491">Quando fia tempo poi me n'avvisate,</l>
     <l n="492">ch'io so che riuscir ci debbe il tratto;</l>
     <l n="493">ch'io mi confido nella tua bontate</l>
     <l n="494">sanza far teco altra convegna o patto. -</l>
     <l n="495">E dèttegli il cavallo e l'armi sue,</l>
     <l n="496">e presto al padre suo dinanzi fue.</l>
    </lg>
    <lg n="63">
     <l n="497">L'amostante dicea: - Chi t'ha mandato? -</l>
     <l n="498">Copardo disse: - Da me son fuggito. -</l>
     <l n="499">Rispose l'amostante: - Tu hai fallato! -</l>
     <l n="500">poi disse: - Forse è pur miglior partito,</l>
     <l n="501">che non t'avessi un giorno là impiccato. -</l>
     <l n="502">Copardo a Chiariella sua n'è ito,</l>
     <l n="503">ed ogni cosa ragionorno insieme,</l>
     <l n="504">e la fanciulla d'allegrezza geme.</l>
    </lg>
    <lg n="64">
     <l n="505">Erasi Orlando tornato in prigione</l>
     <l n="506">quel dì che al campo avea morto Corante.</l>
     <l n="507">La damigella fe' conclusione</l>
     <l n="508">di tradir la sua patria e l'amostante,</l>
     <l n="509">e rinnegar con questo anco Macone:</l>
     <l n="510">or vedi questo amor quanto è costante!</l>
     <l n="511">Lasciò Copardo, e vassene a Orlando,</l>
     <l n="512">che si vivea all'usato sospirando,</l>
    </lg>
    <lg n="65">
     <l n="513">e disse: - Che diresti tu, barone,</l>
     <l n="514">se fussi il tuo Rinaldo qua venuto</l>
     <l n="515">per liberarti e trarti di prigione,</l>
     <l n="516">e se tu avessi con lui combattuto</l>
     <l n="517">e mortogli già sotto il suo roncione,</l>
     <l n="518">acciò che non ti possi dare aiuto?</l>
     <l n="519">Non sarebbe ragion tu confessassi</l>
     <l n="520">essere ingrato, a chi ne domandassi?</l>
    </lg>
    <lg n="66">
     <l n="521">Or oltre, io ti vo' dir presto ogni cosa</l>
     <l n="522">e darti una novella che fia buona,</l>
     <l n="523">ch'io veggo la tua vita assai dogliosa:</l>
     <l n="524">sappi che 'l tuo Rinaldo ci è in persona</l>
     <l n="525">per trarti di prigion sì tenebrosa,</l>
     <l n="526">come colui che 'l grande amore sprona:</l>
     <l n="527">per questo all'amostante ha mosso guerra,</l>
     <l n="528">e per tuo amor si combatte la terra.</l>
    </lg>
    <lg n="67">
     <l n="529">Copardo è ritornato e detto questo.</l>
     <l n="530">E perch'io t'ho donato il mio amor tutto,</l>
     <l n="531">l'anima e 'l cuore e s'altro ci è di resto,</l>
     <l n="532">m'accordo che 'l mio padre sia distrutto</l>
     <l n="533">e dare al tuo cugin la città presto,</l>
     <l n="534">acciò che del mio amor tu vegga il frutto,</l>
     <l n="535">ch'io non ti pasca più di foglie e fiori,</l>
     <l n="536">e che tu esca omai di carcer fuori. -</l>
    </lg>
    <lg n="68">
     <l n="537">Orlando, quando intese Chiariella,</l>
     <l n="538">rispose: - Io credo tu fussi mandata</l>
     <l n="539">il primo dì dal Ciel una angiolella</l>
     <l n="540">ch'a la prigion mi ti fusti mostrata;</l>
     <l n="541">e se sempre poi stata la mia stella</l>
     <l n="542">e la mia calamita a te voltata.</l>
     <l n="543">Qual merito, qual fato vuol ch'io sia</l>
     <l n="544">in grazia tanto a Chiariella mia?</l>
    </lg>
    <lg n="69">
     <l n="545">Io ti dono le chiavi in sempiterno</l>
     <l n="546">della mia vita, e tien' tu il core e l'alma:</l>
     <l n="547">io vo' che 'l nostro amor si facci etterno.</l>
     <l n="548">Tu se' colei che l'ulivo e la palma</l>
     <l n="549">m'arrechi, e che mi cavi dello inferno</l>
     <l n="550">e la tempesta mia converti in calma. -</l>
     <l n="551">E non poté più oltre Orlando dire,</l>
     <l n="552">tanta dolcezza gli parea sentire.</l>
    </lg>
    <lg n="70">
     <l n="553">Chiariella a Copardo ritornava,</l>
     <l n="554">ed ordinò che la notte seguente</l>
     <l n="555">Rinaldo venga, ed Orlando cavava</l>
     <l n="556">di fuor della prigion segretamente;</l>
     <l n="557">ed a Rinaldo un messaggio mandava</l>
     <l n="558">e scrisse che venissi arditamente;</l>
     <l n="559">e soggiugnea queste parole appresso:</l>
     <l n="560">"Giunta la letter, sia impiccato il messo".</l>
    </lg>
    <lg n="71">
     <l n="561">Rinaldo, ch'a questa opera era attento,</l>
     <l n="562">aveva in punto già le genti armate;</l>
     <l n="563">la lettera ubbidiva a compimento:</l>
     <l n="564">al messo sue vivande ebbe ordinate</l>
     <l n="565">e fecegli de' calci dare al vento;</l>
     <l n="566">poi se n'andò alla porta alla cittate:</l>
     <l n="567">quivi trovava insieme armati in sella</l>
     <l n="568">Copardo con Orlando e Chiariella.</l>
    </lg>
    <lg n="72">
     <l n="569">Preso la porta, levorno il romore:</l>
     <l n="570">- A sacco, a sacco! Alla morte, alla morte!</l>
     <l n="571">E muoia l'amostante traditore</l>
     <l n="572">e' suoi seguaci e tutta la sua corte! -</l>
     <l n="573">Il popol si destò tutto a furore:</l>
     <l n="574">vide i nimici già drento alle porte,</l>
     <l n="575">e chi fuggiva, e chi per arme è corso,</l>
     <l n="576">chi si nasconde, e chi chiama soccorso.</l>
    </lg>
    <lg n="73">
     <l n="577">L'amostante si desta spaventato,</l>
     <l n="578">e sente tanta gente e tante grida;</l>
     <l n="579">sùbito alcun de' servi ha domandato:</l>
     <l n="580">- Che vuol dir questo, che 'l popolo strida? -</l>
     <l n="581">e 'l me' che può si lieva e fussi armato,</l>
     <l n="582">e corre come cieco sanza guida,</l>
     <l n="583">e non sapea lui stessi ove e' si vada,</l>
     <l n="584">ch'avea smarrita e la mente e la strada.</l>
    </lg>
    <lg n="74">
     <l n="585">Pur s'avviava ove e' sentia gran zuffa,</l>
     <l n="586">e riscontrossi appunto in Ulivieri,</l>
     <l n="587">ch'era nel mezzo di questa baruffa,</l>
     <l n="588">e della spada gli dètte al cimieri,</l>
     <l n="589">tanto che 'l colpo ne lieva la muffa;</l>
     <l n="590">ma non poté piegarlo in sul destrieri.</l>
     <l n="591">Ulivier lo conobbe incontanente,</l>
     <l n="592">e trasse della spada un gran fendente.</l>
    </lg>
    <lg n="75">
     <l n="593">Aveva un cappelletto di cuoio cotto</l>
     <l n="594">l'amostante la notte in testa messo;</l>
     <l n="595">ma Ulivier lo passava di sotto,</l>
     <l n="596">e 'l capo e 'l collo al saracino ha fesso,</l>
     <l n="597">e fecelo d'arcion giù dare il botto.</l>
     <l n="598">La gente si fuggì, che gli era appresso,</l>
     <l n="599">piena di doglia e terrore e sconforto,</l>
     <l n="600">sì come avvien quando il signore è morto.</l>
    </lg>
    <lg n="76">
     <l n="601">Rinaldo avea veduto cader quello:</l>
     <l n="602">- Benedetto ti sia - gridò - la mano,</l>
     <l n="603">ch'a quel canaccio partisti il cervello!</l>
     <l n="604">Tu se' pur de' baron di Carlo Mano. -</l>
     <l n="605">Or qui comincia avviarsi il macello.</l>
     <l n="606">Era venuto un gigante pagano</l>
     <l n="607">che si chiamava il feroce Grandono,</l>
     <l n="608">e gettasi tra questi in abbandono.</l>
    </lg>
    <lg n="77">
     <l n="609">Ulivier riscontrò, quel maladetto,</l>
     <l n="610">e trasselo per forza da cavallo,</l>
     <l n="611">però ch'al colpo suo non ebbe retto;</l>
     <l n="612">poi si gittava in mezzo a questo ballo,</l>
     <l n="613">e perché il popol molto è insieme stretto,</l>
     <l n="614">colpo non mena che giugnessi in fallo,</l>
     <l n="615">e spesso dava anche a' suoi di gran botte,</l>
     <l n="616">ché d'error pieno è il furore e la notte.</l>
    </lg>
    <lg n="78">
     <l n="617">E mentre che 'l gigante pur combatte,</l>
     <l n="618">vi sopraggiunse a caso Luciana;</l>
     <l n="619">ma quel Grandon, come a costei s'abbatte,</l>
     <l n="620">gli dètte una percossa assai villana,</l>
     <l n="621">però che le picchiate sue son matte,</l>
     <l n="622">e finalmente in terra giù la spiana;</l>
     <l n="623">e non sentia mai più né gel né caldo,</l>
     <l n="624">se non che corse a quel furor Rinaldo;</l>
    </lg>
    <lg n="79">
     <l n="625">e ripose a caval questa e 'l marchese,</l>
     <l n="626">e domandò chi l'aveva abbattuto.</l>
     <l n="627">Disse Ulivieri: - In terra mi distese</l>
     <l n="628">un gran gigante, e poi non l'ho veduto. -</l>
     <l n="629">Mentre che sono in sì fatte contese,</l>
     <l n="630">Orlando a Ricciardetto s'è abbattuto;</l>
     <l n="631">e perché e' nol conobbe nella stretta,</l>
     <l n="632">lui e 'l caval d'un colpo in terra getta.</l>
    </lg>
    <lg n="80">
     <l n="633">E poi trovò Terigi suo scudiere</l>
     <l n="634">e sopra l'elmo gli appiccava il brando,</l>
     <l n="635">per modo ch'e' rovina del destriere,</l>
     <l n="636">benché l'elmetto non venga spezzando.</l>
     <l n="637">Quando Terigi si vide cadere,</l>
     <l n="638">dicea fra sé: "Dove se' tu, Orlando?</l>
     <l n="639">Ché s' tu ci fussi, io non sarei cascato,</l>
     <l n="640">e pur cadendo, io sarei vendicato".</l>
    </lg>
    <lg n="81">
     <l n="641">Orlando il riconobbe alle parole:</l>
     <l n="642">dismontò presto e chiesegli perdono,</l>
     <l n="643">dicendo: - Del tuo caso assai mi duole.</l>
     <l n="644">Ma che tu monti in sella sarà buono.</l>
     <l n="645">Così sempre la notte avvenir suole. -</l>
     <l n="646">Diceva Orlando: - Or gli altri dove sono?</l>
     <l n="647">Aresti tu veduto Ricciardetto</l>
     <l n="648">o Ulivier? ch'io ho di lor sospetto. -</l>
    </lg>
    <lg n="82">
     <l n="649">Disse Terigi: - Ulivier vidi dianzi,</l>
     <l n="650">che cacciava una turba di pagani;</l>
     <l n="651">ma Ricciardetto è in terra qui dinanzi,</l>
     <l n="652">e stato sarai tu colle tue mani.</l>
     <l n="653">Credo che poco di vita gli avanzi:</l>
     <l n="654">morto l'aranno questi cani alani. -</l>
     <l n="655">Orlando guarda, e Ricciardetto vede</l>
     <l n="656">che si difende con la spada a piede;</l>
    </lg>
    <lg n="83">
     <l n="657">e grida: - Ah, Ricciardetto, hai tu paura?</l>
     <l n="658">Orlando è teco, tu non puoi perire,</l>
     <l n="659">ché sai ch'io ho fatata la ventura.</l>
     <l n="660">Quel che t'ha fatto della sella uscire</l>
     <l n="661">è stato un gran tuo amico, o tua sciagura. -</l>
     <l n="662">Quando Ricciardo sentì così dire,</l>
     <l n="663">disse: - Per certo io mi maravigliai,</l>
     <l n="664">ché con un colpo io e 'l caval cascai;</l>
    </lg>
    <lg n="84">
     <l n="665">e dissi fra me stesso: "Ècci pagano,</l>
     <l n="666">il qual dovessi aver tanto valore?" -</l>
     <l n="667">Allora Orlando strigne il brando in mano</l>
     <l n="668">e gettasi là in mezzo del furore,</l>
     <l n="669">e grida: - Ah, traditor popol villano,</l>
     <l n="670">con un soletto acquistar credi onore?</l>
     <l n="671">Addrieto, saracin, canaglia, porci,</l>
     <l n="672">che Ricciardetto mio credete tòrci. -</l>
    </lg>
    <lg n="85">
     <l n="673">E Ricciardetto in sul caval rimonta,</l>
     <l n="674">e di Rinaldo cercati per la terra,</l>
     <l n="675">tanto ch'Orlando e Rinaldo s'affronta,</l>
     <l n="676">e cominciorno a rinforzar la guerra.</l>
     <l n="677">E Chiariella i suoi peccati sconta,</l>
     <l n="678">ché spesse volte si truova a gran serra,</l>
     <l n="679">e con fatica ha salvata la vita,</l>
     <l n="680">ché da Copardo e gli altri era smarrita.</l>
    </lg>
    <lg n="86">
     <l n="681">Combatteron costor tutta la notte;</l>
     <l n="682">ma i terrazzani alfin domandon patti,</l>
     <l n="683">ch'avén le membra faticate e rotte</l>
     <l n="684">e dubitavan non esser disfatti.</l>
     <l n="685">Era tra lor delle persone dotte:</l>
     <l n="686">poson giù l'arme con questi contratti:</l>
     <l n="687">che la città sia lor liberamente,</l>
     <l n="688">salvando tutta la roba e la gente.</l>
    </lg>
    <lg n="87">
     <l n="689">Era apparito in oriente il giorno,</l>
     <l n="690">e Chiariella a Rinaldo ne viene,</l>
     <l n="691">e sì diceva: - Cavaliere adorno,</l>
     <l n="692">le cose veggo omai che vanno bene. -</l>
     <l n="693">E tutti insieme al gran palazzo andorno:</l>
     <l n="694">Rinaldo per la man Copardo tiene</l>
     <l n="695">e molte cose con esso favella;</l>
     <l n="696">Orlando sempre allato ha Chiariella.</l>
    </lg>
    <lg n="88">
     <l n="697">Vennevi il popol tutto la mattina</l>
     <l n="698">a visitar costor come signori.</l>
     <l n="699">Rinaldo parla con molta dottrina:</l>
     <l n="700">- O Chiariella, quanto m'innamori!</l>
     <l n="701">Di questa terra vo' che sia reina</l>
     <l n="702">pe' benefìci e' servigi e gli onori,</l>
     <l n="703">per non parer per nessun modo ingrato;</l>
     <l n="704">e 'l tuo Copardo re sia coronato. -</l>
    </lg>
    <lg n="89">
     <l n="705">E fe' dell'amostante ritrovare</l>
     <l n="706">il corpo, e poi gli dètte sepultura,</l>
     <l n="707">e tutta la città fece ordinare.</l>
     <l n="708">Orlando d'ogni cosa gli diè cura,</l>
     <l n="709">e sta con Chiariella a motteggiare;</l>
     <l n="710">quando cavalca insin fuor delle mura,</l>
     <l n="711">ed ogni dì se ne vanno a sollazzo:</l>
     <l n="712">Rinaldo governava nel palazzo.</l>
    </lg>
    <lg n="90">
     <l n="713">Or ci convien lasciar costoro un poco.</l>
     <l n="714">Il Soldan si tornava a Bambillona,</l>
     <l n="715">fatta la pace e messo Orlando in loco</l>
     <l n="716">che pensò che lasciassi la persona;</l>
     <l n="717">sentì come era acceso un altro foco</l>
     <l n="718">e come egli era morta la Corona</l>
     <l n="719">dell'amostante e presa la sua terra,</l>
     <l n="720">e cominciava a dubitar di guerra.</l>
    </lg>
    <lg n="91">
     <l n="721">Indrieto verso Persia ritornava</l>
     <l n="722">col campo tutto per miglior partito,</l>
     <l n="723">e presso a poche leghe s'accampava,</l>
     <l n="724">e 'ntese meglio il caso come era ito.</l>
     <l n="725">Un suo messaggio alla città mandava,</l>
     <l n="726">e duolsi l'amostante sia perito,</l>
     <l n="727">ma che comunche la cosa si sia,</l>
     <l n="728">che s'appartiene a lui la signoria.</l>
    </lg>
    <lg n="92">
     <l n="729">E se Rinaldo la terra non lascia,</l>
     <l n="730">che s'apparecchi di difender quella;</l>
     <l n="731">se non che gli darà di molta ambascia;</l>
     <l n="732">e troppo biasimava Chiariella,</l>
     <l n="733">che come meretrice, anzi bagascia</l>
     <l n="734">d'Orlando, il tradimento avea fatto ella;</l>
     <l n="735">ed era un barbassor molto stimato</l>
     <l n="736">colui che imbasciadore avea mandato.</l>
    </lg>
    <lg n="93">
     <l n="737">Giunse al palazzo, ove ciascun dimora,</l>
     <l n="738">il barbassoro, e spose la 'mbasciata:</l>
     <l n="739">- Quel Macometto che per noi s'adora</l>
     <l n="740">distrugga questa gente battezata;</l>
     <l n="741">e 'l mio signor, ch'è nel campo di fuora,</l>
     <l n="742">e la sua figlia, c'ha l'arme incantata,</l>
     <l n="743">famosa e forte, che si chiama Antea,</l>
     <l n="744">salvi e mantenga, in tal modo dicea</l>
    </lg>
    <lg n="94">
     <l n="745">- e guardi e salvi ciascun saracino,</l>
     <l n="746">e spezialmente que' del gran Soldano;</l>
     <l n="747">e viva Trevicante ed Apollino,</l>
     <l n="748">e sia distrutto ogni fedel cristiano,</l>
     <l n="749">e sopra tutti Orlando paladino</l>
     <l n="750">e 'l superbo signor di Montalbano,</l>
     <l n="751">Astolfo col Danese ed Ulivieri</l>
     <l n="752">e Carlo e Francia e tutti i cavalieri. -</l>
    </lg>
    <lg n="95">
     <l n="753">Rinaldo non poté più tanto orgoglio</l>
     <l n="754">sofferir del pagan bestiale e matto,</l>
     <l n="755">che par che gli abbi trovati tra 'l loglio;</l>
     <l n="756">disse a Orlando: - Io vo' fare un bel tratto,</l>
     <l n="757">ch'io so punire i pazzi, quand'io voglio:</l>
     <l n="758">vedrén come a saltar costui fia adatto,</l>
     <l n="759">o come egli abbi la persona destra. -</l>
     <l n="760">E 'n piazza lo gittò d'una finestra.</l>
    </lg>
    <lg n="96">
     <l n="761">La novella al Soldan n'andò di volo;</l>
     <l n="762">donde il Soldan si duol molto aspramente,</l>
     <l n="763">e minacciava apparecchiar lo stuolo</l>
     <l n="764">e la città assediar con la sua gente.</l>
     <l n="765">Veggendol la sua figlia in tanto duolo,</l>
     <l n="766">diceva: - La ragion ti reco a mente,</l>
     <l n="767">che non dovea però il tuo barbassoro</l>
     <l n="768">parlar, come si dice, in concestoro:</l>
    </lg>
    <lg n="97">
     <l n="769">per quel ch'io intendo, e' disse cose strane.</l>
     <l n="770">Se vuoi che la 'mbasciata da tua parte</l>
     <l n="771">udita sia dalle gente cristiane,</l>
     <l n="772">non ti bisogna altro messaggio o carte:</l>
     <l n="773">lascia andar me, che con parole umane</l>
     <l n="774">dirò con miglior modo e miglior arte;</l>
     <l n="775">e so ch'io tornerò con la risposta. -</l>
     <l n="776">Donde il Soldan rispose: - Va' a tua posta. -</l>
    </lg>
    <lg n="98">
     <l n="777">Questa fanciulla udito avea per fama</l>
     <l n="778">Rinaldo nominar molto in Soria,</l>
     <l n="779">e perché le virtù molto quella ama,</l>
     <l n="780">s'innamorò della sua gagliardia.</l>
     <l n="781">Or s'alcun vuol saper come si chiama,</l>
     <l n="782">quantunque il barbassor detto l'avia,</l>
     <l n="783">replicheren ch'ell'avea nome Antea;</l>
     <l n="784">e tutte sue bellezze eran di dea.</l>
    </lg>
    <lg n="99">
     <l n="785">E' parevon di Danne i suoi crin d'oro;</l>
     <l n="786">ella pareva Venere nel volto;</l>
     <l n="787">gli occhi stelle eran dell'etterno coro;</l>
     <l n="788">del naso avea a Giunon l'essemplo tolto,</l>
     <l n="789">la bocca e' denti d'un celeste avoro,</l>
     <l n="790">e 'l mento tondo e fesso e ben raccolto;</l>
     <l n="791">la bianca gola e l'una e l'altra spalla</l>
     <l n="792">si crederia che tolto avessi a Palla;</l>
    </lg>
    <lg n="100">
     <l n="793">e svelte e destre e spedite le braccia</l>
     <l n="794">aveva, e lunga e candida la mana,</l>
     <l n="795">da potere sbarrar ben l'arco a caccia,</l>
     <l n="796">tanto che in questo somiglia Diana.</l>
     <l n="797">Dunque ogni cosa par che si confaccia,</l>
     <l n="798">dunque non era questa donna umana:</l>
     <l n="799">nel petto larga è quanto vuol misura;</l>
     <l n="800">Proserpina parea nella cintura;</l>
    </lg>
    <lg n="101">
     <l n="801">e Deiopeia pareva ne' fianchi,</l>
     <l n="802">da portare il turcasso e le quadrelle;</l>
     <l n="803">mostrava solo i piè piccoli e bianchi.</l>
     <l n="804">Pensa che l'altre parte anch'eran belle,</l>
     <l n="805">tanto che nulla cosa a costei manchi:</l>
     <l n="806">a questo modo fatte son le stelle;</l>
     <l n="807">e vadinsi le ninfe a ripor tutte,</l>
     <l n="808">ché certo allato a questa sarien brutte.</l>
    </lg>
    <lg n="102">
     <l n="809">Avea certi atti dolci e certi risi,</l>
     <l n="810">certi soavi e leggiadri costumi</l>
     <l n="811">da fare spalancar sei paradisi</l>
     <l n="812">e correr sù pe' monti all'erta i fiumi,</l>
     <l n="813">da fare innamorar cento Narcisi,</l>
     <l n="814">non che Gioseppe per lei si consumi;</l>
     <l n="815">parea ne' passi e l'abito Rachele;</l>
     <l n="816">le sue parole eran zucchero e mèle.</l>
    </lg>
    <lg n="103">
     <l n="817">Era tutta cortese, era gentile,</l>
     <l n="818">onesta, savia, pura e vergognosa,</l>
     <l n="819">nelle promesse sue sempre virile,</l>
     <l n="820">alcuna volta un poco disdegnosa</l>
     <l n="821">con un atto magnalmo e signorile,</l>
     <l n="822">ch'era di sangue e di cor generosa:</l>
     <l n="823">eron tante virtù raccolte in lei</l>
     <l n="824">che più non è nel mondo o fra gli dèi.</l>
    </lg>
    <lg n="104">
     <l n="825">Sapeva tutte l'arti liberali;</l>
     <l n="826">portava spesso il falcon pellegrino;</l>
     <l n="827">feriva a caccia lioni e cinghiali;</l>
     <l n="828">quando cavalca un pulito ronzino</l>
     <l n="829">(e correr nol facea, ma mettere ali),</l>
     <l n="830">da ogni man lo volgeva latino,</l>
     <l n="831">e nel voltar, chi vedeva da parte</l>
     <l n="832">are' giurato poi che fussi Marte.</l>
    </lg>
    <lg n="105">
     <l n="833">Questo cavallo al Soldan fu mandato,</l>
     <l n="834">che gliel mandò l'arcaìto mansore</l>
     <l n="835">di Barberia, e in Arabia era nato,</l>
     <l n="836">né mai si vide il più bel corridore;</l>
     <l n="837">e 'l padre a questa l'aveva donato,</l>
     <l n="838">però che molto l'aveva nel core;</l>
     <l n="839">tra fàlago e sdonnino era il mantello,</l>
     <l n="840">né vedrà mai Soria simile a quello.</l>
    </lg>
    <lg n="106">
     <l n="841">Egli avea tutte le fattezze pronte</l>
     <l n="842">di buon caval, come udirete appresso,</l>
     <l n="843">perché nato non sia di Chiaramonte:</l>
     <l n="844">piccola testa, e in bocca molto fesso,</l>
     <l n="845">un occhio vivo, una rosetta in fronte,</l>
     <l n="846">larghe le nari, e 'l labbro arriccia spesso;</l>
     <l n="847">corto l'orecchio, e lungo e forte il collo;</l>
     <l n="848">leggier sì, ch'a la man non dava un crollo.</l>
    </lg>
    <lg n="107">
     <l n="849">Ma una cosa nol faceva brutto,</l>
     <l n="850">ch'egli era largo tre palmi nel petto,</l>
     <l n="851">corto di schiena e ben quartato tutto,</l>
     <l n="852">grosse le gambe e d'ogni cosa netto,</l>
     <l n="853">corte le giunte, e 'l piè largo, alto, asciutto,</l>
     <l n="854">e molto lieto e grato nello aspetto;</l>
     <l n="855">serra la coda ed annitrisce e raspa,</l>
     <l n="856">sempre le zampe palleggiava e innaspa.</l>
    </lg>
    <lg n="108">
     <l n="857">Il primo dì ch'Antea volle provallo,</l>
     <l n="858">fe' cose in Bambillona in su la piazza</l>
     <l n="859">che fur troppo mirabil sanza fallo.</l>
     <l n="860">Quand'ella vide così buona razza</l>
     <l n="861">e le virtù del possente cavallo,</l>
     <l n="862">vennegli voglia portar la corazza,</l>
     <l n="863">e da quel tempo cominciò armarsi</l>
     <l n="864">e in giostre e 'n torniamenti a sprimentarsi.</l>
    </lg>
    <lg n="109">
     <l n="865">Poi cominciò in battaglia andare armata</l>
     <l n="866">come Camilla o la Pentessilea;</l>
     <l n="867">e la sua armadura era incantata,</l>
     <l n="868">che nessun ferro tagliar ne potea;</l>
     <l n="869">era in Domasco suta lavorata,</l>
     <l n="870">fornita d'oro, e più che 'l sol lucea;</l>
     <l n="871">e quanti cavalier giostran con quella,</l>
     <l n="872">tanti gittati avea fuor della sella.</l>
    </lg>
    <lg n="110">
     <l n="873">Eran venuti di tutto Levante,</l>
     <l n="874">di Persia, di Fenicia e dello Egitto,</l>
     <l n="875">ed alcun cavalier famoso errante:</l>
     <l n="876">ognuno aveva abbattuto e sconfitto;</l>
     <l n="877">nessun baron più gli veniva avante,</l>
     <l n="878">che con la lancia non lo facci al gitto;</l>
     <l n="879">e 'nsino al ciel la fama risonava,</l>
     <l n="880">e Bambillona e 'l Soldan l'adorava.</l>
    </lg>
    <lg n="111">
     <l n="881">E maraviglia non è che l'adori,</l>
     <l n="882">ch'ogni suo effetto pareva divino,</l>
     <l n="883">al tutto dello uman costume fuori;</l>
     <l n="884">massime là quel popol saracino,</l>
     <l n="885">ch'era già avvezzo a mille antichi errori,</l>
     <l n="886">come si legge di Belo e di Nino:</l>
     <l n="887">donde e' credevon certo che costei</l>
     <l n="888">fussi nata del seme degli iddei.</l>
    </lg>
    <lg n="112">
     <l n="889">E' si potre' mill'altre cose ancora</l>
     <l n="890">delle virtù di questa donna dire;</l>
     <l n="891">ma perché e' fugge il tempo e così l'ora,</l>
     <l n="892">la nostra storia ci convien seguire;</l>
     <l n="893">e se talvolta un bel canto innamora,</l>
     <l n="894">pure alfin piace nuove cose udire:</l>
     <l n="895">così diren nel bel cantar seguente,</l>
     <l n="896">acciò che a tutti consoli la mente.</l>
    </lg>
   </lg>
  </body>
 </text>
</TEI>