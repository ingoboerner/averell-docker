<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Morgante - CANTARE VENTESIMOSETTIMO</title>
    <author>Luigi Pulci</author>
   </titleStmt>
   <extent>
    <measure unit="stanza">288</measure>
    <measure unit="line">2304</measure>
   </extent>
   <publicationStmt>
    <publisher>UNED University</publisher>
    <idno>Luigi Pulci_morgante-cantare-ventesimosett</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Morgante - CANTARE VENTESIMOSETTIMO</title>
     <author>Luigi Pulci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Morgante - CANTARE VENTESIMOSETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come posso io cantar più rime o versi,</l>
     <l n="2">Signor, che m'hai condotto a scriver cose</l>
     <l n="3">che per pietà il sol par lacrime versi,</l>
     <l n="4">e già son le sue luce tenebrose?</l>
     <l n="5">Tu vedrai tutti i tuoi cristian dispersi</l>
     <l n="6">e tante lance e spade sanguinose</l>
     <l n="7">che, s'altro aiuto qui non si dimostra,</l>
     <l n="8">sarà pur tragedia la istoria nostra.</l>
    </lg>
    <lg n="2">
     <l n="9">Ed io pur comedìa pensato avea</l>
     <l n="10">iscriver del mio Carlo finalmente,</l>
     <l n="11">ed Alcuin così mi promettea;</l>
     <l n="12">ma la battaglia crudele al presente,</l>
     <l n="13">che s'apparecchia impetuosa e rea,</l>
     <l n="14">mi fa pur dubitar drento alla mente;</l>
     <l n="15">e vo con la ragion qui dubitando,</l>
     <l n="16">perch'io non veggo da salvare Orlando.</l>
    </lg>
    <lg n="3">
     <l n="17">E benché e' sia sopraggiunto Rinaldo</l>
     <l n="18">e Ricciardetto, tuttavolta io temo,</l>
     <l n="19">né posso ancor giudicio dar qui saldo,</l>
     <l n="20">che non si vuol conducer mai in estremo.</l>
     <l n="21">Marsilio è tanto cattivo ribaldo</l>
     <l n="22">che e' farà forza di vela e di remo,</l>
     <l n="23">ché vincere o morir qui gli bisogna,</l>
     <l n="24">se non che il danno abbraccia la vergogna.</l>
    </lg>
    <lg n="4">
     <l n="25">Orlando, poi che e' lasciò Buiaforte,</l>
     <l n="26">pargli mill'anni trovar Baldovino,</l>
     <l n="27">che cerca pure e non truova la morte,</l>
     <l n="28">e ricognobbe il caval Vegliantino</l>
     <l n="29">per la battaglia, e va correndo forte</l>
     <l n="30">dove era Orlando, e diceva il meschino:</l>
     <l n="31">- Sappi ch'io ho fatto oggi il mio dovuto,</l>
     <l n="32">e contra me nessun mai è venuto.</l>
    </lg>
    <lg n="5">
     <l n="33">Molti pagani ho pur fatti morire:</l>
     <l n="34">però quel che ciò sia pensar non posso,</l>
     <l n="35">se non ch'io veggo la gente fuggire. -</l>
     <l n="36">Rispose Orlando: - Tu ti fai ben grosso!</l>
     <l n="37">Di questo fatto s' tu ti vuoi chiarire,</l>
     <l n="38">la sopravvesta ti cava di dosso:</l>
     <l n="39">vedrai che Gan, come tu te la cavi,</l>
     <l n="40">ci ha venduti a Marsilio per ischiavi. -</l>
    </lg>
    <lg n="6">
     <l n="41">Rispose Baldovin: - Se il padre mio</l>
     <l n="42">ci ha qui condotti come traditore,</l>
     <l n="43">s'i' posso oggi campar, pel nostro Iddio,</l>
     <l n="44">con questa spada passerògli il core!</l>
     <l n="45">Ma traditore, Orlando, non sono io,</l>
     <l n="46">ch'io t'ho seguito con perfetto amore.</l>
     <l n="47">Non mi potesti dir maggiore ingiuria. -</l>
     <l n="48">Poi si stracciò la vesta con gran furia,</l>
    </lg>
    <lg n="7">
     <l n="49">e disse: - Io tornerò nella battaglia,</l>
     <l n="50">poi che tu m'hai per traditore scorto.</l>
     <l n="51">Io non son traditor, se Dio mi vaglia!</l>
     <l n="52">Non mi vedrai più oggi se non morto. -</l>
     <l n="53">E inverso l'oste de' pagan si scaglia,</l>
     <l n="54">dicendo sempre: - Tu m'hai fatto torto. -</l>
     <l n="55">Orlando si pentea d'aver ciò detto,</l>
     <l n="56">ché disperato vide il giovinetto.</l>
    </lg>
    <lg n="8">
     <l n="57">Per la battaglia correa Baldovino,</l>
     <l n="58">e riscontrò quel crudel Mazzarigi,</l>
     <l n="59">e disse: - Tu se' qui, can saracino,</l>
     <l n="60">per distrugger la gente di Parigi?</l>
     <l n="61">io marran rinnegato paterino,</l>
     <l n="62">tu sarai presto giù ne' bassi Stigi. -</l>
     <l n="63">E trasse con la spada in modo a questo</l>
     <l n="64">che lo mandò dove egli disse presto.</l>
    </lg>
    <lg n="9">
     <l n="65">Fece Marsilio, come dotto e saggio,</l>
     <l n="66">uno squadron ristretto di pagani,</l>
     <l n="67">uomini tutti ch'avevon coraggio;</l>
     <l n="68">e cominciorno a strignere i cristiani,</l>
     <l n="69">sì che del campo piglioron vantaggio:</l>
     <l n="70">quivi eran tutti quanti i capitani,</l>
     <l n="71">e sopra tutti un infernal demonio</l>
     <l n="72">ch'io dissi prima, appellato Grandonio.</l>
    </lg>
    <lg n="10">
     <l n="73">E per ventura trovò Sansonetto</l>
     <l n="74">che combatteva al conte Orlando appresso,</l>
     <l n="75">e cavògli la muffa dall'elmetto,</l>
     <l n="76">ché il capo gli ha come una zucca fesso;</l>
     <l n="77">e come e' cadde in terra il giovinetto,</l>
     <l n="78">Gualtieri da Mulion quivi s'è messo</l>
     <l n="79">per vendicar, se potea, la sua morte;</l>
     <l n="80">ma non potea, ché non è tanto forte.</l>
    </lg>
    <lg n="11">
     <l n="81">Ulivier s'accostòe con Altachiara</l>
     <l n="82">e trasse al saracin di molte botte,</l>
     <l n="83">che col bastone ogni cosa ripara,</l>
     <l n="84">ed aveva a Gualtier le spalle rotte,</l>
     <l n="85">tanto che e' cadde per la pena amara</l>
     <l n="86">e innanzi vespro gli parve di notte:</l>
     <l n="87">sì che Grandonio col baston fa fiacco,</l>
     <l n="88">che par quel d'Ercul quando uccise Cacco.</l>
    </lg>
    <lg n="12">
     <l n="89">Orlando in altra parte combatteva,</l>
     <l n="90">e Sansonetto non avea veduto;</l>
     <l n="91">ed Ulivieri alla fine ne leva,</l>
     <l n="92">tal che bisogna a questa volta aiuto,</l>
     <l n="93">perché la scrima niente valeva.</l>
     <l n="94">Intanto quivi Marsilio è venuto,</l>
     <l n="95">e mentre innanzi il suo cavallo sprona,</l>
     <l n="96">si riscontrò col signor di Baiona.</l>
    </lg>
    <lg n="13">
     <l n="97">Angiolin non aveva in man la lancia,</l>
     <l n="98">sì che Marsilio allo scudo gli porse</l>
     <l n="99">un colpo tal che gli passa la pancia.</l>
     <l n="100">Orlando, poi che in più luoghi soccorse,</l>
     <l n="101">di qua, di là, la sua gente di Francia,</l>
     <l n="102">di Sansonetto alla fine s'accorse,</l>
     <l n="103">e domandò Terigi ove sia quello:</l>
     <l n="104">non sa che morto è questo meschinello.</l>
    </lg>
    <lg n="14">
     <l n="105">Disse Terigi: - E' combatteva dianzi</l>
     <l n="106">dove tu vedi quella gente stretta. -</l>
     <l n="107">Orlando sprona Vegliantino innanzi,</l>
     <l n="108">e dove e' vede il marchese si getta,</l>
     <l n="109">ch'era già al resto, all'ultimo e gli avanzi,</l>
     <l n="110">però ch'e' v'era corso con gran fretta</l>
     <l n="111">Marsilio e l'Arcaliffa e Zambugeri,</l>
     <l n="112">e tutti son dintorno a Ulivieri.</l>
    </lg>
    <lg n="15">
     <l n="113">Quando Orlando Ulivier vide soletto,</l>
     <l n="114">maravigliossi che e' si difendea;</l>
     <l n="115">e Vegliantin gli metteva sospetto,</l>
     <l n="116">perché più oltre passar non volea</l>
     <l n="117">per non porre i piè addosso a Sansonetto.</l>
     <l n="118">Ma quando Orlando lo ricognoscea,</l>
     <l n="119">gridò: - Fortuna, tu m'hai fatto torto! -</l>
     <l n="120">Disse Ulivier: - Questo ghiotton l'ha morto. -</l>
    </lg>
    <lg n="16">
     <l n="121">Quando Grandonio questo gergo intese,</l>
     <l n="122">e' si fuggì che non fuggì mai vento;</l>
     <l n="123">Marsilio e gli altri lasciorno il marchese,</l>
     <l n="124">perché tutti d'Orlando hanno spavento.</l>
     <l n="125">Orlando, poi che del cavallo scese,</l>
     <l n="126">di Sansonetto facea gran lamento;</l>
     <l n="127">poi lo cavò tra quella gente morta,</l>
     <l n="128">sì che Terigi al padiglion nel porta.</l>
    </lg>
    <lg n="17">
     <l n="129">Astolfo andava pel campo scorrendo,</l>
     <l n="130">e riscontrossi con re Balsamino;</l>
     <l n="131">e finalmente, l'un l'altro ferendo,</l>
     <l n="132">un colpo trasse quel can saracino</l>
     <l n="133">un tratto ' Astolfo, non se n'avvedendo,</l>
     <l n="134">che la spada gli entrò pel gorzarino</l>
     <l n="135">e riuscì di drieto per la nuca,</l>
     <l n="136">tanto che morto lo mandò alla buca.</l>
    </lg>
    <lg n="18">
     <l n="137">Poi riscontrò quel pagan maladetto</l>
     <l n="138">nella battaglia Angiolin di Bellanda,</l>
     <l n="139">e con un colpo gl'intronò l'elmetto</l>
     <l n="140">e come morto per terra lo manda.</l>
     <l n="141">Intanto quivi giugnea Ricciardetto,</l>
     <l n="142">ed Angiolino a lui si raccomanda,</l>
     <l n="143">e per l'angoscia a fatica favella;</l>
     <l n="144">e Ricciardetto lo ripose in sella.</l>
    </lg>
    <lg n="19">
     <l n="145">Orlando aveva morto Chiariello</l>
     <l n="146">in questo tempo, re di Portogallo,</l>
     <l n="147">e Fieramonte accompagnato ha quello;</l>
     <l n="148">e in quella parte rivolse il cavallo.</l>
     <l n="149">Astolfo giacea morto, il meschinello;</l>
     <l n="150">Avino aveva veduto cascallo</l>
     <l n="151">e veniva a cercar di far vendetta,</l>
     <l n="152">ma non poteva aprir la calca stretta.</l>
    </lg>
    <lg n="20">
     <l n="153">Orlando giunse e con gran furia aprilla,</l>
     <l n="154">e fe' de' saracin di sangue un golfo,</l>
     <l n="155">ché Durlindana ogni volta sfavilla,</l>
     <l n="156">tanto che acceso si sarebbe il zolfo;</l>
     <l n="157">e parve un toro bravo quando assilla,</l>
     <l n="158">quando e' vedeva in su la terra Astolfo:</l>
     <l n="159">ché sempre amato assai l'aveva in vita;</l>
     <l n="160">e pensa pur come la cosa è ita.</l>
    </lg>
    <lg n="21">
     <l n="161">E ben cognobbe come Balsamino</l>
     <l n="162">ucciso aveva il duca d'Inghilterra.</l>
     <l n="163">Intanto si fe' incontra il saracino,</l>
     <l n="164">ed una punta per modo disserra</l>
     <l n="165">ch'egli arebbe forato il serpentino;</l>
     <l n="166">ma questa volta la scrima sua erra,</l>
     <l n="167">però che Orlando nella prima giunta</l>
     <l n="168">con Durlindana gli levò la punta;</l>
    </lg>
    <lg n="22">
     <l n="169">e non gli aveva Chiron insegnato</l>
     <l n="170">tanto che basti, ch'ogni scrima è invano:</l>
     <l n="171">Orlando aveva l'occhio in ogni lato</l>
     <l n="172">e terminò di tagliargli la mano,</l>
     <l n="173">e trasse un colpo in modo misurato</l>
     <l n="174">che Balsamin non se lo truova sano:</l>
     <l n="175">perché le dita gli tagliava tutte,</l>
     <l n="176">salvo che al primo resta il gammautte;</l>
    </lg>
    <lg n="23">
     <l n="177">e non potrà, se volessi fare ora,</l>
     <l n="178">levar più d'un con la mano, o dir sette</l>
     <l n="179">al giuoco delle corna o della mora,</l>
     <l n="180">o nasconder più in quella le buschette.</l>
     <l n="181">Avin soggiunse, e con la spada ancora</l>
     <l n="182">un vecchio colpo all'elmetto gli dètte,</l>
     <l n="183">tanto che in terra se n'andòe cadavero,</l>
     <l n="184">ché il capo gli spiccò come un papavero.</l>
    </lg>
    <lg n="24">
     <l n="185">Rinaldo ritrovò quel Buiaforte,</l>
     <l n="186">al mio parer, che sarebbe scoppiato</l>
     <l n="187">se non avessi trovato la morte;</l>
     <l n="188">e come e' gli ebbe a parlar cominciato</l>
     <l n="189">del re Marsilio e di stare in sua corte,</l>
     <l n="190">Rinaldo gli rispose infuriato:</l>
     <l n="191">- Chi non è meco, avverso me sia detto! -</l>
     <l n="192">e cominciògli a trassinar l'elmetto,</l>
    </lg>
    <lg n="25">
     <l n="193">e trasse un mandiritto e due e tre</l>
     <l n="194">con tanta furia, e quattro e cinque e sei,</l>
     <l n="195">ch'e' non ebbe agio a domandar merzé</l>
     <l n="196">e morto cadde sanza dire "Omèi":</l>
     <l n="197">e così Buiaforte il peggio fé;</l>
     <l n="198">e Squarciaferro co' suoi farisei,</l>
     <l n="199">come l'anima uscì del corpo fore,</l>
     <l n="200">parve che un pollo ciuffassi un astore.</l>
    </lg>
    <lg n="26">
     <l n="201">Ricciardetto era a Rinaldo daccanto,</l>
     <l n="202">e non si potre' dir quel ch'egli ha fatto;</l>
     <l n="203">e dove e' crede acquistar gloria o vanto,</l>
     <l n="204">e' si chiudea come un uccel di ratto,</l>
     <l n="205">benché le starne gli dànno nel guanto.</l>
     <l n="206">E Turpino ancor salta come un gatto</l>
     <l n="207">e non si può tener con cento strambe,</l>
     <l n="208">e spicca nasi, orecchi e mane e gambe.</l>
    </lg>
    <lg n="27">
     <l n="209">Grandonio aveva trovato un bel giuoco:</l>
     <l n="210">egli aveva un baston come una trave,</l>
     <l n="211">tanto che l'arme e' le stimava poco;</l>
     <l n="212">e chi l'aspetta, per natura grave,</l>
     <l n="213">un vespro canta che rimanea fioco</l>
     <l n="214">e muto e sordo e smarrisce la chiave.</l>
     <l n="215">Ma tanto infine poi s'andò aggirando,</l>
     <l n="216">ch'un tratto pur l'ha ritrovato Orlando,</l>
    </lg>
    <lg n="28">
     <l n="217">e gridò: - Guârti, ghiotton maladetto,</l>
     <l n="218">che d'aver morto non ti vanterai</l>
     <l n="219">il mio più caro amico Sansonetto,</l>
     <l n="220">ma nello inferno la istoria dirai.</l>
     <l n="221">Non mi potevi far maggior dispetto!</l>
     <l n="222">Can, fi' di can, tu te ne penterai!</l>
     <l n="223">Volgiti a me; dunque tu vuoi fuggire?</l>
     <l n="224">Cocchin pagliardo, e' ti convien morire. -</l>
    </lg>
    <lg n="29">
     <l n="225">Grandonio, perché Orlando avea veduto,</l>
     <l n="226">volse fuggir, ché morto giudicossi,</l>
     <l n="227">e per paura ogni orgoglio è caduto.</l>
     <l n="228">Ma innanzi a Vegliantin fuggir non puossi,</l>
     <l n="229">ché tigre o pardo, anzi un uccel pennuto</l>
     <l n="230">non credo a tempo a questa volta fossi;</l>
     <l n="231">parea che il suo signor quello intendessi</l>
     <l n="232">che Sansonetto vendicar volessi.</l>
    </lg>
    <lg n="30">
     <l n="233">E se fussi in quel punto lo iddio Marte</l>
     <l n="234">per aiutar Grandonio in terra sceso</l>
     <l n="235">armato in sul caval da ogni parte,</l>
     <l n="236">e' non l'arebbe alla fine difeso</l>
     <l n="237">né per sua deità né forza o arte:</l>
     <l n="238">tanto si tien di Sansonetto offeso</l>
     <l n="239">Orlando, che la spada aveva stretta,</l>
     <l n="240">gridando forte ancor: - Malfusso, aspetta! -</l>
    </lg>
    <lg n="31">
     <l n="241">E come il saracin fermo si volse,</l>
     <l n="242">alzò la spada in alto quanto e' puote</l>
     <l n="243">e sopra l'elmo a traverso gli colse,</l>
     <l n="244">tanto che tutte divide le gote</l>
     <l n="245">e 'l petto e 'l corpo, onde l'anima sciolse;</l>
     <l n="246">e poi la spada la sella percuote,</l>
     <l n="247">sì che pel mezzo ricise il cavallo.</l>
     <l n="248">Ma Vegliantin fe' questa volta fallo:</l>
    </lg>
    <lg n="32">
     <l n="249">perché la spada con tal forza viene</l>
     <l n="250">che bisognòe per forza inginocchiarsi,</l>
     <l n="251">tanto che quasi si ruppe le rene;</l>
     <l n="252">e non poteva alla fine rizzarsi,</l>
     <l n="253">ché Durlindana confitta lo tiene,</l>
     <l n="254">ch'un braccio e mezzo si vide ficcarsi</l>
     <l n="255">in su 'n un sasso che sotterra truova:</l>
     <l n="256">per la qual cosa Vegliantin giù cova.</l>
    </lg>
    <lg n="33">
     <l n="257">E con fatica Orlando la ritrasse,</l>
     <l n="258">e gridòe: - Vegliantin, che hai tu fatto? -</l>
     <l n="259">tal che e' parve il caval si vergognasse,</l>
     <l n="260">e saltò in quattro destro come un gatto.</l>
     <l n="261">Credo che il Cielo Orlando suo aiutasse</l>
     <l n="262">per grazia, come e' fe' già più d'un tratto,</l>
     <l n="263">ch'aiuta sempre i buon quando e' bisogna:</l>
     <l n="264">però non sia quel ch'io dico menzogna.</l>
    </lg>
    <lg n="34">
     <l n="265">Orlando fe' da Grandonio partita</l>
     <l n="266">per la battaglia sospirando forte,</l>
     <l n="267">ché non aveva renduto la vita</l>
     <l n="268">a Sansonetto però la sua morte;</l>
     <l n="269">e parea quando l'orsacchia accanita</l>
     <l n="270">abbatte i rami e sforza le ritorte</l>
     <l n="271">ed ogni cosa si reca in dispetto;</l>
     <l n="272">e gran vendetta fe' di Sansonetto.</l>
    </lg>
    <lg n="35">
     <l n="273">E per ventura Marsilio vedea,</l>
     <l n="274">ed una lancia a un pagano arrappa,</l>
     <l n="275">ché il cor con essa passar gli volea.</l>
     <l n="276">Ma intanto un altro dinanzi gl'incappa,</l>
     <l n="277">sì che la lancia nel petto giugnea,</l>
     <l n="278">tal che di drieto riesce la nappa</l>
     <l n="279">e passa il corpo a un altro e la milza:</l>
     <l n="280">e così fece di due una filza.</l>
    </lg>
    <lg n="36">
     <l n="281">Poi disse al re Marsilio: - Il tempo è giunto</l>
     <l n="282">a punir te dell'opere tue ladre,</l>
     <l n="283">perché tu meritasti un capresto unto</l>
     <l n="284">mentre tu eri in corpo di tua madre. -</l>
     <l n="285">Ma Zambuger, che intese il caso appunto,</l>
     <l n="286">volle coprir con lo scudo il suo padre;</l>
     <l n="287">ma Durlindana il trattò come ghiaccio,</l>
     <l n="288">sì che lo scudo gli tagliava e il braccio.</l>
    </lg>
    <lg n="37">
     <l n="289">Zambuger cadde per la pena in terra,</l>
     <l n="290">e calpestato fu poi, meschinello:</l>
     <l n="291">il qual, nuovo tiron, questa volta erra,</l>
     <l n="292">però ch'egli era un semplicetto agnello</l>
     <l n="293">con un bravo leon ch'ognuno atterra.</l>
     <l n="294">Marsilio sparì via come un uccello</l>
     <l n="295">o come cervio spaventato in caccia;</l>
     <l n="296">e Zambuger non farà più alle braccia.</l>
    </lg>
    <lg n="38">
     <l n="297">Fece Marsilio del braccio cercare,</l>
     <l n="298">acciò che questa reliquia devota</l>
     <l n="299">per le moschee si potessi mostrare:</l>
     <l n="300">non so s'ognun che legge intende e nota;</l>
     <l n="301">e comincia Fortuna a bestemmiare</l>
     <l n="302">che non volgeva a suo modo la ruota,</l>
     <l n="303">Apollin, Belfagor e la sua setta,</l>
     <l n="304">e minacciava di farne vendetta.</l>
    </lg>
    <lg n="39">
     <l n="305">Ma non so come e' sarà vendicato,</l>
     <l n="306">ché poco il dì si partì poi da bomba,</l>
     <l n="307">tanto era ancor d'Orlando impaurato:</l>
     <l n="308">credo più tosto vorrebbe una fromba,</l>
     <l n="309">come disse Trason già col suo Gnato</l>
     <l n="310">per trar discosto al sicuro la romba;</l>
     <l n="311">perché quanto è più il traditor sottile,</l>
     <l n="312">tanto più sempre per natura è vile.</l>
    </lg>
    <lg n="40">
     <l n="313">Un cerchio immaginato ci bisogna</l>
     <l n="314">a voler ben la spera contemplare:</l>
     <l n="315">così, chi intender questa istoria agogna,</l>
     <l n="316">conviensi altro per altro immaginare;</l>
     <l n="317">perché qui non si canta e finge e sogna:</l>
     <l n="318">venuto è il tempo da filosofare;</l>
     <l n="319">non passerà la mia barchetta Lete,</l>
     <l n="320">che forse su Misen vi sentirete.</l>
    </lg>
    <lg n="41">
     <l n="321">Ma perché e' c'è d'una ragion cicale</l>
     <l n="322">ch'io l'ho proprio agguagliate all'indiane,</l>
     <l n="323">che cantan d'ogni tempo e dicon male,</l>
     <l n="324">voi che leggete queste cose strane,</l>
     <l n="325">andate drieto al senso litterale</l>
     <l n="326">e troverretel per le strade piane:</l>
     <l n="327">ch'io non m'intendo di vostro anagogico</l>
     <l n="328">o morale o le more o tropologico.</l>
    </lg>
    <lg n="42">
     <l n="329">In questo tempo il re Margheritonne</l>
     <l n="330">con la sua iscimitarra non ischerza;</l>
     <l n="331">ed avea seco quel gran Sirionne</l>
     <l n="332">con un baston ch'ognun fugge alla terza:</l>
     <l n="333">per che i cristiani impauriti sonne</l>
     <l n="334">come il cane al sonaglio della sferza,</l>
     <l n="335">ché si sentia le catene e le palle</l>
     <l n="336">sempre quel dì sopra gli elmi sonalle.</l>
    </lg>
    <lg n="43">
     <l n="337">Uccise questo Angiolin di Bellanda</l>
     <l n="338">d'una percossa che fu sì crudele</l>
     <l n="339">che 'l capo gli schiacciò come una ghianda,</l>
     <l n="340">e Marco e il suo fratel da San Michele.</l>
     <l n="341">Rinaldo è capitato in quella banda</l>
     <l n="342">per aiutare il suo popol fedele:</l>
     <l n="343">vede costui che menava la mazza</l>
     <l n="344">e molta gente crudelmente ammazza,</l>
    </lg>
    <lg n="44">
     <l n="345">e grida: - Ah, Saracin, che vuoi tu fare?</l>
     <l n="346">Se' tu venuto qua con una antenna</l>
     <l n="347">per voler nostre gente mazzicare?</l>
     <l n="348">Volgiti a me, ché la Morte t'accenna. -</l>
     <l n="349">Poi lasciava Frusberta scaricare,</l>
     <l n="350">e spezza l'elmo e truova la cotenna</l>
     <l n="351">e parte il teschio e 'l collo e passa l'omero,</l>
     <l n="352">e divise costui come un cocomero.</l>
    </lg>
    <lg n="45">
     <l n="353">Margheriton con gran furor si getta</l>
     <l n="354">addosso al prenze, e credette aiutallo;</l>
     <l n="355">Rinaldo il capo pel mezzo gli affetta</l>
     <l n="356">come si parte una noce col mallo;</l>
     <l n="357">poi rovina la spada con gran fretta</l>
     <l n="358">e trovava la testa del cavallo,</l>
     <l n="359">tanto che morto col signor suo cade,</l>
     <l n="360">perché Frusberta non taglia, anzi rade.</l>
    </lg>
    <lg n="46">
     <l n="361">Bianciardin con gran gente venne avante,</l>
     <l n="362">e Galleran, Mattafirro e Fidasso,</l>
     <l n="363">l'Arcaliffa famoso e Balugante,</l>
     <l n="364">Brusbacca il sire e Malducco di Frasso</l>
     <l n="365">ed alcun capitano ed amirante;</l>
     <l n="366">e cominciossi avviare un fracasso</l>
     <l n="367">che par che caggi o ruini la torre</l>
     <l n="368">di Babel già, sì ch'ognun quivi corre.</l>
    </lg>
    <lg n="47">
     <l n="369">Orlando corse alle grida e 'l romore</l>
     <l n="370">e trovò Baldovino, il poveretto,</l>
     <l n="371">ch'era già presso all'ultime sue ore</l>
     <l n="372">e da due lance avea passato il petto;</l>
     <l n="373">e disse: - Or non sono io più traditore! -</l>
     <l n="374">e cadde in terra morto, così detto:</l>
     <l n="375">della qual cosa duolsi Orlando forte,</l>
     <l n="376">e pianse esser cagion della sua morte;</l>
    </lg>
    <lg n="48">
     <l n="377">e fece al padiglion portarlo via.</l>
     <l n="378">Poi si scagliò dove Rinaldo vide</l>
     <l n="379">che con la spada gran cose facìa,</l>
     <l n="380">e dove il popol de' pagan più stride</l>
     <l n="381">per la battaglia sanguinosa e ria,</l>
     <l n="382">benché la parte de' cristian non ride.</l>
     <l n="383">Chi grida: - Carne! - e chi grida: - Vendetta! -</l>
     <l n="384">Verso questo tumulto ognun si getta.</l>
    </lg>
    <lg n="49">
     <l n="385">Quivi correva il buon duca Egibardo,</l>
     <l n="386">Anselmo, Avino, Avolio e Guottibuoffi</l>
     <l n="387">e Berlinghieri ed Ottone e Riccardo:</l>
     <l n="388">ognun vuol la sua parte degl'ingoffi;</l>
     <l n="389">e Ricciardetto par tanto gagliardo</l>
     <l n="390">che i miglior cavalier parevon goffi;</l>
     <l n="391">e sopra tutto il buon Turpin di Rana</l>
     <l n="392">i saracin come i mattoni spiana.</l>
    </lg>
    <lg n="50">
     <l n="393">E' si vedeva tante spade e mane,</l>
     <l n="394">tante lance cader sopra la resta,</l>
     <l n="395">e' si sentia tante urle e cose strane</l>
     <l n="396">che si poteva il mar dire in tempesta.</l>
     <l n="397">Tutto il dì tempelloron le campane</l>
     <l n="398">sanza saper chi suoni a morto o festa;</l>
     <l n="399">sempre tuon sordi con baleni a secco</l>
     <l n="400">e per le selve rimbombar poi Ecco.</l>
    </lg>
    <lg n="51">
     <l n="401">E' si sentiva in terra e in aria zuffa,</l>
     <l n="402">perché Astarotte, non ti dico come,</l>
     <l n="403">e Farferello ognun l'anime ciuffa:</l>
     <l n="404">e' n'avean sempre un mazzo per le chiome,</l>
     <l n="405">e facean pur la più strana baruffa,</l>
     <l n="406">e spesso fu d'alcun sentito il nome:</l>
     <l n="407">- Lascia a me il tale: a Belzebù lo porto. -</l>
     <l n="408">L'altro diceva: - È Marsilio ancor morto?</l>
    </lg>
    <lg n="52">
     <l n="409">E' ci farà stentar prima che muoia.</l>
     <l n="410">Non gli ha Rinaldo ancor forbito il muso,</l>
     <l n="411">che noi portian giù l'anima e le cuoia? -</l>
     <l n="412">O Ciel, tu par' questa volta confuso!</l>
     <l n="413">O battaglia crudel, qual Roma o Troia!</l>
     <l n="414">Questa è certo più là che al mondano uso.</l>
     <l n="415">Il sol pareva di fuoco sanguigno,</l>
     <l n="416">e così l'aire d'un color maligno.</l>
    </lg>
    <lg n="53">
     <l n="417">Credo ch'egli era più bello a vedere</l>
     <l n="418">certo gli abissi, il dì, che Runcisvalle:</l>
     <l n="419">ch'e' saracin cadevon come pere</l>
     <l n="420">e Squarciaferro gli portava a balle;</l>
     <l n="421">tanto che tutte l'infernal bufere</l>
     <l n="422">occupan questi, ogni roccia, ogni calle</l>
     <l n="423">e le bolge e gli spaldi e le meschite,</l>
     <l n="424">e tutta in festa è la città di Dite.</l>
    </lg>
    <lg n="54">
     <l n="425">Lucifero avea aperte tante bocche</l>
     <l n="426">che pareva quel giorno i corbacchini</l>
     <l n="427">alla imbeccata, e trangugiava a ciocche</l>
     <l n="428">l'anime che piovean de' saracini,</l>
     <l n="429">che par che neve monachina fiocche</l>
     <l n="430">come cade la manna a' pesciolini:</l>
     <l n="431">non domandar se raccoglieva i bioccoli</l>
     <l n="432">e se ne fece gozzi d'anitroccoli!</l>
    </lg>
    <lg n="55">
     <l n="433">E' si faceva tante chiarentane</l>
     <l n="434">che ciò ch'io dico è disopra una zacchera,</l>
     <l n="435">e non dura la festa mademane,</l>
     <l n="436">crai e poscrai e poscrigno e posquacchera,</l>
     <l n="437">come spesso alla vigna le romane;</l>
     <l n="438">e chi sonava tamburo, e chi nacchera,</l>
     <l n="439">baldosa e cicutrenna e zufoletti,</l>
     <l n="440">e tutti affusolati gli scambietti.</l>
    </lg>
    <lg n="56">
     <l n="441">E Runcisvalle pareva un tegame</l>
     <l n="442">dove fussi di sangue un gran mortito,</l>
     <l n="443">di capi e di peducci e d'altro ossame</l>
     <l n="444">un certo guazzabuglio ribollito,</l>
     <l n="445">che pareva d'inferno il bulicame</l>
     <l n="446">che innanzi a Nesso non fusse sparito;</l>
     <l n="447">e 'l vento par certi sprazzi avviluppi</l>
     <l n="448">di sangue in aria con nodi e con gruppi.</l>
    </lg>
    <lg n="57">
     <l n="449">La battaglia era tutta paonazza,</l>
     <l n="450">sì che il Mar Rosso pareva in travaglio,</l>
     <l n="451">ch'ognun per parer vivo si diguazza:</l>
     <l n="452">e' si poteva gittar lo scandaglio</l>
     <l n="453">per tutto, in modo nel sangue si guazza,</l>
     <l n="454">e poi guardar come e' suol l'ammiraglio</l>
     <l n="455">ovver nocchier se cognosce la sonda,</l>
     <l n="456">ché della valle trabocca ogni sponda.</l>
    </lg>
    <lg n="58">
     <l n="457">Credo che Marte di sangue ristucco</l>
     <l n="458">a questa volta chiamar si potea;</l>
     <l n="459">e sopra tutto Rinaldo era il cucco,</l>
     <l n="460">che con la spada a suo modo facea.</l>
     <l n="461">Orlando intanto ha trovato Malducco,</l>
     <l n="462">che Berlinghieri ed Otton morto avea:</l>
     <l n="463">ma questa morte gli saprà di lezzo,</l>
     <l n="464">ché Durlindana lo tagliò pel mezzo.</l>
    </lg>
    <lg n="59">
     <l n="465">Ed Ulivier riscontrava Brusbacca</l>
     <l n="466">che per lo stormo combatteva forte,</l>
     <l n="467">e 'l capo e l'elmo a un tratto gli fiacca;</l>
     <l n="468">ma non sapea ch'egli ha presso la morte:</l>
     <l n="469">ché l'Arcaliffa intanto di Baldacca</l>
     <l n="470">lo sopraggiunse, per disgrazia o sorte,</l>
     <l n="471">a tradimento, e la spada gli mise</l>
     <l n="472">nel fianco sì che alla fine l'uccise.</l>
    </lg>
    <lg n="60">
     <l n="473">Ulivier, come ardito, invitto e franco,</l>
     <l n="474">si volse indrieto, e vide il traditore</l>
     <l n="475">che ferito l'avea dal lato manco,</l>
     <l n="476">e gridò forte: - O crudel peccatore,</l>
     <l n="477">a tradimento mi désti nel fianco</l>
     <l n="478">per riportar come tu suoli onore:</l>
     <l n="479">questa sia sempiterna egregia lalde</l>
     <l n="480">del re Marsilio e sue gente ribalde. -</l>
    </lg>
    <lg n="61">
     <l n="481">E trasse d'Altachiara con tanta ira</l>
     <l n="482">che gli spezzò l'elmetto e le cervella,</l>
     <l n="483">sì che del saracin l'anima spira,</l>
     <l n="484">ché tutto il fésse insino in su la sella;</l>
     <l n="485">e come cieco pel campo s'aggira</l>
     <l n="486">e con la spada percuote e martella,</l>
     <l n="487">ma non sapea dove e' si meni il brando;</l>
     <l n="488">e non vorrebbe anche saperlo Orlando.</l>
    </lg>
    <lg n="62">
     <l n="489">Orlando aveva il marchese sentito,</l>
     <l n="490">e come il veltro alle grida si mosse.</l>
     <l n="491">Ulivier tanto sangue gli era uscito</l>
     <l n="492">che' non vedeva in che luogo e' si fosse;</l>
     <l n="493">tanto che Orlando in su l'elmo ha ferito,</l>
     <l n="494">che non sentì mai più simil percosse,</l>
     <l n="495">e disse: - Che fai tu, cognato mio?</l>
     <l n="496">Ora hai tu rinnegato il nostro Iddio? -</l>
    </lg>
    <lg n="63">
     <l n="497">Disse Ulivier: - Perdonanza ti chieggio</l>
     <l n="498">s'io t'ho ferito, o mio signore Orlando:</l>
     <l n="499">sappi che più niente lume veggio,</l>
     <l n="500">sì ch'io non so dove io mi meni il brando,</l>
     <l n="501">se non che presso alla morte vaneggio,</l>
     <l n="502">tanto sangue ho versato e vo versando;</l>
     <l n="503">ché l'Arcaliffa m'ha ferito a torto,</l>
     <l n="504">quel traditor; ma di mia man l'ho morto. -</l>
    </lg>
    <lg n="64">
     <l n="505">Gran pianto Orlando di questo facea,</l>
     <l n="506">perché molto Ulivier gli era nel core</l>
     <l n="507">e la battaglia perduta vedea,</l>
     <l n="508">e maladiva il pagan traditore.</l>
     <l n="509">Ed Ulivier, così orbo, dicea:</l>
     <l n="510">- Se tu mi porti, come suoli, amore,</l>
     <l n="511">menami ancor tra la gente più stretta:</l>
     <l n="512">non mi lasciar morir sanza vendetta. -</l>
    </lg>
    <lg n="65">
     <l n="513">Rispose Orlando: - Sanza te non voglio</l>
     <l n="514">viver quel poco che di vita avanza:</l>
     <l n="515">io ho perduto ogni ardir, ogni orgoglio,</l>
     <l n="516">sì ch'io non ho più di nulla speranza;</l>
     <l n="517">perch'io t'amo, Ulivier, come io soglio,</l>
     <l n="518">vienne con meco a mostrar tua possanza:</l>
     <l n="519">una morte, una fede, un voler solo. -</l>
     <l n="520">Poi lo menò nel mezzo dello stuolo.</l>
    </lg>
    <lg n="66">
     <l n="521">Ulivier, sendo nella pressa entrato,</l>
     <l n="522">come e' soleva la gente rincalcia,</l>
     <l n="523">e par che tagli dell'erba del prato</l>
     <l n="524">da ogni parte menando la falcia,</l>
     <l n="525">ché combatteva come disperato</l>
     <l n="526">e pota e tonda e scapezzava e stralcia,</l>
     <l n="527">e in ogni luogo faceva una piazza,</l>
     <l n="528">ché come gli orbi girava la mazza.</l>
    </lg>
    <lg n="67">
     <l n="529">E tanto insieme per lo stormo vanno</l>
     <l n="530">Orlando ed Ulivier ferendo forte,</l>
     <l n="531">che molti saracin traboccar fanno.</l>
     <l n="532">Ma Ulivier già presso era alla morte;</l>
     <l n="533">e poi che il padiglion ritrovato hanno,</l>
     <l n="534">diceva Orlando: - Io vo' che ti conforte:</l>
     <l n="535">aspetta, Ulivier mio, che a te ritorno,</l>
     <l n="536">ché in su quel poggio vo a sonare il corno. -</l>
    </lg>
    <lg n="68">
     <l n="537">Disse Ulivieri: - Omai non ti bisogna:</l>
     <l n="538">l'anima mia da me già vuol partire,</l>
     <l n="539">che ritornare al suo Signore agogna. -</l>
     <l n="540">E non poté le parole espedire,</l>
     <l n="541">come chi parla molte volte e sogna,</l>
     <l n="542">e bisognòe quel che e' voleva dire</l>
     <l n="543">per discrezion intender: che Alda bella</l>
     <l n="544">raccomandar volea, la sua sorella.</l>
    </lg>
    <lg n="69">
     <l n="545">Orlando, sendo spirato il marchese,</l>
     <l n="546">parvegli tanto solo esser rimaso</l>
     <l n="547">che di sonar per partito pur prese,</l>
     <l n="548">acciò che Carlo sentissi il suo caso;</l>
     <l n="549">e sonò tanto forte che lo intese,</l>
     <l n="550">e 'l sangue uscì per la bocca e pel naso,</l>
     <l n="551">dice Turpino, e che il corno si fésse</l>
     <l n="552">la terza volta ch'a bocca sel messe.</l>
    </lg>
    <lg n="70">
     <l n="553">Il caval d'Ulivier niente aspetta</l>
     <l n="554">e ritornò nel campo tra' pagani</l>
     <l n="555">come chi fa del suo signor vendetta;</l>
     <l n="556">e morde per tre lupi e per sei cani,</l>
     <l n="557">e molta gente co' calci rassetta</l>
     <l n="558">e con le zampe s'arrosta i tafani.</l>
     <l n="559">Ma Ricciardetto, come vide questo,</l>
     <l n="560">giudicò d'Ulivieri il caso presto.</l>
    </lg>
    <lg n="71">
     <l n="561">Rinaldo la battaglia ancor teneva.</l>
     <l n="562">Balugante e Marsilio era fuggito,</l>
     <l n="563">il qual con Bianciardin fece alto leva</l>
     <l n="564">come il corno d'Orlando ebbe sentito;</l>
     <l n="565">e drento nella mente si rodeva,</l>
     <l n="566">ché del suo Zambuger nulla ha udito,</l>
     <l n="567">qual per febbre leon si rode in gabbia:</l>
     <l n="568">dunque giusto martìr par la sua rabbia.</l>
    </lg>
    <lg n="72">
     <l n="569">Era tanto il terror ch'avean d'Orlando</l>
     <l n="570">i saracin, che assai fuggiti sono</l>
     <l n="571">per la campagna e per le selve quando</l>
     <l n="572">sentito fu questo terribil suono.</l>
     <l n="573">Dice Turpin che per l'aria volando</l>
     <l n="574">molti uccelli stordirono a quel tuono,</l>
     <l n="575">e maraviglia non fu Carlo udissi,</l>
     <l n="576">ch'e' si pensò che la terra s'aprissi.</l>
    </lg>
    <lg n="73">
     <l n="577">Or quel che fece allo estremo Rinaldo</l>
     <l n="578">non ardisce narrar più la mia penna:</l>
     <l n="579">ché pareva un serpente irato in caldo,</l>
     <l n="580">e questo e l'altro e poi quello scotenna</l>
     <l n="581">e ributtava quel popol ribaldo,</l>
     <l n="582">e non sapea del marchese di Vienna;</l>
     <l n="583">e rompe e fiacca e sdruce e smaglia e straccia,</l>
     <l n="584">e con gran furia innanzi se gli caccia.</l>
    </lg>
    <lg n="74">
     <l n="585">Baiardo ritto le zampe menava,</l>
     <l n="586">e come l'orso fa scostare i cani;</l>
     <l n="587">talvolta un braccio o la coscia ciuffava</l>
     <l n="588">e sgretola quelle ossa de' pagani</l>
     <l n="589">come pan fresco che allotta si cava:</l>
     <l n="590">non fur tanto crudel mai tigri ircani;</l>
     <l n="591">con tanta rabbia mordeva e dimembra,</l>
     <l n="592">tanto che Ecùba forsennata sembra.</l>
    </lg>
    <lg n="75">
     <l n="593">E Ricciardetto facea cose ancora</l>
     <l n="594">che l'auttor che le vide nol crede:</l>
     <l n="595">egli avea fatto pel campo una gora;</l>
     <l n="596">beato a chi potea studiare il piede,</l>
     <l n="597">ché non uccide, anzi proprio divora:</l>
     <l n="598">non fe' pirrato di bestie mai prede</l>
     <l n="599">qual fa costui de' saracini il giorno,</l>
     <l n="600">tanto ch'ognun gli spariva dintorno.</l>
    </lg>
    <lg n="76">
     <l n="601">Dicemi alcun che la istoria compila,</l>
     <l n="602">tra Rinaldo e Baiardo e Ricciardetto</l>
     <l n="603">che n'uccison quel dì ben trenta mila:</l>
     <l n="604">non so s'è vero o falso: io l'ho pur detto.</l>
     <l n="605">Pensa che Orlando n'uccise una fila,</l>
     <l n="606">ed Ulivieri, Anselmo e Sansonetto.</l>
     <l n="607">Ma la spada del Ciel qui mi bisogna,</l>
     <l n="608">che a torto il ver non riporti vergogna.</l>
    </lg>
    <lg n="77">
     <l n="609">Chi sa se Miccael qui scognosciuto,</l>
     <l n="610">come altra volta là a Gerusalemme,</l>
     <l n="611">n'uccise il dì quanti egli arà voluto,</l>
     <l n="612">ch'a ogni colpo può segnare un emme?</l>
     <l n="613">Forse che e' venne a' cristiani in adiuto</l>
     <l n="614">da quel Signor che nacque in Betleemme,</l>
     <l n="615">il qual tien sempre degli amici cura;</l>
     <l n="616">e la forza del Ciel non ha misura.</l>
    </lg>
    <lg n="78">
     <l n="617">E bisognava e' vi ponga le mani,</l>
     <l n="618">ché i cristian son ventimilasecento</l>
     <l n="619">contra secento migliaia di pagani:</l>
     <l n="620">tanto è ch'io ci ho trovato fondamento,</l>
     <l n="621">tutti degni auttor, modesti e piani,</l>
     <l n="622">che non iscaglion le parole al vento;</l>
     <l n="623">e so che il nostro Turpino ed Ormanno</l>
     <l n="624">iscrivon quel che è vero e quel che sanno.</l>
    </lg>
    <lg n="79">
     <l n="625">E s'alcun dice che Turpin morisse</l>
     <l n="626">in Runcisvalle, mente per la strozza,</l>
     <l n="627">ch'io proverrò il contrario, e come e' visse</l>
     <l n="628">insin che Carlo prese Siragozza,</l>
     <l n="629">e questa istoria di sua mano scrisse;</l>
     <l n="630">ed Alcuin con lui poi si raccozza</l>
     <l n="631">e scrive insino alla morte di Carlo,</l>
     <l n="632">e molto fu discreto ad onorarlo.</l>
    </lg>
    <lg n="80">
     <l n="633">Dopo costui venne il famoso Arnaldo,</l>
     <l n="634">che molto diligentemente ha scritto,</l>
     <l n="635">e investigòe dell'opre di Rinaldo,</l>
     <l n="636">delle gran cose che fece in Egitto,</l>
     <l n="637">e va pel fil della sinopia saldo</l>
     <l n="638">sanza uscir punto mai del segno ritto:</l>
     <l n="639">grazie che date son prima che in culla;</l>
     <l n="640">ché non direbbe una bugia per nulla.</l>
    </lg>
    <lg n="81">
     <l n="641">Tornossi Orlando sbigottito in tutto</l>
     <l n="642">al campo, poi che il marchese fu morto,</l>
     <l n="643">come chi torna dal funereo lutto</l>
     <l n="644">alla sua famigliuola a dar conforto;</l>
     <l n="645">o come nave, sperando alcun frutto,</l>
     <l n="646">con gran giattura è ritornata in porto,</l>
     <l n="647">e duolsi ben di sua fortuna acerva,</l>
     <l n="648">ma molto ancor più della sua conserva.</l>
    </lg>
    <lg n="82">
     <l n="649">Non v'ha trovato il buon duca Egibardo,</l>
     <l n="650">e Guottibuoffi è morto in su la terra,</l>
     <l n="651">Avolio, Avino e Gualtieri e Riccardo:</l>
     <l n="652">però tanto dolor lo strigne e serra</l>
     <l n="653">che si fe' più che l'usato gagliardo,</l>
     <l n="654">e disse: "Omai questa è l'ultima guerra;</l>
     <l n="655">fammi, Signore, tu allo estremo forte,</l>
     <l n="656">ch'io ti sarò fedele insino a morte".</l>
    </lg>
    <lg n="83">
     <l n="657">Restava Anselmo e Ricciardetto allora,</l>
     <l n="658">Turpin, Rinaldo, e de' pagan pur molta</l>
     <l n="659">gente la qual si difendeva ancora,</l>
     <l n="660">benché per tutto è sonato a raccolta.</l>
     <l n="661">Orlando trasse Durlindana fora:</l>
     <l n="662">non so se questa fia l'ultima volta</l>
     <l n="663">(credo che sì, per non tener qui a bada)</l>
     <l n="664">che trarrà fuor questa onorata spada.</l>
    </lg>
    <lg n="84">
     <l n="665">Gran pianto fecion que' pochi cristiani</l>
     <l n="666">d'Ulivier che restati erano al campo,</l>
     <l n="667">e cominciorno a straziare i pagani</l>
     <l n="668">e far gran cose all'ultimo lor vampo;</l>
     <l n="669">tal che fuggìen que' miseri profani</l>
     <l n="670">sanza trovar misericordia o scampo,</l>
     <l n="671">e non è tempo da dire al cul: "Vienne".</l>
     <l n="672">Ma la battaglia è già presso all'amenne.</l>
    </lg>
    <lg n="85">
     <l n="673">E' si vedea cader tante cervella</l>
     <l n="674">che le cornacchie faran taferugia;</l>
     <l n="675">chi avea men forate le budella</l>
     <l n="676">pareva il corpo come una grattugia</l>
     <l n="677">o da far le bruciate la padella,</l>
     <l n="678">tanto che falsa sarà la minugia;</l>
     <l n="679">e perché Orlando per grande ira scoppia,</l>
     <l n="680">sempre la furia e la forza raddoppia.</l>
    </lg>
    <lg n="86">
     <l n="681">E' si cacciava innanzi quelle torme,</l>
     <l n="682">ch'un superbo leon parea foresto</l>
     <l n="683">che fa tremar con la voce e con l'orme;</l>
     <l n="684">e dice: "In ogni modo fia pel resto</l>
     <l n="685">a questa volta!" e fa svegliar chi dorme,</l>
     <l n="686">anzi forse dormir chi era desto:</l>
     <l n="687">ché viver non volea più con dispetto,</l>
     <l n="688">poi che Ulivieri è morto e Sansonetto.</l>
    </lg>
    <lg n="87">
     <l n="689">Egli arebbe il dì Cesare in Tessaglia</l>
     <l n="690">rotto, e il Barchino a Transimeno o Canni:</l>
     <l n="691">e' si sentia rugghiar per la battaglia,</l>
     <l n="692">tanto che un verro par ch'ognuno azzanni,</l>
     <l n="693">e braccia e capi e mani in aria scaglia</l>
     <l n="694">per finir con onor questi ultimi anni:</l>
     <l n="695">ché il tempo è breve e pur la voglia pronta,</l>
     <l n="696">e dolce cosa è vendicar giusta onta.</l>
    </lg>
    <lg n="88">
     <l n="697">E dove e' vede la gente s'aggruppa</l>
     <l n="698">come aquila gentil si chiude e serra,</l>
     <l n="699">sì che la schiera sbaraglia e sviluppa</l>
     <l n="700">e tutti gli stendardi caccia in terra.</l>
     <l n="701">Pensa, lettor, come il campo s'inzuppa!</l>
     <l n="702">Alla turchesca si facea la guerra:</l>
     <l n="703">abbatte ed urta e spezza e sbrana e strugge,</l>
     <l n="704">tanto che solo sperar può chi fugge.</l>
    </lg>
    <lg n="89">
     <l n="705">E' si vedeva ora a poggia, ora a orza</l>
     <l n="706">la battaglia venirsi travagliando:</l>
     <l n="707">il campo de' cristian facea gran forza,</l>
     <l n="708">tanto l'alto valor, l'ardir d'Orlando</l>
     <l n="709">folgore par che nulla cosa ammorza;</l>
     <l n="710">ed ogni volta che menava il brando</l>
     <l n="711">e' rimanea del maestro la stampa,</l>
     <l n="712">tanto che pochi di sua man ne scampa.</l>
    </lg>
    <lg n="90">
     <l n="713">E non pareva né sorda né cieca</l>
     <l n="714">certo quel dì quella vecchia scagnarda,</l>
     <l n="715">che spesso affila la falce sua bieca,</l>
     <l n="716">po' raschia l'unghia, e d'Orlando pur guarda;</l>
     <l n="717">talvolta drieto a Rinaldo si reca,</l>
     <l n="718">e fassi quivi a suo modo gagliarda,</l>
     <l n="719">ch'ognun s'appicca ove e' vede guadagno;</l>
     <l n="720">e Ricciardetto anche fu buon compagno.</l>
    </lg>
    <lg n="91">
     <l n="721">Rinaldo fece al crudel Gallerano</l>
     <l n="722">un tratto a caso il più bel moncherino,</l>
     <l n="723">perché e' parea sopra il popol cristiano</l>
     <l n="724">un lupo in selva arrabbiato menino:</l>
     <l n="725">ché gli trovò con Frusberta la mano</l>
     <l n="726">e lo incanto gli fe' del mal del pino</l>
     <l n="727">e dell'abete e del faggio e del leccio,</l>
     <l n="728">e non vi venne poi sù il patereccio.</l>
    </lg>
    <lg n="92">
     <l n="729">E benché i saracin fugghino all'erta,</l>
     <l n="730">un macco ne facea da Filistei,</l>
     <l n="731">e quante volte calava Frusberta</l>
     <l n="732">non ne faceva cader men che sei,</l>
     <l n="733">tanto che fia più d'una tomba aperta,</l>
     <l n="734">ché, come dice Benedetto Dei,</l>
     <l n="735">e' se n'andranno in qualche buco strano</l>
     <l n="736">a sentir sotto come nasce il grano.</l>
    </lg>
    <lg n="93">
     <l n="737">Mostrava ancor tutto affannato e stanco</l>
     <l n="738">Anselmo pur la sua virtù perfetta;</l>
     <l n="739">ma Mattafirro gli venne dal fianco</l>
     <l n="740">e dètte al suo caval con una accetta,</l>
     <l n="741">tanto che in terra il fece venir manco,</l>
     <l n="742">e poi gli corse addosso con gran fretta,</l>
     <l n="743">e finalmente gli cavò fuor l'elmo:</l>
     <l n="744">e in questo modo uccise il conte Anselmo.</l>
    </lg>
    <lg n="94">
     <l n="745">Rimontò a caval quel Mattafirro</l>
     <l n="746">colpi menando disperati e forti;</l>
     <l n="747">Rinaldo lo sgridòe poi come un birro,</l>
     <l n="748">dicendo: - Fama a tuo modo riporti</l>
     <l n="749">non altrimenti che Marcello o Pirro,</l>
     <l n="750">uccider sanza elmetto uomini morti. -</l>
     <l n="751">E trasse un tondo di maestro vecchio</l>
     <l n="752">che il capo portò via sopra l'orecchio.</l>
    </lg>
    <lg n="95">
     <l n="753">E poi trovò nella zuffa Fidasso,</l>
     <l n="754">che faceva il leprone e 'l piccinaco</l>
     <l n="755">tra gente e gente, e va col capo basso</l>
     <l n="756">per la battaglia diguazzando il laco,</l>
     <l n="757">perché e' sentia di Rinaldo il fracasso,</l>
     <l n="758">che par per Libia indiavolato un draco;</l>
     <l n="759">ma pure un tratto Fidasso fidossi,</l>
     <l n="760">tanto che in terra per sempre acquattossi.</l>
    </lg>
    <lg n="96">
     <l n="761">Il caval si rizzò di Ricciardetto</l>
     <l n="762">indrieto sì che e' convien che rovesci,</l>
     <l n="763">e con l'arcion se gli posa in sul petto;</l>
     <l n="764">e' pagan sotto frugavano a' pesci</l>
     <l n="765">con lance e dardi; e restava in effetto</l>
     <l n="766">morto, ch'un tratto non potea dir: "Mesci!",</l>
     <l n="767">se non che Orlando le cinghie e 'l cavallo</l>
     <l n="768">tagliò in un colpo, e poi fece rizzallo,</l>
    </lg>
    <lg n="97">
     <l n="769">e gridòe: - Ricciardetto, hai tu paura?</l>
     <l n="770">Piglia un altro caval, ché ce n'avanza. -</l>
     <l n="771">E Ricciardetto a saltar s'assicura,</l>
     <l n="772">come de' paladin sempre era usanza,</l>
     <l n="773">sopra un caval con tutta l'armadura.</l>
     <l n="774">Ma qui resta il valor sanza speranza,</l>
     <l n="775">benché il cor generoso si conforti,</l>
     <l n="776">perché tutti i cristian quasi eran morti.</l>
    </lg>
    <lg n="98">
     <l n="777">E' saracin pochi restati sono,</l>
     <l n="778">benché Rinaldo e Turpin gli persegua.</l>
     <l n="779">Ah, Turpin vecchio, ah, Turpin nostro buono!</l>
     <l n="780">Qui non si ragionava or della triegua!</l>
     <l n="781">Bianciardin fuggito era come un tuono,</l>
     <l n="782">Marsilio e Balugante si dilegua,</l>
     <l n="783">e vorrebbon trovar qualche via mozza</l>
     <l n="784">che gli guidi in due passi a Siragozza.</l>
    </lg>
    <lg n="99">
     <l n="785">Terigi era rimasto per un piede</l>
     <l n="786">in terra avviluppato in certa stretta,</l>
     <l n="787">e il suo signore Orlando non lo vede,</l>
     <l n="788">sì che nel sangue si storce e gambetta</l>
     <l n="789">che pareva un tocchetto di lamprede;</l>
     <l n="790">ma la gente pagana maladetta,</l>
     <l n="791">come io dissi disopra, è già sparita,</l>
     <l n="792">sì che per questo pur campò la vita.</l>
    </lg>
    <lg n="100">
     <l n="793">Orlando per lo affanno ricevuto</l>
     <l n="794">non potea sostener più l'elmo in testa,</l>
     <l n="795">tanto aveva quel giorno combattuto;</l>
     <l n="796">e perché molto la sete il molesta,</l>
     <l n="797">si ricordòe dove egli avea beuto</l>
     <l n="798">a una fonte, e va cercando questa;</l>
     <l n="799">e ritrovata appiè della montagna,</l>
     <l n="800">quivi soletto si riposa e bagna.</l>
    </lg>
    <lg n="101">
     <l n="801">Vegliantin, come Orlando in terra scese,</l>
     <l n="802">a' piè del suo signor caduto è morto,</l>
     <l n="803">e inginocchiossi e licenzia gli chiese,</l>
     <l n="804">quasi dicessi: "Io t'ho condotto a porto".</l>
     <l n="805">Orlando presto le braccia distese</l>
     <l n="806">all'acqua, e cerca di dargli conforto;</l>
     <l n="807">ma poi che pure il caval non si sente,</l>
     <l n="808">si condolea molto pietosamente:</l>
    </lg>
    <lg n="102">
     <l n="809">- O Vegliantin, tu m'hai servito tanto!</l>
     <l n="810">O Vegliantin, dove è la tua prodezza?</l>
     <l n="811">O Vegliantin, nessun si dia più vanto.</l>
     <l n="812">O Vegliantin, venuta è l'ora sezza.</l>
     <l n="813">O Vegliantin, tu m'hai cresciuto il pianto.</l>
     <l n="814">O Vegliantin, tu non vuoi più cavezza.</l>
     <l n="815">O Vegliantin, s'io ti feci mai torto,</l>
     <l n="816">perdonami, ti priego, così morto. -</l>
    </lg>
    <lg n="103">
     <l n="817">Dice Turpin, che mi par maraviglia,</l>
     <l n="818">che come Orlando: - Perdonami - disse,</l>
     <l n="819">quel caval parve ch'aprissi le ciglia</l>
     <l n="820">e col capo e co' gesti acconsentisse;</l>
     <l n="821">tanto che Orlando riprese la briglia,</l>
     <l n="822">forse pensando che si risentisse:</l>
     <l n="823">dunque Pirramo e Tisbe al gelso o fonte</l>
     <l n="824">a questa volta è Vegliantino e 'l conte.</l>
    </lg>
    <lg n="104">
     <l n="825">Ma poi che Orlando si vide soletto,</l>
     <l n="826">si volse e guarda inverso la pianura,</l>
     <l n="827">e non vede Rinaldo o Ricciardetto;</l>
     <l n="828">tanto che' morti gli fanno paura,</l>
     <l n="829">ché il sangue aveva trovato ricetto,</l>
     <l n="830">e Runcisvalle era una cosa oscura;</l>
     <l n="831">e pensi ognun quanto dolor quel porta,</l>
     <l n="832">quando e' vedeva tanta gente morta.</l>
    </lg>
    <lg n="105">
     <l n="833">E disse: "O terque, o quaterque beati",</l>
     <l n="834">come disse il troian famoso ancora,</l>
     <l n="835">"e miseri color che son restati,</l>
     <l n="836">come sono io, insino all'ultima ora!</l>
     <l n="837">Ché, benché i corpi sien per terra armati,</l>
     <l n="838">l'anime son dove Gesù s'onora.</l>
     <l n="839">O felice Ulivier, voi siete in vita:</l>
     <l n="840">pregate or tutti per la mia partita!</l>
    </lg>
    <lg n="106">
     <l n="841">Or sarà ricordato Malagigi;</l>
     <l n="842">or sarà tutta Francia in bruna vesta;</l>
     <l n="843">or sarà in pianti e lacrime Parigi;</l>
     <l n="844">or sarà la mia sposa afflitta e mesta;</l>
     <l n="845">or sarà quasi inculto San Dionigi;</l>
     <l n="846">or sarà spenta la cristiana gesta;</l>
     <l n="847">or sara Carlo e il suo regno distrutto;</l>
     <l n="848">or sara Ganellon contento in tutto".</l>
    </lg>
    <lg n="107">
     <l n="849">Intanto vede Terigi apparito,</l>
     <l n="850">che come il tordo pur s'era spaniato,</l>
     <l n="851">e tanto il suo signor cercando è ito</l>
     <l n="852">che finalmente l'avea ritrovato;</l>
     <l n="853">e domandò quel che fusse seguito,</l>
     <l n="854">e dove sia Rinaldo capitato.</l>
     <l n="855">Disse Terigi: - Io non v'ho posto cura. -</l>
     <l n="856">E raccontò poi ben la sua sciagura.</l>
    </lg>
    <lg n="108">
     <l n="857">Dice la istoria che Orlando percosse</l>
     <l n="858">in su 'n un sasso Durlindana bella</l>
     <l n="859">più e più volte con tutte sue posse,</l>
     <l n="860">né romper né piegar non poté quella,</l>
     <l n="861">e 'l sasso aprì come una scheggia fosse;</l>
     <l n="862">e tutti i peregrin questa novella</l>
     <l n="863">riportan di Galizia ancora esplesso</l>
     <l n="864">d'aver veduto il sasso e 'l corno fesso.</l>
    </lg>
    <lg n="109">
     <l n="865">Orlando disse: - O Durlindana forte,</l>
     <l n="866">se io t'avessi cognosciuta prima</l>
     <l n="867">com'io t'ho cognosciuta ora alla morte,</l>
     <l n="868">di tutto il mondo facea poca stima</l>
     <l n="869">e non sarei condotto a questa sorte.</l>
     <l n="870">Io t'ho più volte, operando ogni scrima,</l>
     <l n="871">per non saper quanta virtù in te regna,</l>
     <l n="872">riguardata, o mia spada tanto degna. -</l>
    </lg>
    <lg n="110">
     <l n="873">Or ritorniamo a Rinaldo, che scaccia</l>
     <l n="874">i saracini, e non truova più intoppo,</l>
     <l n="875">che si ritorna, finita la caccia,</l>
     <l n="876">come il can richiamato, di gualoppo,</l>
     <l n="877">ovver segugio indietro per la traccia</l>
     <l n="878">talvolta stanco, faticato e zoppo,</l>
     <l n="879">per la fatica e pel sudore ansando;</l>
     <l n="880">tanto che truova a quella fonte Orlando.</l>
    </lg>
    <lg n="111">
     <l n="881">Gran festa Orlando al suo cugin facea,</l>
     <l n="882">e domandò come la cosa è ita.</l>
     <l n="883">Rinaldo tutto affannato dicea</l>
     <l n="884">come la gente pagana è fuggita.</l>
     <l n="885">E Ricciardetto e Turpin poi giugnea.</l>
     <l n="886">E per far più la nostra istoria trita,</l>
     <l n="887">dice Turpin che il dì di San Michele</l>
     <l n="888">di maggio fu la battaglia crudele.</l>
    </lg>
    <lg n="112">
     <l n="889">L'anno correva ottocentesmo sesto,</l>
     <l n="890">dominante il pianeta che vuol guerra;</l>
     <l n="891">e bisognòe che sia mezzo bisesto,</l>
     <l n="892">perché un dì natural sopra la terra</l>
     <l n="893">istette il sole, ond'io non so per questo</l>
     <l n="894">se forse ancor lo astrolago qui erra:</l>
     <l n="895">ciò è la terra lo emisperio nostro,</l>
     <l n="896">ch'i' non iscriva anche io con bianco inchiostro.</l>
    </lg>
    <lg n="113">
     <l n="897">Non so chi leggerà come e' consente</l>
     <l n="898">che tanta gente però morta sia;</l>
     <l n="899">ma perch'io ho quella parola a mente:</l>
     <l n="900">"E Miccael vi farà compagnia",</l>
     <l n="901">io non credo che Orlando veramente</l>
     <l n="902">avessi simulata la bugia,</l>
     <l n="903">ma che e' vi fusse il campion benedetto.</l>
     <l n="904">E poi ch'e' fu di maggio sia ridetto.</l>
    </lg>
    <lg n="114">
     <l n="905">Sai ch'e' si dice: "Noi non siàn di maggio",</l>
     <l n="906">e non si fa così degli altri mesi,</l>
     <l n="907">perché e' canta ogni uccel nel suo linguaggio</l>
     <l n="908">e l'asin fa que' suoi ragghi distesi,</l>
     <l n="909">sì che la cosa ridire è vantaggio;</l>
     <l n="910">ma non son tutti i proverbi compresi,</l>
     <l n="911">come a dir che alla mensa non s'invecchia,</l>
     <l n="912">ché poco vive chi molto sparecchia.</l>
    </lg>
    <lg n="115">
     <l n="913">E per tornare alla materia mia,</l>
     <l n="914">o vero o no, con pace si comporti:</l>
     <l n="915">se Michel venne, il ben venuto sia;</l>
     <l n="916">se non vi venne, e' basta che son morti:</l>
     <l n="917">colui che scrive istoria o comedìa</l>
     <l n="918">convien che alla scrittura si rapporti</l>
     <l n="919">o grido o fama, e quel ch'e' truova dica</l>
     <l n="920">in ogni cosa moderna o antica.</l>
    </lg>
    <lg n="116">
     <l n="921">Or qui incomincian le pietose note!</l>
     <l n="922">Orlando essendo in terra ginocchione,</l>
     <l n="923">bagnate tutte di pianto le gote,</l>
     <l n="924">domandava a Turpino remissione;</l>
     <l n="925">e cominciò con parole devote</l>
     <l n="926">a dirgli in atto di confessione</l>
     <l n="927">tutte sue colpe e chieder penitenzia,</l>
     <l n="928">ché facea di tre cose conscienzia.</l>
    </lg>
    <lg n="117">
     <l n="929">Disse Turpin: - Quale è la prima cosa? -</l>
     <l n="930">Rispose Orlando: - Maiestatis laesae</l>
     <l n="931">idest in Carlo verba iniuriosa;</l>
     <l n="932">e l'altra è la sorella del marchese</l>
     <l n="933">menata non aver come mia sposa:</l>
     <l n="934">queste son verso Iddio le prime offese;</l>
     <l n="935">l'altra un peccato che mi costa amaro,</l>
     <l n="936">come ognun sa: ch'io uccisi Don Chiaro. -</l>
    </lg>
    <lg n="118">
     <l n="937">Disse Turpino: - E' ti fu comandato,</l>
     <l n="938">e piace tanto a Dio la obbedienzia</l>
     <l n="939">che ti fia facilmente perdonato.</l>
     <l n="940">Di Carlo e della poca riverenzia,</l>
     <l n="941">io so che lui se l'ha sempre cercato.</l>
     <l n="942">D'Alda la bella, se in tua conscienzia</l>
     <l n="943">sono state tue opre e pensier casti,</l>
     <l n="944">credo che questo appresso a Dio ti basti.</l>
    </lg>
    <lg n="119">
     <l n="945">Ha'mi tu altro a dir che ti ricordi? -</l>
     <l n="946">Rispose Orlando: - Noi siàn tutti umani,</l>
     <l n="947">superbi, invidiosi, irosi, ingordi,</l>
     <l n="948">accidiosi, golosi e in pensier vani,</l>
     <l n="949">al peccar pronti, al ben far ciechi e sordi;</l>
     <l n="950">e così ho, de' peccati mondani,</l>
     <l n="951">non aver per pigrizia o mia secordia</l>
     <l n="952">l'opere usate di misericordia.</l>
    </lg>
    <lg n="120">
     <l n="953">Altro non so, che sien peccati gravi. -</l>
     <l n="954">Disse Turpino: - E' basta un paternostro</l>
     <l n="955">e dir sol "Miserere" o vuoi "peccavi",</l>
     <l n="956">ed io t'assolvo per lo uficio nostro</l>
     <l n="957">del gran Cefàs, che apparecchia le chiavi</l>
     <l n="958">per collocarti nello etterno chiostro. -</l>
     <l n="959">E poi gli dètte la benedizione.</l>
     <l n="960">Allora Orlando fe' questa orazione:</l>
    </lg>
    <lg n="121">
     <l n="961">- O Redentor de' miseri mortali,</l>
     <l n="962">il qual tanto per noi t'umiliasti</l>
     <l n="963">che, non guardando a' nostri tanti mali,</l>
     <l n="964">in quella unica Virgine incarnasti</l>
     <l n="965">quel dì che Gabriel aperse l'ali,</l>
     <l n="966">e la umana natura rilevasti,</l>
     <l n="967">dimetti il servo tuo come a te piace:</l>
     <l n="968">lasciami a te, Signor, venire in pace.</l>
    </lg>
    <lg n="122">
     <l n="969">Io dico pace dopo lunga guerra,</l>
     <l n="970">ch'io son per gli anni pur defesso e stanco:</l>
     <l n="971">rendi il misero corpo a questa terra,</l>
     <l n="972">il qual tu vedi già canuto e bianco,</l>
     <l n="973">mentre che la ragion meco non erra,</l>
     <l n="974">la carne è inferma e l'animo ancor franco;</l>
     <l n="975">sì che al tempo accettabil tu m'accetti,</l>
     <l n="976">ché molti son chiamati e pochi eletti.</l>
    </lg>
    <lg n="123">
     <l n="977">Io ho per la tua fede combattuto,</l>
     <l n="978">come tu sai, Signor, sanza ch'io il dica,</l>
     <l n="979">mentre che al mondo son quaggiù vivuto:</l>
     <l n="980">io non posso oramai questa fatica;</l>
     <l n="981">però l'arme ti rendo, ché è dovuto;</l>
     <l n="982">e tu perdona a questa chioma antica,</l>
     <l n="983">ch'a contemplare omai suo uficio parmi</l>
     <l n="984">la gloria tua, e porre in posa l'armi.</l>
    </lg>
    <lg n="124">
     <l n="985">Porgi, Signore, al tuo servo la mano,</l>
     <l n="986">tra'mi di questo laberinto fori,</l>
     <l n="987">perché tu se' quel nostro pellicano</l>
     <l n="988">che pregasti pe' tuoi crucifissori;</l>
     <l n="989">perch'io cognosco il nostro viver vano,</l>
     <l n="990">vanitas vanitatum, pien d'errori,</l>
     <l n="991">ché quanto io ho nel mondo adoperato</l>
     <l n="992">non ne riporto alfin se non peccato,</l>
    </lg>
    <lg n="125">
     <l n="993">salvo se mai fu nella tua concordia</l>
     <l n="994">di dover col tuo segno militare:</l>
     <l n="995">per questo io spero pur misericordia;</l>
     <l n="996">bench'io non possi Don Chiaro scusare,</l>
     <l n="997">che forse or prega per la mia discordia;</l>
     <l n="998">ma perché tu sol mi puoi perdonare,</l>
     <l n="999">benché a Turpino il dissi genuflesso,</l>
     <l n="1000">di nuovo a te, Signor, mi riconfesso.</l>
    </lg>
    <lg n="126">
     <l n="1001">Quando tu ci creasti, Signor, prima,</l>
     <l n="1002">perché tu se' magnalmo e molto pio,</l>
     <l n="1003">credo che tu facesti questa stima,</l>
     <l n="1004">che noi fussin figliuol tutti di Dio.</l>
     <l n="1005">Se quel serpente con sua sorda lima</l>
     <l n="1006">Adam tentò, tu hai pagato il fio,</l>
     <l n="1007">come magno Signor, non obligato,</l>
     <l n="1008">poi che pure era di tua man plasmato;</l>
    </lg>
    <lg n="127">
     <l n="1009">e perdonasti a tutta la natura</l>
     <l n="1010">quando tu perdonasti al primo padre;</l>
     <l n="1011">e poi degnasti farti sua fattura</l>
     <l n="1012">quando tu assumesti in terra madre:</l>
     <l n="1013">non so s'io entro in valle troppo oscura:</l>
     <l n="1014">dunque proprio i cristian son le tue squadre.</l>
     <l n="1015">Io ho sempre difese quelle al mondo:</l>
     <l n="1016">aiuta or me tu, mio Signor giocondo.</l>
    </lg>
    <lg n="128">
     <l n="1017">Le legge che in sul monte Sinaì</l>
     <l n="1018">tu désti anticamente a Moisè,</l>
     <l n="1019">io l'ho tutte obedite insino a qui</l>
     <l n="1020">ed osservata la tua vera fé:</l>
     <l n="1021">però, giusto Signor, s'egli è così,</l>
     <l n="1022">giustizia fa' pur con la tua merzé,</l>
     <l n="1023">perché a giusto Signor così conviensi</l>
     <l n="1024">che le sue petizion giuste ognun pensi.</l>
    </lg>
    <lg n="129">
     <l n="1025">Non entrare in iudicio, Signor, meco,</l>
     <l n="1026">ché nel cospetto tuo giustificato</l>
     <l n="1027">non sarà alcun se tu non vuoi già teco,</l>
     <l n="1028">perché tutti nascemo con peccato,</l>
     <l n="1029">e ciò che nasce al mondo nasce cieco,</l>
     <l n="1030">se non sol tu nascesti alluminato:</l>
     <l n="1031">abbi pietà della mia senettute;</l>
     <l n="1032">non mi negare il porto di salute.</l>
    </lg>
    <lg n="130">
     <l n="1033">Alda la bella mia ti raccomando,</l>
     <l n="1034">la qual presto per me fia in veste bruna,</l>
     <l n="1035">che, s'altro sposo mai torrà che Orlando,</l>
     <l n="1036">sia maritata con miglior fortuna.</l>
     <l n="1037">E poi che molte cose ti domando,</l>
     <l n="1038">Signor, se vuoi ch'io ne chiegga ancor una,</l>
     <l n="1039">ricòrdati del tuo buon Carlo vecchio</l>
     <l n="1040">e di questi tuoi servi in ch'io mi specchio. -</l>
    </lg>
    <lg n="131">
     <l n="1041">Poi che Orlando ebbe dette le parole</l>
     <l n="1042">con molte amare lacrime e sospiri,</l>
     <l n="1043">parve tre corde o tre linee dal sole</l>
     <l n="1044">venissin giù come mosse da Iri.</l>
     <l n="1045">Rinaldo e gli altri stavan come suole</l>
     <l n="1046">chi padre o madre ragguarda che spiri,</l>
     <l n="1047">ed ognun tanta contrizione avea</l>
     <l n="1048">che Francesco alle stimite parea.</l>
    </lg>
    <lg n="132">
     <l n="1049">Intanto, giù per quel lampo apparito,</l>
     <l n="1050">un certo dolce mormorio suave,</l>
     <l n="1051">come vento talvolta, fu sentito</l>
     <l n="1052">venire in giù, non qual materia grave.</l>
     <l n="1053">Orlando stava attonito e contrito;</l>
     <l n="1054">ecco quell'angel che a Maria disse "Ave",</l>
     <l n="1055">che vien per grazia de' superni Iddei,</l>
     <l n="1056">e disse un tratto: - Viri Galilei. -</l>
    </lg>
    <lg n="133">
     <l n="1057">Poi prese umana forma e in aria stette,</l>
     <l n="1058">e innanzi al conte Orlando inginocchiato</l>
     <l n="1059">disse queste parole benedette:</l>
     <l n="1060">- Messaggio sono a te da Dio mandato,</l>
     <l n="1061">e son colui che venni in Nazzarette</l>
     <l n="1062">quando il vostro Gesù fu incarnato</l>
     <l n="1063">nella Virgine santa, che dimostra</l>
     <l n="1064">quant'ella è in Ciel sempre avvocata vostra.</l>
    </lg>
    <lg n="134">
     <l n="1065">E perch'io amo assai la umana prole,</l>
     <l n="1066">come piace a Chi fece quel pianeta,</l>
     <l n="1067">ti porterò lassù sopra quel sole</l>
     <l n="1068">dove l'anima tua fia sempre lieta,</l>
     <l n="1069">e sentirai cantar nostre carole;</l>
     <l n="1070">perché tu se' di Dio nel mondo atleta,</l>
     <l n="1071">vero campion, perfetto archimandrita</l>
     <l n="1072">della sua gregge sanza te smarrita.</l>
    </lg>
    <lg n="135">
     <l n="1073">Sappi che in Ciel fu bene essaminata</l>
     <l n="1074">la tua giusta devota orazion latria,</l>
     <l n="1075">ch'a tutti i santi e gli angeli fu grata,</l>
     <l n="1076">sendo tu cittadin di quella patria;</l>
     <l n="1077">e perché la sua insegna hai onorata</l>
     <l n="1078">e spento quasi in terra ogni idolatria,</l>
     <l n="1079">Iddio t'essaudirà pe' tuoi gran meriti,</l>
     <l n="1080">ché scritti son tutti i tempi preteriti:</l>
    </lg>
    <lg n="136">
     <l n="1081">però che t'ha veduto giovinetto</l>
     <l n="1082">a Sutri, ove più volte perturbasti</l>
     <l n="1083">la corte del tuo Carlo a tuo diletto,</l>
     <l n="1084">e ciò che in Aspramonte adoperasti</l>
     <l n="1085">e in Francia e poi in Ispagna, e Sansonetto</l>
     <l n="1086">e tanti nella Mecche battezzasti,</l>
     <l n="1087">e reducesti al figliuol di Maria</l>
     <l n="1088">Gerusalem e Persia e la Soria;</l>
    </lg>
    <lg n="137">
     <l n="1089">e poi che Carlo intorno a Pampalona</l>
     <l n="1090">più tempo s'era indarno affaticato,</l>
     <l n="1091">venisti, e bisognòe la tua persona,</l>
     <l n="1092">ché così era già pronosticato,</l>
     <l n="1093">come a Troia d'Acchille si ragiona;</l>
     <l n="1094">e poi che e' fu da Maccario ingannato,</l>
     <l n="1095">in Francia andò come fu tuo disegno,</l>
     <l n="1096">e racquistòe la sposa insieme e il regno.</l>
    </lg>
    <lg n="138">
     <l n="1097">E Pantalisse e 'l superbo Troiano,</l>
     <l n="1098">e ciò che tu facesti per antico,</l>
     <l n="1099">Ferraù, Serpentin, di mano in mano,</l>
     <l n="1100">notato è tutto; Adastro, il gran nimico,</l>
     <l n="1101">e ciò che già nel corno egiziano</l>
     <l n="1102">facesti, come a Dio perfetto amico,</l>
     <l n="1103">mentre ch'egli era il tuo Morgante teco,</l>
     <l n="1104">forse lo spirto del quale è qui meco:</l>
    </lg>
    <lg n="139">
     <l n="1105">il qual nel Ciel ti farà compagnia</l>
     <l n="1106">come soleva un tempo fare al mondo,</l>
     <l n="1107">perché tu il dirizzasti per la via</l>
     <l n="1108">che lo condusse al suo stato giocondo.</l>
     <l n="1109">E perch'io intendo la tua fantasia</l>
     <l n="1110">poi ch'io dissi "Morgante", io ti rispondo:</l>
     <l n="1111">tu vuoi saper di Margutte il ribaldo:</l>
     <l n="1112">sappi che egli è di Belzebù giù araldo;</l>
    </lg>
    <lg n="140">
     <l n="1113">e ride ancora, e riderà in etterno</l>
     <l n="1114">come solea, ma tu nol cognoscesti,</l>
     <l n="1115">ed è quanto sollazzo è nello inferno.</l>
     <l n="1116">Or perché a Dio la morte tu chiedesti</l>
     <l n="1117">come que' santi màrtiri già ferno,</l>
     <l n="1118">non so se onestamente ti dolesti:</l>
     <l n="1119">ché per provarti nella pazienzia</l>
     <l n="1120">ha di te fatta ultima esperienzia.</l>
    </lg>
    <lg n="141">
     <l n="1121">Vuolsi a Dio inclinar le spalle gobbe</l>
     <l n="1122">e dir: "Signor, fammi constante e forte</l>
     <l n="1123">a patire ogni pena" come Iobbe,</l>
     <l n="1124">"sì ch'io sia obedente insino a morte";</l>
     <l n="1125">il qual, poi che il voler di Dio cognobbe,</l>
     <l n="1126">contento fu d'ogni sua afflitta sorte;</l>
     <l n="1127">né cosa alcuna più gli era rimasa,</l>
     <l n="1128">quando e' gli fece rovinar la casa;</l>
    </lg>
    <lg n="142">
     <l n="1129">e perché pur la moglie si dolea,</l>
     <l n="1130">e' disse: "Donna mia, ora m'ascolta:</l>
     <l n="1131">Dominus dedit: lui data l'avea;</l>
     <l n="1132">Dominus abstulit: lui l'ha ritolta;</l>
     <l n="1133">sicut Domino placuit, in ea</l>
     <l n="1134">factum est: così fatto è questa volta";</l>
     <l n="1135">e poi: "Sit nomen Domini" ebbe detto:</l>
     <l n="1136">"il nome del Signor sia benedetto".</l>
    </lg>
    <lg n="143">
     <l n="1137">Ma se tu vuogli ancor nel mondo stare,</l>
     <l n="1138">Iddio ti darà ben di nuovo gente,</l>
     <l n="1139">e tremerrà di te la terra e 'l mare.</l>
     <l n="1140">Ma perché il nostro Signor non si pente,</l>
     <l n="1141">que' che son morti non posson tornare,</l>
     <l n="1142">ché tutti son mescolati al presente</l>
     <l n="1143">tra gli angeli e tra' santi benedetti</l>
     <l n="1144">e nel numero assunti degli eletti.</l>
    </lg>
    <lg n="144">
     <l n="1145">Non creder che color che son nel Cielo</l>
     <l n="1146">volessin ritornar più quaggiù in terra</l>
     <l n="1147">e ripor le lor membra al caldo e 'l gelo,</l>
     <l n="1148">però che quivi è pace sanza guerra</l>
     <l n="1149">e non si muta più cogli anni il pelo;</l>
     <l n="1150">ma quel Signor che 'l suo voler non erra,</l>
     <l n="1151">ti manderà, poi che tu vuoi, la morte,</l>
     <l n="1152">com'io sù torno nella eccelsa corte.</l>
    </lg>
    <lg n="145">
     <l n="1153">Alda la bella, che hai raccomandata,</l>
     <l n="1154">tu la vedrai nel Ciel felice ancora,</l>
     <l n="1155">appresso a quella sponsa collocata</l>
     <l n="1156">che il monte santo Sinaì onora,</l>
     <l n="1157">e di gigli e di rose coronata</l>
     <l n="1158">che non creò vostro Ariete o Flora;</l>
     <l n="1159">e serverà la vesta oscura e 'l velo</l>
     <l n="1160">insin che a te si rimariti in Cielo.</l>
    </lg>
    <lg n="146">
     <l n="1161">Carlo pe' merti suoi devoti e giusti</l>
     <l n="1162">confirmato è nel corno della Croce</l>
     <l n="1163">con Iosuè, con tutti i suoi robusti,</l>
     <l n="1164">d'accordo tutti in Cielo a una voce;</l>
     <l n="1165">e tu sarai con lui qual sempre fusti.</l>
     <l n="1166">Vedi quel sol, che parea sì veloce,</l>
     <l n="1167">che non si cala all'occeàn giù in fretta,</l>
     <l n="1168">e già venti ore il tuo signore aspetta.</l>
    </lg>
    <lg n="147">
     <l n="1169">E perché Carlo sarà qui di corto,</l>
     <l n="1170">il popol tuo fia tutto seppellito,</l>
     <l n="1171">ché e' si partì da San Gianni di Porto</l>
     <l n="1172">come il suon tanto rubesto ha sentito.</l>
     <l n="1173">Al traditor che la tua gente ha morto</l>
     <l n="1174">perdona pur, ché sarà ben punito.</l>
     <l n="1175">E perché Iddio nel Ciel ti benedica,</l>
     <l n="1176">piglia la terra, la tua madre antica:</l>
    </lg>
    <lg n="148">
     <l n="1177">però che Iddio Adam plasmòe di questa,</l>
     <l n="1178">sì che e' ti basta per comunione.</l>
     <l n="1179">Rinaldo dopo a te nel mondo resta</l>
     <l n="1180">per difender di Cristo il gonfalone;</l>
     <l n="1181">e tosto faran sù gli angeli festa</l>
     <l n="1182">di Turpin vostro pien d'affezione,</l>
     <l n="1183">e Ricciardetto anche al Signor mio piace.</l>
     <l n="1184">Rimanetevi, o servi di Dio, in pace. -</l>
    </lg>
    <lg n="149">
     <l n="1185">Così posto in silenzio le parole,</l>
     <l n="1186">si dipartì questo messaggio santo.</l>
     <l n="1187">Ognun piangeva, e d'Orlando gli duole.</l>
     <l n="1188">Orlando si levò sù con gran pianto</l>
     <l n="1189">ed abbracciò Rinaldo quanto e' vuole,</l>
     <l n="1190">Turpino e gli altri; ed adorato alquanto,</l>
     <l n="1191">parea proprio Geronimo quel fosse,</l>
     <l n="1192">tante volte nel petto si percosse.</l>
    </lg>
    <lg n="150">
     <l n="1193">Era a vedere una venerazione:</l>
     <l n="1194">- Nunche dimittis - mormorando seco,</l>
     <l n="1195">come disse nel tempio il buon vecchione.</l>
     <l n="1196">- O Signor mio, quando sarò io teco?</l>
     <l n="1197">L'anima è in carcer di confusione:</l>
     <l n="1198">libera me da questo mondo cieco,</l>
     <l n="1199">non per merito già, per grazia intendo;</l>
     <l n="1200">nelle tue man lo spirto mio commendo. -</l>
    </lg>
    <lg n="151">
     <l n="1201">Rinaldo l'avea molto combattuto,</l>
     <l n="1202">e Turpino e Terigi e Ricciardetto,</l>
     <l n="1203">dicendo: - Io son dello Egitto venuto;</l>
     <l n="1204">dove mi lasci, o cugin mio, soletto? -</l>
     <l n="1205">Ma poi che tempo era tutto perduto,</l>
     <l n="1206">inteso quel che Gabriello ha detto,</l>
     <l n="1207">per reverenzia alla fine ognun tacque:</l>
     <l n="1208">ché quel che piace a Dio sempre a' buon piacque.</l>
    </lg>
    <lg n="152">
     <l n="1209">Orlando ficcòe in terra Durlindana,</l>
     <l n="1210">poi l'abbracciava e dicea: - Fammi degno,</l>
     <l n="1211">Signor, ch'io ricognosca la via piana;</l>
     <l n="1212">questa sia in luogo di quel santo legno</l>
     <l n="1213">dove patì la giusta carne umana,</l>
     <l n="1214">sì che il cielo e la terra ne fe' segno,</l>
     <l n="1215">e non sanza alto misterio gridasti</l>
     <l n="1216">"Elì, Elì", tanto martìr portasti. -</l>
    </lg>
    <lg n="153">
     <l n="1217">Così tutto serafico, al ciel fisso,</l>
     <l n="1218">una cosa parea transfigurata</l>
     <l n="1219">e che parlassi col suo Crucifisso.</l>
     <l n="1220">O dolce fine, o anima ben nata,</l>
     <l n="1221">o santo vecchio, o ben nel mondo visso!</l>
     <l n="1222">E finalmente, la testa inclinata,</l>
     <l n="1223">prese la terra come gli fu detto,</l>
     <l n="1224">e l'anima ispirò del casto petto;</l>
    </lg>
    <lg n="154">
     <l n="1225">ma prima il corpo compose alla spada,</l>
     <l n="1226">le braccia in croce e 'l petto al pome fitto.</l>
     <l n="1227">Poi si sentì un tuon, che par che cada</l>
     <l n="1228">il ciel, che certo allor s'aperse al gitto;</l>
     <l n="1229">e come nuvoletta che in sù vada,</l>
     <l n="1230">"In exitu 'Srael" cantar "de Egitto"</l>
     <l n="1231">sentito fu dagli angeli solenne,</l>
     <l n="1232">che si cognobbe al tremolar le penne.</l>
    </lg>
    <lg n="155">
     <l n="1233">Poi appari molte altre cose belle,</l>
     <l n="1234">perché quel santo nimbo a poco a poco</l>
     <l n="1235">tanti lumi scoprì, tante fiammelle,</l>
     <l n="1236">che tutta l'aria pareva di fuoco,</l>
     <l n="1237">e sempre raggi cadean dalle stelle;</l>
     <l n="1238">poi si sentì con un suon dolce e roco</l>
     <l n="1239">certa armonia con sì soavi accenti</l>
     <l n="1240">che ben parea d'angelici instrumenti.</l>
    </lg>
    <lg n="156">
     <l n="1241">Turpino e gli altri accesi d'un fervore</l>
     <l n="1242">eran, che ignun già non parea più desso:</l>
     <l n="1243">perché quel foco dello etterno amore,</l>
     <l n="1244">quando per grazia ci si fa sì presso,</l>
     <l n="1245">conforta e scalda sì l'anima e 'l core</l>
     <l n="1246">che ci dà forza d'obliar se stesso;</l>
     <l n="1247">e pensi ognun quanto fussi il lor zelo</l>
     <l n="1248">veder portarne quell'anima in cielo.</l>
    </lg>
    <lg n="157">
     <l n="1249">E dopo lunga e dolce salmodia,</l>
     <l n="1250">ad alte voce udir cantar "Te Deo",</l>
     <l n="1251">"Salve Regina", "Virgo alma Maria";</l>
     <l n="1252">e guardavano in sù, come Eliseo</l>
     <l n="1253">quando il carro innalzar vide d'Elia;</l>
     <l n="1254">o come tutto stupido si feo</l>
     <l n="1255">Moisè, quando il gran rubo gli apparse;</l>
     <l n="1256">insin ch'alfine ogni cosa disparse,</l>
    </lg>
    <lg n="158">
     <l n="1257">sì che di nuovo un altro tuon rimbomba,</l>
     <l n="1258">che fu proprio la porta in sul serralla.</l>
     <l n="1259">Poi si sentì come un rombar di fromba,</l>
     <l n="1260">e pareva di lungi una farfalla:</l>
     <l n="1261">ecco apparire una bianca colomba,</l>
     <l n="1262">e posossi a Turpino in su la spalla,</l>
     <l n="1263">a Rinaldo, a Terigi, a Ricciardetto:</l>
     <l n="1264">or qui di gaudio ben traboccòe il petto!</l>
    </lg>
    <lg n="159">
     <l n="1265">Donde Turpino oppinion qui tenne</l>
     <l n="1266">che questa fusse l'anima d'Orlando,</l>
     <l n="1267">e ch'e' la vide con tutte le penne</l>
     <l n="1268">in bocca entrargli veramente, quando</l>
     <l n="1269">Carlo quel dì poi in Runcisvalle venne</l>
     <l n="1270">e che e' richiese l'onorato brando:</l>
     <l n="1271">e bisognòe che Orlando vivo fossi,</l>
     <l n="1272">ché innanzi a lui ridendo inginocchiossi.</l>
    </lg>
    <lg n="160">
     <l n="1273">E poi che e' son così soli rimasi</l>
     <l n="1274">Rinaldo e gli altri, dopo lungo pianto,</l>
     <l n="1275">e' s'accordorno i dolorosi casi</l>
     <l n="1276">Carlo sentissi, benché e' venga intanto;</l>
     <l n="1277">ma Terigi era come morto quasi</l>
     <l n="1278">per gran dolor; pur, riposato alquanto,</l>
     <l n="1279">a tutti parve che montassi in sella</l>
     <l n="1280">e che portassi la trista novella.</l>
    </lg>
    <lg n="161">
     <l n="1281">Dunque Terigi da lor s'è partito,</l>
     <l n="1282">e lascia il suo signore Orlando morto.</l>
     <l n="1283">Or ritorniam, ch'io non paia smarrito,</l>
     <l n="1284">a Carlo e la sua gente a Piè di Porto;</l>
     <l n="1285">che, come il corno sonare ha sentito,</l>
     <l n="1286">sùbito parve del suo danno accorto,</l>
     <l n="1287">e disse a Namo ed agli altri dintorno:</l>
     <l n="1288">- Udite voi com'io sonare il corno? -</l>
    </lg>
    <lg n="162">
     <l n="1289">Questa parola fe' ch'ognuno ascolta;</l>
     <l n="1290">Gan si turbò, ché gli parve sentire.</l>
     <l n="1291">Orlando suona la seconda volta.</l>
     <l n="1292">Carlo dicea pur: - Questo che vuol dire? -</l>
     <l n="1293">Rispose Gan: - Suona forse a raccolta,</l>
     <l n="1294">perché la caccia sarà in sul finire.</l>
     <l n="1295">Da poi ch'ognun qui tace, io ti rispondo.</l>
     <l n="1296">Che pensi tu? Che rovini là il mondo?</l>
    </lg>
    <lg n="163">
     <l n="1297">E' par che ancor tu non cognosca Orlando,</l>
     <l n="1298">tanto che quasi ci hai messo sospetto,</l>
     <l n="1299">ch'ogni dì debbe ir pe' boschi cacciando</l>
     <l n="1300">con Ulivieri e col suo Sansonetto.</l>
     <l n="1301">Non ti ricorda un'altra volta, quando</l>
     <l n="1302">in Agrismonte, sendo giovinetto,</l>
     <l n="1303">ogni dì era o con orsi alle mani</l>
     <l n="1304">o porci o cervi o cavriuoli o dani? -</l>
    </lg>
    <lg n="164">
     <l n="1305">Ma poi che Orlando alla terza risuona,</l>
     <l n="1306">perché e' sonòe tanto terribilmente</l>
     <l n="1307">che fe' maravigliare ogni persona,</l>
     <l n="1308">Carlo, il quale era a sua posta prudente:</l>
     <l n="1309">- Quel corno - disse alla fine - m'intruona</l>
     <l n="1310">l'anima e 'l cuore, e fa tremar la mente,</l>
     <l n="1311">ed altra caccia mi par che di bosco:</l>
     <l n="1312">duolmi che tardi i miei danni cognosco.</l>
    </lg>
    <lg n="165">
     <l n="1313">Io mi son risvegliato d'un gran sogno,</l>
     <l n="1314">o Gano, o Gano, o Gan! - tre volte disse.</l>
     <l n="1315">- Di me stesso e non d'altro mi vergogno,</l>
     <l n="1316">a non creder che questo m'avvenisse.</l>
     <l n="1317">D'aiuto e di consiglio è qui bisogno,</l>
     <l n="1318">ché s'apparecchian dolorose risse.</l>
     <l n="1319">Voi siete, dico, mondi, ma non tutti,</l>
     <l n="1320">e parmi or tempo a giudicare a' frutti.</l>
    </lg>
    <lg n="166">
     <l n="1321">Pigliate adunque questo, traditore.</l>
     <l n="1322">Meglio era al mondo e' non fussi mai suto.</l>
     <l n="1323">O scelerato, o crudel peccatore!</l>
     <l n="1324">Misero a me, che son tanto vivuto!</l>
     <l n="1325">O quanto ha forza un ostinato errore!</l>
     <l n="1326">O Malagigi, or t'avess'io creduto!</l>
     <l n="1327">Omè, tu eri pur del ver pronostico!</l>
     <l n="1328">Ed è ragion se il duol mi par più ostico. -</l>
    </lg>
    <lg n="167">
     <l n="1329">Disse il Danese: - O quante volte, Carlo,</l>
     <l n="1330">tel dissi pure, e Salamone e Namo,</l>
     <l n="1331">ch'a Siragozza non dovei mandarlo,</l>
     <l n="1332">che si vedea quasi scoperto l'amo!</l>
     <l n="1333">Ed Ulivier, quando io vidi baciarlo,</l>
     <l n="1334">io dissi: "O Giuda, noi ti conosciamo!</l>
     <l n="1335">O infamia del mondo e di natura,</l>
     <l n="1336">tu sarai infin la nostra sepultura!".</l>
    </lg>
    <lg n="168">
     <l n="1337">Ma tu non fusti da noi consigliato</l>
     <l n="1338">com'e' si conveniva in questo caso,</l>
     <l n="1339">perché tu eri in quel tempo ostinato. -</l>
     <l n="1340">Intanto Gan si truova sanza naso,</l>
     <l n="1341">e come volpe da' cani è straziato,</l>
     <l n="1342">e 'l capo e 'l ciglio pareva già raso;</l>
     <l n="1343">e chi gli pela la barba a furore</l>
     <l n="1344">- Crucifiggi - gridando - il traditore! -</l>
    </lg>
    <lg n="169">
     <l n="1345">Ma finalmente consigliato fu</l>
     <l n="1346">che incarcerato in una torre sia,</l>
     <l n="1347">dove si va per molti errori in giù</l>
     <l n="1348">e come un laberinto par che stia.</l>
     <l n="1349">E perché tempo non è da star più,</l>
     <l n="1350">Carlo partì con la sua baronia,</l>
     <l n="1351">e serra l'uscio ricevuto il danno;</l>
     <l n="1352">e così inverso Runcisvalle vanno.</l>
    </lg>
    <lg n="170">
     <l n="1353">E ben cognobbe che Marsilione</l>
     <l n="1354">era venuto con le squadre armate</l>
     <l n="1355">come aveva ordinato Ganellone,</l>
     <l n="1356">e la sua gente è in gran calamitate:</l>
     <l n="1357">ch'Orlando non sonòe sanza cagione,</l>
     <l n="1358">però che in caso di necessitate,</l>
     <l n="1359">quando il suon troppo non fussi discosto,</l>
     <l n="1360">avea con Carlo quel segno composto.</l>
    </lg>
    <lg n="171">
     <l n="1361">Avea già il sol mezzo passato il giorno</l>
     <l n="1362">e cominciava a calare al Murrocco,</l>
     <l n="1363">quando Carlo sentì sonare il corno,</l>
     <l n="1364">e dipartissi dopo al terzo tocco,</l>
     <l n="1365">ché così Namo e gli altri consigliorno</l>
     <l n="1366">e tutti i lor pensieri furno a un brocco;</l>
     <l n="1367">e perché il tempo parea scarso forse,</l>
     <l n="1368">Carlo al suo Cristo all'usato ricorse:</l>
    </lg>
    <lg n="172">
     <l n="1369">- O Crucifisso, il qual già, sendo in croce,</l>
     <l n="1370">oscurasti quel sol contra natura,</l>
     <l n="1371">io ti priego, Signor, con umil voce,</l>
     <l n="1372">insin ch'io giunga in quella valle oscura,</l>
     <l n="1373">che tu raffreni il suo corso veloce,</l>
     <l n="1374">acciò che al popol tuo dia sepultura,</l>
     <l n="1375">e che non vadi sì tosto all'occaso:</l>
     <l n="1376">non mi lasciare in così estremo caso;</l>
    </lg>
    <lg n="173">
     <l n="1377">non pe' meriti miei, che non son tali</l>
     <l n="1378">che come Iosuè meriti questo,</l>
     <l n="1379">ma perché al volo mio son corte l'ali,</l>
     <l n="1380">acciò che in Runcisvalle io vadi presto,</l>
     <l n="1381">vinchino i preghi giusti de' mortali,</l>
     <l n="1382">sì che più il tuo poter sia manifesto,</l>
     <l n="1383">l'ordine dato delle etterne rote,</l>
     <l n="1384">tanto ch'io truovi il mio caro nipote. -</l>
    </lg>
    <lg n="174">
     <l n="1385">Fermossi il sol, ch'era turbato prima</l>
     <l n="1386">per la pietà del suo popol cristiano,</l>
     <l n="1387">per tutto l'universo, in ogni clima;</l>
     <l n="1388">e dice alcun, ma par supervacano,</l>
     <l n="1389">benché e' sia auttor da farne stima,</l>
     <l n="1390">che le montagne diventorno piano,</l>
     <l n="1391">ché Carlo aggiunse al suo prego ancor questo.</l>
     <l n="1392">Ma io qui danno l'auttore e 'l testo:</l>
    </lg>
    <lg n="175">
     <l n="1393">io me n'andrò con un mio carro a vela</l>
     <l n="1394">e giugnerò le lepre e' leopardi;</l>
     <l n="1395">ché in picciol tempo la fama si cela</l>
     <l n="1396">degli scrittor, quando e' son pur bugiardi,</l>
     <l n="1397">e rimangonsi al lume di candela</l>
     <l n="1398">la sera al fuoco annighittosi e tardi,</l>
     <l n="1399">e gente son prosuntuose quelle,</l>
     <l n="1400">tanto che Marsia ne perdé la pelle.</l>
    </lg>
    <lg n="176">
     <l n="1401">Basta che Carlo, dette le parole,</l>
     <l n="1402">sùbito il prego suo fu essaudito,</l>
     <l n="1403">sanza servar più l'ordine che suole</l>
     <l n="1404">quel bel pianeta etterno stabilito.</l>
     <l n="1405">O clemenzia del Ciel, tu fermi il sole</l>
     <l n="1406">a Carlo tuo! O amore infinito!</l>
     <l n="1407">O chiaro essemplo che quel dì ci mostra</l>
     <l n="1408">quanto Iddio ama la umanità nostra!</l>
    </lg>
    <lg n="177">
     <l n="1409">E cavalcando d'uno in altro monte,</l>
     <l n="1410">ecco Terigi doloroso e mesto</l>
     <l n="1411">che ne venìa diguazzando la fronte.</l>
     <l n="1412">Ma come Carlo ha cognosciuto questo,</l>
     <l n="1413">sùbito disse: - O mio famoso conte!</l>
     <l n="1414">La sua loquela mi fa manifesto</l>
     <l n="1415">ch'a nunziar quel vien trista novella. -</l>
     <l n="1416">Perché e' pareva un uom di carta in sella.</l>
    </lg>
    <lg n="178">
     <l n="1417">Giunto Terigi, a Carlo inginocchiossi,</l>
     <l n="1418">e disse: - O signor mio, tarde venisti</l>
     <l n="1419">sappi ch'Orlando è morto, e più non puossi,</l>
     <l n="1420">e tutti i tuoi baron miseri e tristi. -</l>
     <l n="1421">Carlo, sentendol, con le man graffiossi.</l>
     <l n="1422">Disse Terigi: - Se tu avessi visti</l>
     <l n="1423">gli angeli i quali il portorno sù in cielo,</l>
     <l n="1424">non che graffiar, non torceresti un pelo.</l>
    </lg>
    <lg n="179">
     <l n="1425">Sappi che e' chiese la morte lui stesso,</l>
     <l n="1426">e nel morir tanta [avea] contrizione</l>
     <l n="1427">che dal ciel Gabriel, quel santo messo,</l>
     <l n="1428">venne, e rispose alla sua orazione;</l>
     <l n="1429">ed ogni cosa sentavàn dappresso,</l>
     <l n="1430">ché tutti savàn quivi ginocchione.</l>
     <l n="1431">Pensi ciascun quanto parea soave</l>
     <l n="1432">veder quell'angel che per noi disse "Ave".</l>
    </lg>
    <lg n="180">
     <l n="1433">Rinaldo era venuto insin d'Egitto</l>
     <l n="1434">e Ricciardetto, e fatto hanno oggi cose</l>
     <l n="1435">che il re Marsilio si fuggì sconfitto.</l>
     <l n="1436">Tu vedrai le tue gente dolorose</l>
     <l n="1437">per Runcisvalle, ognun nel sangue fitto,</l>
     <l n="1438">ché son tutte le rive sanguinose:</l>
     <l n="1439">non è ignun ch'a veder non lacrimassi;</l>
     <l n="1440">e piangon l'erbe ancor, le piante e' sassi.</l>
    </lg>
    <lg n="181">
     <l n="1441">Io vidi Astolfo morto e Sansonetto,</l>
     <l n="1442">che ti sare' paruto oggi gagliardo,</l>
     <l n="1443">tanto che Orlando per questo dispetto</l>
     <l n="1444">cacciò per terra a furia ogni stendardo;</l>
     <l n="1445">e Berlinghier fu morto, il poveretto,</l>
     <l n="1446">Anselmo tuo e 'l valente Egibardo,</l>
     <l n="1447">Gualtieri da Mulione, Avolio, Avino;</l>
     <l n="1448">non v'è, di tre, campato un Angiolino.</l>
    </lg>
    <lg n="182">
     <l n="1449">L'Arcaliffa ribaldo di Baldacco</l>
     <l n="1450">uccise Ulivier nostro a tradimento,</l>
     <l n="1451">e prima fe' della tua gente un macco,</l>
     <l n="1452">tanto che molto ci dètte spavento;</l>
     <l n="1453">Riccardo cadde morto per istracco,</l>
     <l n="1454">Ottone e Guottibuoffi ognun è spento,</l>
     <l n="1455">Marco e Matteo del Monte a San Michele:</l>
     <l n="1456">non fu battaglia mai tanto crudele.</l>
    </lg>
    <lg n="183">
     <l n="1457">E Baldovin con certa sopravvesta</l>
     <l n="1458">oggi pel campo combatteva forte,</l>
     <l n="1459">e come e si cavòe di dosso questa,</l>
     <l n="1460">da un pagan gli fu dato la morte:</l>
     <l n="1461">ch'Orlando trasse l'elmetto di testa</l>
     <l n="1462">a quel figliuol del Veglio, Buiaforte,</l>
     <l n="1463">e intese appunto come il fatto era ito,</l>
     <l n="1464">e come Gan fu quel ch'avea tradito.</l>
    </lg>
    <lg n="184">
     <l n="1465">Turpin, Rinaldo e Ricciardetto solo</l>
     <l n="1466">campati son di tutta la tua gente:</l>
     <l n="1467">il resto è tutto morto dello stuolo;</l>
     <l n="1468">e in Runcisvalle gli lasciai al presente,</l>
     <l n="1469">però ch'io son venuto quasi a volo</l>
     <l n="1470">per recarti novella sì dolente,</l>
     <l n="1471">poi che stato non v'è, per mio dolore,</l>
     <l n="1472">oggi una lancia che mi passi il core,</l>
    </lg>
    <lg n="185">
     <l n="1473">da poi ch'io ho perduto il signor mio.</l>
     <l n="1474">Tanto è che più il tuo Gan non puoi scusarlo,</l>
     <l n="1475">e commettesti un gran peccato e rio</l>
     <l n="1476">quando a Marsilio lo mandasti, Carlo;</l>
     <l n="1477">e se tu vuoi placar nel cielo Iddio,</l>
     <l n="1478">fallo squartar. Ma, mentre ch'io ti parlo,</l>
     <l n="1479">sappi ch'io sento della morte il gelo -;</l>
     <l n="1480">disse Terigi, e poi se n'andò in cielo.</l>
    </lg>
    <lg n="186">
     <l n="1481">Carlo, ascoltata la trista novella</l>
     <l n="1482">e Terigi vedendo a' suoi piè morto,</l>
     <l n="1483">per gran dolor fu per cader di sella,</l>
     <l n="1484">e disse: - Ignun non mi dia più conforto.</l>
     <l n="1485">O battaglia per me crudele e fella!</l>
     <l n="1486">O re Marsilio, tu m'hai fatto torto:</l>
     <l n="1487">ch'io avea fatto, come imperatore,</l>
     <l n="1488">pace con teco con sincero core;</l>
    </lg>
    <lg n="187">
     <l n="1489">ma non credetti un re di tanta fama,</l>
     <l n="1490">di tanto scettro e monarchia e regno,</l>
     <l n="1491">sendo antico proverbio amar chi ama,</l>
     <l n="1492">oscurassi così la gloria e 'l segno.</l>
     <l n="1493">O Ganellon ch'ordinasti la trama</l>
     <l n="1494">e conducesti il mio nipote degno</l>
     <l n="1495">in Runcisvalle aspettar la sua morte,</l>
     <l n="1496">maladetto sia il dì ch'io t'ebbi in corte!</l>
    </lg>
    <lg n="188">
     <l n="1497">Che faren noi, o Salamone, o Namo?</l>
     <l n="1498">O mia fortuna, ove mi guidi o meni?</l>
     <l n="1499">in Runcisvalle ove meschini andiamo</l>
     <l n="1500">come ciechi smarriti sanza freni?</l>
     <l n="1501">O morte, vieni a me, vien', ch'i' ti chiamo,</l>
     <l n="1502">ché tu se' più crudel, se tu non vieni;</l>
     <l n="1503">ma se tu vieni a mia vita dogliosa,</l>
     <l n="1504">tu sarai detta ancor per me pietosa. -</l>
    </lg>
    <lg n="189">
     <l n="1505">Namo diceva, e Salamone ancora:</l>
     <l n="1506">Maraviglia non è se Orlando è morto:</l>
     <l n="1507">con questi patti della terra fora</l>
     <l n="1508">trasse Iddio Adamo, e non gli è fatto torto;</l>
     <l n="1509">tanto un legno il gran mar solca per prora,</l>
     <l n="1510">che a qualche scoglio si conduce o porto:</l>
     <l n="1511">questa sentenzia è data pria che in fasce,</l>
     <l n="1512">che morte è il fin d'ogni cosa che nasce.</l>
    </lg>
    <lg n="190">
     <l n="1513">Veggiam se in questo tempo che ci resta</l>
     <l n="1514">qualche cosa ancor far siamo obligati,</l>
     <l n="1515">la qual sia proprio all'uom da Dio richiesta,</l>
     <l n="1516">ché per bene operar tutti siàn nati</l>
     <l n="1517">e d'ogni savio la sentenzia è questa.</l>
     <l n="1518">Tu sai ch'io ci ho quattro figliuol lasciati:</l>
     <l n="1519">facciàn che' morti non restino al vento,</l>
     <l n="1520">però che il Ciel non ne sare' contento. -</l>
    </lg>
    <lg n="191">
     <l n="1521">Disse il Danese: - In Runcisvalle andremo,</l>
     <l n="1522">la prima cosa, a ritrovare Orlando,</l>
     <l n="1523">e tutti i morti poi seppelliremo,</l>
     <l n="1524">sì che alle fiere non restino in bando.</l>
     <l n="1525">Poi con Rinaldo ci consiglieremo. -</l>
     <l n="1526">E così Carlo venien consolando,</l>
     <l n="1527">e cavalcavan via d'un buon gualoppo,</l>
     <l n="1528">quando e' trovorno altro cattivo intoppo.</l>
    </lg>
    <lg n="192">
     <l n="1529">Aveva Orlando pel tempo passato,</l>
     <l n="1530">come altra volta in molte istorie è detto,</l>
     <l n="1531">il Sepulcro di Cristo racquistato;</l>
     <l n="1532">ed Ansuigi, nobil giovinetto,</l>
     <l n="1533">con molta gente a guardar fu lasciato,</l>
     <l n="1534">sì che dieci anni lo tenne in effetto;</l>
     <l n="1535">poi gli fu tolto per forza di lancia,</l>
     <l n="1536">ed al presente si tornava in Francia;</l>
    </lg>
    <lg n="193">
     <l n="1537">e riscontrossi nello imperatore.</l>
     <l n="1538">Carlo, veggendo la gente venire,</l>
     <l n="1539">dubitòe di Marsilio nel suo core</l>
     <l n="1540">che nol venissi di nuovo assalire;</l>
     <l n="1541">ma non istette molto in questo errore,</l>
     <l n="1542">ché la bandiera si vide scoprire</l>
     <l n="1543">nel campo bianco con la croce negra,</l>
     <l n="1544">per dimostrar vittoria poco allegra.</l>
    </lg>
    <lg n="194">
     <l n="1545">Giunto Ansuigi, per abbreviare,</l>
     <l n="1546">gli disse come i Mori della Mec</l>
     <l n="1547">Gerusalemme vennono a scalare</l>
     <l n="1548">di notte, sanza dir salamalec:</l>
     <l n="1549">sì che il Sepulcro bisognòe lasciare</l>
     <l n="1550">a guardia d'altro che Melchisedec;</l>
     <l n="1551">e ch'avea ferma oppinion che Gano</l>
     <l n="1552">a questo fatto tenessi la mano.</l>
    </lg>
    <lg n="195">
     <l n="1553">Disse Carlo: - Tu, Iddio, fa' la vendetta,</l>
     <l n="1554">poi che il Sepulcro in tal modo si ruba!</l>
     <l n="1555">Sarebbe mai quel dì che il mondo aspetta,</l>
     <l n="1556">quando e' verrà quella terribil tuba? -</l>
     <l n="1557">E ricordossi della poveretta</l>
     <l n="1558">afflitta, vecchia e sventurata Eccùba,</l>
     <l n="1559">che dopo al pianto d'ogni suo martoro</l>
     <l n="1560">ultimamente pianse Polidoro;</l>
    </lg>
    <lg n="196">
     <l n="1561">e disse: - Pazienzia! - come Giobbe.</l>
     <l n="1562">- Or oltre, in Runcisvalle andar si vuole -,</l>
     <l n="1563">ché come savio il partito cognobbe</l>
     <l n="1564">per non tenere in disagio più il sole,</l>
     <l n="1565">il qual non va per le orbite sue gobbe</l>
     <l n="1566">per lo eccentrico il dì, come far suole,</l>
     <l n="1567">per obbedire il suo Signore e Carlo,</l>
     <l n="1568">perché Chi il fece, anche potea disfarlo.</l>
    </lg>
    <lg n="197">
     <l n="1569">E poi che in Runcisvalle andar vogliamo,</l>
     <l n="1570">e perché il sole aspetta, come è detto,</l>
     <l n="1571">dove era Orlando alla fonte arriviamo</l>
     <l n="1572">e Turpino e Rinaldo e Ricciardetto,</l>
     <l n="1573">ch'ognun piangeva doloroso e gramo</l>
     <l n="1574">e guardavan quel corpo benedetto.</l>
     <l n="1575">Ma, come Carlo in Runcisvalle è giunto,</l>
     <l n="1576">parve che il cor si schiantassi in un punto.</l>
    </lg>
    <lg n="198">
     <l n="1577">E ragguardava i cavalieri armati</l>
     <l n="1578">l'un sopra l'altro in su la terra rossa,</l>
     <l n="1579">gli uomini co' cavalli attraversati;</l>
     <l n="1580">e molti son caduti in qualche fossa,</l>
     <l n="1581">nel fango in terra fitti arrovesciati;</l>
     <l n="1582">chi mostra sanguinosa la percossa,</l>
     <l n="1583">chi 'l capo avea quattro braccia discosto,</l>
     <l n="1584">da non trovargli in Giusaffà sì tosto;</l>
    </lg>
    <lg n="199">
     <l n="1585">tanti squartati, smozzicati e monchi,</l>
     <l n="1586">tante intestine fuor, tante cervella;</l>
     <l n="1587">parean gli uomini fatti schegge e bronchi,</l>
     <l n="1588">rimasi in istran modi in su la sella;</l>
     <l n="1589">tanti scudi per terra e lance in tronchi.</l>
     <l n="1590">O quanto gente parea meschinella!</l>
     <l n="1591">O quanto fia scontento più d'un padre!</l>
     <l n="1592">E misera colei che sarà madre!</l>
    </lg>
    <lg n="200">
     <l n="1593">Carlo piangeva, e per la maraviglia</l>
     <l n="1594">gli trema il core e 'l capo se gli arriccia,</l>
     <l n="1595">e Salamone strabuzza le ciglia,</l>
     <l n="1596">Uggieri e Namo ognun si raccapriccia:</l>
     <l n="1597">perché la terra si vede vermiglia</l>
     <l n="1598">e tutta l'erba sanguinosa, arsiccia;</l>
     <l n="1599">gli arbori, i sassi gocciolavan sangue,</l>
     <l n="1600">sì che ogni cosa si potea dir langue.</l>
    </lg>
    <lg n="201">
     <l n="1601">Ma po' che Carlo ebbe guardato tutto,</l>
     <l n="1602">si volse, e disse inverso Runcisvalle:</l>
     <l n="1603">- Po' che in te il pregio d'ogni gloria è strutto,</l>
     <l n="1604">maladetta sia tu, dolente valle!</l>
     <l n="1605">Che non ci facci più ignun seme frutto,</l>
     <l n="1606">co' monti intorno e le superbe spalle!</l>
     <l n="1607">Venga l'ira del Cielo in sempiterno</l>
     <l n="1608">sopra te, bolgia o Caina d'inferno! -</l>
    </lg>
    <lg n="202">
     <l n="1609">Ma poi che e' giunse appiè della montagna</l>
     <l n="1610">a quella fonte ove Rinaldo aspetta,</l>
     <l n="1611">di più misere lacrime si bagna</l>
     <l n="1612">e come morto da caval si getta;</l>
     <l n="1613">abbraccia Orlando e quanto può si lagna,</l>
     <l n="1614">e dice: - Anima giusta e benedetta,</l>
     <l n="1615">ascolta almen dal Ciel quel ch'io ti dico,</l>
     <l n="1616">perché pure ero il tuo signor già antico:</l>
    </lg>
    <lg n="203">
     <l n="1617">io benedico il dì che tu nascesti;</l>
     <l n="1618">io benedico la tua giovinezza;</l>
     <l n="1619">io benedico i tuoi concetti onesti;</l>
     <l n="1620">io benedico la tua gentilezza;</l>
     <l n="1621">io benedico ciò che mai facesti;</l>
     <l n="1622">io benedico la tua gran prodezza;</l>
     <l n="1623">io benedico l'opre alte e leggiadre;</l>
     <l n="1624">io benedico il seme del tuo padre.</l>
    </lg>
    <lg n="204">
     <l n="1625">E chieggo a te perdon, se mi bisogna,</l>
     <l n="1626">perché di Francia tu sai ch'io ti scrissi,</l>
     <l n="1627">quando tu eri crucciato in Guascogna,</l>
     <l n="1628">che in Runcisvalle a Marsilio venissi</l>
     <l n="1629">col conte Anselmo e 'l signor di Borgogna.</l>
     <l n="1630">Ma non pensavo, omè, che tu morissi;</l>
     <l n="1631">quantunque giusto guidardon riporto,</l>
     <l n="1632">ché tu se' vivo, ed io son più che morto.</l>
    </lg>
    <lg n="205">
     <l n="1633">Ma dimmi, o figliuol mio, dove è la fede</l>
     <l n="1634">al tempo lieto già data ed accetta?</l>
     <l n="1635">O se tu hai di me nel Ciel merzede</l>
     <l n="1636">come solevi al mondo, alma diletta,</l>
     <l n="1637">rendimi, se Dio tanto ti concede,</l>
     <l n="1638">ridendo quella spada benedetta,</l>
     <l n="1639">come tu mi giurasti in Aspramonte</l>
     <l n="1640">quando ti feci cavaliere e conte. -</l>
    </lg>
    <lg n="206">
     <l n="1641">Come a Dio piacque, intese le parole,</l>
     <l n="1642">Orlando sorridendo in piè rizzossi</l>
     <l n="1643">con quella reverenzia che far suole,</l>
     <l n="1644">e innanzi al suo signore inginocchiossi</l>
     <l n="1645">(e non sia maraviglia, poi che il sole</l>
     <l n="1646">oltre al corso del ciel per lui fermossi),</l>
     <l n="1647">e poi distese ridendo la mana</l>
     <l n="1648">e rendégli la spada Durlindana.</l>
    </lg>
    <lg n="207">
     <l n="1649">Carlo tremar si sentì tutto quanto</l>
     <l n="1650">per maraviglia e per affezione,</l>
     <l n="1651">ed a fatica la strinse col guanto.</l>
     <l n="1652">Orlando si rimase ginocchione,</l>
     <l n="1653">l'anima si tornò nel regno santo.</l>
     <l n="1654">Carlo cognobbe la sua salvazione;</l>
     <l n="1655">che, se non fussi questo sol conforto,</l>
     <l n="1656">dice Turpin che certo e' sare' morto.</l>
    </lg>
    <lg n="208">
     <l n="1657">Quivi era ognuno in terra inginocchiato</l>
     <l n="1658">e tremava d'orrore e di paura,</l>
     <l n="1659">quando vidono Orlando in piè rizzato,</l>
     <l n="1660">come avvien d'ogni cosa oltre a natura:</l>
     <l n="1661">però ch'egli era in parte ancora armato</l>
     <l n="1662">e molto fiero nella guardatura;</l>
     <l n="1663">ma perché poi ridendo inginocchiossi</l>
     <l n="1664">dinanzi a Carlo, ognun rassicurossi.</l>
    </lg>
    <lg n="209">
     <l n="1665">Poi abbracciâr molto pietosamente</l>
     <l n="1666">Carlo e tutti, Rinaldo e Ricciardetto,</l>
     <l n="1667">e ragionorno pur succintamente</l>
     <l n="1668">della battaglia e d'ogni loro effetto;</l>
     <l n="1669">ed ordinossi per la morta gente</l>
     <l n="1670">dove fussi il sepulcro e il lor ricetto.</l>
     <l n="1671">Ma Carlo un corpo era colmo d'angosce,</l>
     <l n="1672">ché tanta gente non si ricognosce,</l>
    </lg>
    <lg n="210">
     <l n="1673">e disse: - O Signor mio, fammi ancor degno,</l>
     <l n="1674">fra tante grazie che tu mi concedi,</l>
     <l n="1675">ch'io ricognosca in qualche modo o segno</l>
     <l n="1676">la gente mia, che quaggiù morta vedi,</l>
     <l n="1677">ch'io non so dove io sia né donde i' vegno;</l>
     <l n="1678">e come in Giusaffà, le mane e' piedi</l>
     <l n="1679">e l'altre membra insieme accozza, e mostra</l>
     <l n="1680">per carità qual sia la gente nostra. -</l>
    </lg>
    <lg n="211">
     <l n="1681">E poi che furon nella valle entrati,</l>
     <l n="1682">trovoron tutti i cristian c'hanno insieme</l>
     <l n="1683">i membri appresso e i volti al ciel levati,</l>
     <l n="1684">perché questo era d'Adamo il buon seme.</l>
     <l n="1685">O Dio, quanti miracoli hai mostrati!</l>
     <l n="1686">Quanto è felice chi in te pon sua speme!</l>
     <l n="1687">E tutti i corpi di que' saracini</l>
     <l n="1688">dispersi son, co' volti a terra chini.</l>
    </lg>
    <lg n="212">
     <l n="1689">Ringraziò Carlo Iddio devotamente</l>
     <l n="1690">che tante grazie gli avea conceduto.</l>
     <l n="1691">Or qui comincia un mar tanto frangente</l>
     <l n="1692">di pianto e duol, che non sare' creduto:</l>
     <l n="1693">chi truova il figliuol morto e chi 'l parente,</l>
     <l n="1694">amico o frate; e quel ricognosciuto,</l>
     <l n="1695">abbraccia il corpo e l'elmo gli dilaccia</l>
     <l n="1696">e mille volte poi lo bacia in faccia.</l>
    </lg>
    <lg n="213">
     <l n="1697">Carlo si pose per dolor la mano</l>
     <l n="1698">agli occhi, quando Astolfo morto vide,</l>
     <l n="1699">e se potessi, come il pellicano</l>
     <l n="1700">quando la serpe i suoi nati gli uccide,</l>
     <l n="1701">lo sanerebbe col suo sangue umano.</l>
     <l n="1702">Così per tutto quel campo si stride:</l>
     <l n="1703">Rinaldo piange, Ricciardetto plora;</l>
     <l n="1704">pensa se Namo anche piangeva allora!</l>
    </lg>
    <lg n="214">
     <l n="1705">Qui ci bisogna più d'una carretta,</l>
     <l n="1706">e tempo non è più tener quel sole</l>
     <l n="1707">che per servire al suo Fattore aspetta.</l>
     <l n="1708">"O fidanza gentil, chi Iddio ben cole</l>
     <l n="1709">(o del nostro Ancisan parola eletta!),</l>
     <l n="1710">il ciel tener con semplici parole!".</l>
     <l n="1711">O sicuri cristian, gran parte è questa</l>
     <l n="1712">di quella fede che v'è manifesta.</l>
    </lg>
    <lg n="215">
     <l n="1713">Credo che quegli Antipodi di sotto</l>
     <l n="1714">dubitassin fra lor più volte, il giorno,</l>
     <l n="1715">che non fussi del ciel l'ordine rotto,</l>
     <l n="1716">ché il bel pianeta non facea ritorno,</l>
     <l n="1717">o che e' fussi quel dì l'ultimo botto,</l>
     <l n="1718">e ritornassi all'antico soggiorno</l>
     <l n="1719">prima che fussi il gran caòs aperto;</l>
     <l n="1720">e in dubbio stessi lo emisperio incerto.</l>
    </lg>
    <lg n="216">
     <l n="1721">E' se n'andò pure all'altro orizzonte,</l>
     <l n="1722">finito un giorno naturale appunto:</l>
     <l n="1723">forse la terra pensò che Fetonte</l>
     <l n="1724">avessi il carro nuovamente assunto.</l>
     <l n="1725">Carlo si stette con sua gente al monte</l>
     <l n="1726">la notte insin che il mattin poi fu giunto,</l>
     <l n="1727">ed ordinò che la gente cristiana</l>
     <l n="1728">portata fussi in parte in Aquisgrana.</l>
    </lg>
    <lg n="217">
     <l n="1729">E molti corpi furno imbalsimati,</l>
     <l n="1730">massime tutti que' de' paladini;</l>
     <l n="1731">ed alcun furno a Parigi mandati</l>
     <l n="1732">e per la Francia e per tutti i confini;</l>
     <l n="1733">e tanti padri furno sconsolati,</l>
     <l n="1734">e tante donne si stracciano i crini,</l>
     <l n="1735">e chi la faccia e chi il petto s'infranse,</l>
     <l n="1736">ch'Affrica tanto o Grecia mai non pianse.</l>
    </lg>
    <lg n="218">
     <l n="1737">E sopra tutto pianse Alda la bella,</l>
     <l n="1738">chiamando sé fra l'altre dolorosa</l>
     <l n="1739">d'Ulivieri e d'Orlando, meschinella,</l>
     <l n="1740">dicendo: - Omè, quanto felice sposa</l>
     <l n="1741">del più degn'uom che mai montassi in sella</l>
     <l n="1742">fui alcun tempo, or misera angosciosa!</l>
     <l n="1743">Già non invidio sua felice sorte,</l>
     <l n="1744">ma increscemi di me insino alla morte.</l>
    </lg>
    <lg n="219">
     <l n="1745">O dolce sposo mio, signore e padre,</l>
     <l n="1746">or non ti vedrò io più fiero ed ardito,</l>
     <l n="1747">quando tu eri armato fra le squadre!</l>
     <l n="1748">Non creder che mai prenda altro marito;</l>
     <l n="1749">ma sopra il corpo e tue membra leggiadre,</l>
     <l n="1750">ché sento in Aquisgran se' seppellito,</l>
     <l n="1751">giurerà come Dido Alda la bella. -</l>
     <l n="1752">E così fece a luogo e tempo quella.</l>
    </lg>
    <lg n="220">
     <l n="1753">Carlo fece il sepulcro al suo nipote</l>
     <l n="1754">in Aquisgrana, e 'l corpo quivi misse;</l>
     <l n="1755">ed onorar lo fece quanto e' puote</l>
     <l n="1756">prima che inverso Siragozza gisse,</l>
     <l n="1757">dove poi furon le dolente note;</l>
     <l n="1758">e nel sepulcro lettere si scrisse,</l>
     <l n="1759">e conteneva in latino idioma:</l>
     <l n="1760">"Uno Iddio, uno Orlando ed una Roma".</l>
    </lg>
    <lg n="221">
     <l n="1761">E tutta Francia pianse il suo campione,</l>
     <l n="1762">e spezialmente il popol di Parigi,</l>
     <l n="1763">che non pianse più Roma Scipione;</l>
     <l n="1764">e fatte furno essequie in San Dionigi,</l>
     <l n="1765">vestite a nero tutte le persone,</l>
     <l n="1766">ch'usavan prima a' morti i panni bigi</l>
     <l n="1767">come Pericle fe' vestir già Atene,</l>
     <l n="1768">e parve annunzio di future pene.</l>
    </lg>
    <lg n="222">
     <l n="1769">Astolfo in Inghilterra fu mandato,</l>
     <l n="1770">e dice alcun che Ottone era già morto,</l>
     <l n="1771">e molto fu nella patria onorato.</l>
     <l n="1772">Né Sansonetto gli fu fatto torto,</l>
     <l n="1773">anzi un ricco sepulcro ha ordinato</l>
     <l n="1774">Carlo a San Gianni, per lui, Piè di Porto.</l>
     <l n="1775">E Berlinghieri e gli altri suoi fratelli</l>
     <l n="1776">ebbon tutti sepulcri antichi e belli.</l>
    </lg>
    <lg n="223">
     <l n="1777">Ulivier fu seppellito in Borgogna,</l>
     <l n="1778">e tutto il popol fe' di pianger roco.</l>
     <l n="1779">Ma perché molte cose dir bisogna,</l>
     <l n="1780">a Balugante torneremo un poco,</l>
     <l n="1781">che va cercando trovare altra rogna:</l>
     <l n="1782">non so se poi il grattar gli parrà giuoco.</l>
     <l n="1783">E' ritrovò la sua gente smarrita,</l>
     <l n="1784">ch'era per boschi e montagne fuggita;</l>
    </lg>
    <lg n="224">
     <l n="1785">e terminò tornare in Runcisvalle,</l>
     <l n="1786">ché non sapea s'Orlando fussi morto,</l>
     <l n="1787">e volea le sue gente sotterralle.</l>
     <l n="1788">E come e' fu in su la montagna scorto</l>
     <l n="1789">che voleva calar giù nella valle,</l>
     <l n="1790">Rinaldo, come astuto e molto accorto,</l>
     <l n="1791">a Carlo disse: - Balugante viene:</l>
     <l n="1792">io lo cognosco a' contrassegni bene.</l>
    </lg>
    <lg n="225">
     <l n="1793">- Parmi che in punto tua gente si metta,</l>
     <l n="1794">da poi che Iddio per grazia ce lo manda,</l>
     <l n="1795">per cominciare a far nostra vendetta. -</l>
     <l n="1796">Il perché Carlo sùbito comanda</l>
     <l n="1797">che si dovessi armare ognuno in fretta.</l>
     <l n="1798">Era apparita l'alba a randa a randa</l>
     <l n="1799">- quando la schiera de' pagan vien giùe</l>
     <l n="1800">il terzo dì che la battaglia fue.</l>
    </lg>
    <lg n="226">
     <l n="1801">- E consiglioron Salamone e Namo</l>
     <l n="1802">e Ricciardetto e Turpino e 'l Danese:</l>
     <l n="1803">- O Carlo, poi che condotti qui siamo,</l>
     <l n="1804">e piacque sempre a Dio le giuste imprese,</l>
     <l n="1805">Balugante e sua gente seguitiamo</l>
     <l n="1806">tanto che alfine sien le fiamme accese</l>
     <l n="1807">e che si metta a sacco Siragozza,</l>
     <l n="1808">e Marsilio s'impicchi per la strozza.</l>
    </lg>
    <lg n="227">
     <l n="1809">E come fe' Vespasiano e Tito,</l>
     <l n="1810">venderen per ischiavi que' marrani</l>
     <l n="1811">a corsari o pirrati in qualche lito,</l>
     <l n="1812">perché e' son peggio che porci o che cani. -</l>
     <l n="1813">E così presto si prese partito;</l>
     <l n="1814">e com'egli hanno scontrati i pagani,</l>
     <l n="1815">e' cominciorno a gridar: - Carne, carne! -</l>
     <l n="1816">e - Morte! - e - Sangue! - ed ogni strazio a farne.</l>
    </lg>
    <lg n="228">
     <l n="1817">Rinaldo il primo calò giù la lancia,</l>
     <l n="1818">e grida a Balugante: - Ah, traditore!</l>
     <l n="1819">Già non è spenta la gloria di Francia! -</l>
     <l n="1820">e morto in terra il metteva a furore,</l>
     <l n="1821">se non che il ferro gli striscia la guancia</l>
     <l n="1822">e truova un altro pagan peccatore,</l>
     <l n="1823">sì che la lancia gli caccia per gli occhi,</l>
     <l n="1824">e bisognò che giù morto trabocchi.</l>
    </lg>
    <lg n="229">
     <l n="1825">Carlo aveva quel giorno Durlindana</l>
     <l n="1826">e vendicar volea con essa Orlando,</l>
     <l n="1827">e dice: - Ben che la mia forza è vana</l>
     <l n="1828">respetto al signor tuo, famoso brando,</l>
     <l n="1829">non perdonare alla gente pagana,</l>
     <l n="1830">ché teco insieme lo vo vendicando;</l>
     <l n="1831">e poi che e' t'ha ridendo a me renduto,</l>
     <l n="1832">non è sanza cagion per certo suto. -</l>
    </lg>
    <lg n="230">
     <l n="1833">O gloria al secol prisco, o lume, o specchio,</l>
     <l n="1834">o difensor della cristiana fede,</l>
     <l n="1835">o santo Carlo, o ben vivuto vecchio,</l>
     <l n="1836">dell'alta fama di tua stirpe erede,</l>
     <l n="1837">tu taglieresti a Malco l'altro orecchio!</l>
     <l n="1838">Così fa chi in Gesù si fida e crede;</l>
     <l n="1839">e bisognava al mondo tu venissi</l>
     <l n="1840">per cavarci di nuovo degli abissi.</l>
    </lg>
    <lg n="231">
     <l n="1841">Balugante transcorse tra' cristiani</l>
     <l n="1842">perché il cavallo a forza Io transporta.</l>
     <l n="1843">Carlo, che il vide, con ambo le mani</l>
     <l n="1844">alzò la spada, e tanto sdegno il porta</l>
     <l n="1845">che disse: - Tu n'andrai fra gli altri cani! -</l>
     <l n="1846">tanto che cadde come cosa morta;</l>
     <l n="1847">e come Balugante in terra cade,</l>
     <l n="1848">sùbito addosso gli fur cento spade.</l>
    </lg>
    <lg n="232">
     <l n="1849">E' non si vide mai più spade a Roma</l>
     <l n="1850">addosso a qualche toro, quando in caccia</l>
     <l n="1851">isciolto giù dal plaustro quel toma</l>
     <l n="1852">quando si fa la festa di Testaccia:</l>
     <l n="1853">tanto che infine la barba e la chioma</l>
     <l n="1854">gli pela alcun, che l'elmo gli dilaccia;</l>
     <l n="1855">e chi voleva pur cavargli il core,</l>
     <l n="1856">ma non poteva, tanto era il furore.</l>
    </lg>
    <lg n="233">
     <l n="1857">E come Balugante morto fu,</l>
     <l n="1858">i saracin fuggivon d'ogni banda;</l>
     <l n="1859">e s'io non l'ho qui ricordato più,</l>
     <l n="1860">il valoroso Arnaldo di Bellanda</l>
     <l n="1861">molti pagani il dì in Cafarnaù,</l>
     <l n="1862">anzi più tosto allo inferno giù manda.</l>
     <l n="1863">E così fu questa nuova battaglia</l>
     <l n="1864">di Balugante un gran fuoco di paglia.</l>
    </lg>
    <lg n="234">
     <l n="1865">Furon costor presto abbattuti tutti,</l>
     <l n="1866">o fuggiron per boschi e per campagne;</l>
     <l n="1867">e Balugante andò cercando frutti</l>
     <l n="1868">che il punson più che ricci di castagne.</l>
     <l n="1869">E poi che Carlo gli vide distrutti,</l>
     <l n="1870">diterminò di passar le montagne;</l>
     <l n="1871">e inverso Siragozza cavalcorno,</l>
     <l n="1872">e in ogni luogo i paesi guastorno:</l>
    </lg>
    <lg n="235">
     <l n="1873">a fuoco, a sacco, a morte, in preda, in fuga,</l>
     <l n="1874">le donne, i moricini e le fanciulle,</l>
     <l n="1875">sanza trovare ignun dove e' rifuga,</l>
     <l n="1876">ammazzavano insin drento alle culle.</l>
     <l n="1877">Carlo dicea ch'ogni cosa si struga,</l>
     <l n="1878">pur che Marsilio e 'l suo regno s'annulle.</l>
     <l n="1879">E così sempre per tutto il viaggio</l>
     <l n="1880">parean corsari in terra a far carnaggio.</l>
    </lg>
    <lg n="236">
     <l n="1881">Hai tu veduto innanzi alla tempesta</l>
     <l n="1882">fuggir pastor con le lor pecorelle?</l>
     <l n="1883">Così fuggien la morte manifesta</l>
     <l n="1884">quelle gente cacciate meschinelle.</l>
     <l n="1885">E insino a Siragozza ignun non resta,</l>
     <l n="1886">la notte e 'l giorno sempre in su le selle;</l>
     <l n="1887">e passan valle e piagge e colli e monti,</l>
     <l n="1888">e in ogni parte fêr tagliare i ponti.</l>
    </lg>
    <lg n="237">
     <l n="1889">Era la Spagna in parte battezzata,</l>
     <l n="1890">e inteso di Marsilio i tradimenti,</l>
     <l n="1891">e così tutti i mori di Granata,</l>
     <l n="1892">molti signor ne furon mal contenti,</l>
     <l n="1893">e Siragozza è quasi abbandonata.</l>
     <l n="1894">Marsilio v'avea drento poche genti,</l>
     <l n="1895">ché in Runcisvalle rimase eran morte,</l>
     <l n="1896">tanto che Carlo s'accostòe alle porte.</l>
    </lg>
    <lg n="238">
     <l n="1897">Re Bianciardin, che la novella sente,</l>
     <l n="1898">disse a Marsilio: - E' fia Rinaldo questo. -</l>
     <l n="1899">Ma non potevon creder per niente</l>
     <l n="1900">che Carlo fussi venuto sì presto</l>
     <l n="1901">ed avessi condotta tanta gente;</l>
     <l n="1902">e quel che più diventerà molesto,</l>
     <l n="1903">ch'e' non sapean di Balugante il caso,</l>
     <l n="1904">che pel cammino indrieto era rimaso.</l>
    </lg>
    <lg n="239">
     <l n="1905">Atteson tutti a rafforzar le mura.</l>
     <l n="1906">Rinaldo a una porta appiccò il fuoco:</l>
     <l n="1907">or questo fece alla terra paura,</l>
     <l n="1908">tanto che drento entrorno a poco a poco.</l>
     <l n="1909">Era la notte nebulosa, oscura:</l>
     <l n="1910">pensa, lettor, come egli andava il giuoco!,</l>
     <l n="1911">e vento e pioggia e tempesta e furore,</l>
     <l n="1912">e tutto il popol levato al romore.</l>
    </lg>
    <lg n="240">
     <l n="1913">Il fuoco era appiccato in molte strade,</l>
     <l n="1914">e 'l vento certe fiamme in alto leva,</l>
     <l n="1915">e qualche tetto alle volte giù cade,</l>
     <l n="1916">e le moschee ed ogni cosa ardeva;</l>
     <l n="1917">e luccicar si vedea tante spade</l>
     <l n="1918">che Siragozza un inferno pareva.</l>
     <l n="1919">Marsilione non sapea che farsi,</l>
     <l n="1920">e certo i suoi partiti erano scarsi;</l>
    </lg>
    <lg n="241">
     <l n="1921">e quando e' sente gridar - Francia, Francia! -</l>
     <l n="1922">e - Carlo, Carlo! -, gli parve che il core</l>
     <l n="1923">gli passassi un coltello, anzi una lancia,</l>
     <l n="1924">tanto ne prese nel petto terrore:</l>
     <l n="1925">perché e' cognobbe in su 'n una bilancia</l>
     <l n="1926">aver la vita e lo stato e l'onore;</l>
     <l n="1927">e Bianciardin, tanto mascagna volpe,</l>
     <l n="1928">a questa volta purgar le sue colpe.</l>
    </lg>
    <lg n="242">
     <l n="1929">Eran saliti sopra certe torri,</l>
     <l n="1930">gridando forte, alcun talacimanno,</l>
     <l n="1931">come dicessi: - Accorri! accorri! accorri!</l>
     <l n="1932">Aiuta il popol, Macon, mussurmanno! -</l>
     <l n="1933">Ma tutte alfine eran bucce di porri,</l>
     <l n="1934">ch'ogni cosa n'andava a saccomanno,</l>
     <l n="1935">ed urla e strida per tutto si sente</l>
     <l n="1936">e pianti assai commiserabilmente.</l>
    </lg>
    <lg n="243">
     <l n="1937">Rinaldo aveva sbarrata la piazza.</l>
     <l n="1938">Le donne e le tosette scapigliate</l>
     <l n="1939">correvan tutte come cosa pazza,</l>
     <l n="1940">ed eran dalle gente calpestate;</l>
     <l n="1941">ed ognun grida: - Ammazza, ammazza, ammazza</l>
     <l n="1942">queste gente ribalde rinnegate! -</l>
     <l n="1943">E così tutti parean di concordia</l>
     <l n="1944">sanza pietà, sanza misericordia,</l>
    </lg>
    <lg n="244">
     <l n="1945">Carlo aveva con seco uno squadrone</l>
     <l n="1946">e Durlindana sanguinosa in mano;</l>
     <l n="1947">corse al palazzo di Marsilione</l>
     <l n="1948">gridando: - Ove è quel malvagio marrano? -</l>
     <l n="1949">E dismontato in sul primo scaglione,</l>
     <l n="1950">la scala combatté di mano in mano,</l>
     <l n="1951">e come Orazio gran punta sostenne,</l>
     <l n="1952">tanto che insino in su la sala venne.</l>
    </lg>
    <lg n="245">
     <l n="1953">Era apparita quasi l'aurora,</l>
     <l n="1954">quando il palagio di Marsilio è preso,</l>
     <l n="1955">e non si truova il traditore ancora;</l>
     <l n="1956">ma poi che 'l fuoco per tutto era acceso,</l>
     <l n="1957">alfin convenne ch'egli sbuchi fora,</l>
     <l n="1958">e funne a Carlo portato di peso.</l>
     <l n="1959">Carlo lo prese in quella furia pazza</l>
     <l n="1960">e d'un veron lo gittò in su la piazza;</l>
    </lg>
    <lg n="246">
     <l n="1961">e cadde quasi addosso a Ricciardetto;</l>
     <l n="1962">e Ricciardetto, come in terra il vede,</l>
     <l n="1963">gridò: - Ribaldo! - e presel pel ciuffetto,</l>
     <l n="1964">e poi gli pose in su la gola il piede</l>
     <l n="1965">e scannar lo volea come un cavretto;</l>
     <l n="1966">se non ch'e' disse: - Abbi di me merzede</l>
     <l n="1967">tanto che Carlo da basso giù vegni</l>
     <l n="1968">e Bianciardin, che è nascoso, gl'insegni. -</l>
    </lg>
    <lg n="247">
     <l n="1969">Or chi volessi la città meschina</l>
     <l n="1970">in fuoco e in preda assimigliar la notte,</l>
     <l n="1971">imaginar conviensi una fucina</l>
     <l n="1972">giù nell'inferno in le più scure grotte:</l>
     <l n="1973">ognuno aveva una rabbia canina,</l>
     <l n="1974">che il sangue parea zuccher di tre cotte.</l>
     <l n="1975">O giustizia di Dio, tu eri appresso!</l>
     <l n="1976">Tu se' pur giusto, e in Ciel tu se' pur desso!</l>
    </lg>
    <lg n="248">
     <l n="1977">Credo Turpin con le sue mani uccise</l>
     <l n="1978">dugento o più, a non parer bugiardo:</l>
     <l n="1979">non domandar se nel sangue s'intrise!</l>
     <l n="1980">E' parea più rubizzo e più gagliardo</l>
     <l n="1981">che que' che avean le schiappe e le divise,</l>
     <l n="1982">come se fussi la notte col cardo</l>
     <l n="1983">renduto il pelo alla sua giovinezza,</l>
     <l n="1984">perché tener non si potea in cavezza.</l>
    </lg>
    <lg n="249">
     <l n="1985">In questo tempo la reina Blanda</l>
     <l n="1986">era con Luciana strascinata:</l>
     <l n="1987">ella non ha più d'oro la grillanda;</l>
     <l n="1988">ella era dalla furia traportata;</l>
     <l n="1989">ella gridava, ella si raccomanda</l>
     <l n="1990">ch'almen come regina sia ammazzata,</l>
     <l n="1991">e che non era in questo modo onore</l>
     <l n="1992">d'un tanto degno e magno imperatore;</l>
    </lg>
    <lg n="250">
     <l n="1993">e pareva la furia di Ericonne,</l>
     <l n="1994">per modo eran le chiome scompigliate;</l>
     <l n="1995">e' drappi ricchi e le purporee gonne</l>
     <l n="1996">eran tutte per terra scalpitate.</l>
     <l n="1997">O infortunata più che l'altre donne,</l>
     <l n="1998">venuta al fin d'ogni calamitate!</l>
     <l n="1999">Tanto ch'io credo questo essemplo basta</l>
     <l n="2000">della antica miseria di Iocasta.</l>
    </lg>
    <lg n="251">
     <l n="2001">Rinaldo già nel palazzo era entrato;</l>
     <l n="2002">e quando e' vide Luciana bella,</l>
     <l n="2003">come Corebo parve infuriato</l>
     <l n="2004">per Cassandra la notte meschinella,</l>
     <l n="2005">e comandò ch'ognun fussi scostato,</l>
     <l n="2006">tanto che porse la sua mano a quella</l>
     <l n="2007">e liberolla da sì stretta furia;</l>
     <l n="2008">e non sofferse e' gli sia fatto ingiuria.</l>
    </lg>
    <lg n="252">
     <l n="2009">E poi ch'ognun fu ritirato addietro:</l>
     <l n="2010">- O Carlo, - disse - io vo' che mi conceda,</l>
     <l n="2011">se mai grazia da te nessuna impetro,</l>
     <l n="2012">sì che tu sia di maggior gloria ereda,</l>
     <l n="2013">perché a tanto signor, tanto alto scetro</l>
     <l n="2014">femina pare alla fine vil preda,</l>
     <l n="2015">che la reina e Luciana sia</l>
     <l n="2016">libera data nella mia balia. -</l>
    </lg>
    <lg n="253">
     <l n="2017">Carlo rispose: - O figliuol mio diletto,</l>
     <l n="2018">come poss'io negar le cose oneste?</l>
     <l n="2019">Io vo' che il fatto sia prima che il detto.</l>
     <l n="2020">Veggo che amore ancor ti sforza e investe. -</l>
     <l n="2021">E per venire, uditore, allo effetto,</l>
     <l n="2022">e' perdonoron solamente a queste</l>
     <l n="2023">di tanta gente in tutta la cittade;</l>
     <l n="2024">il resto, al fuoco e 'l taglio delle spade.</l>
    </lg>
    <lg n="254">
     <l n="2025">Era a veder la notte Siragozza</l>
     <l n="2026">a fuoco, come Soddoma e Gomorra;</l>
     <l n="2027">e tanto più ch'ella è pel sangue sozza</l>
     <l n="2028">che par per tutto insino al fiume corra,</l>
     <l n="2029">però che alla franciosa qui si sgozza;</l>
     <l n="2030">e così arde, come al vento forra</l>
     <l n="2031">di secche piante, insino alle radice</l>
     <l n="2032">questa città che fu già sì felice.</l>
    </lg>
    <lg n="255">
     <l n="2033">Parea talvolta che si dividessi</l>
     <l n="2034">l'una fiamma dall'altra, come è detto</l>
     <l n="2035">de' due teban già in una pira messi,</l>
     <l n="2036">e poi saltava d'uno in altro tetto,</l>
     <l n="2037">come se un fuoco distinato ardessi;</l>
     <l n="2038">e che Tesifo e Megera ed Aletto</l>
     <l n="2039">vi fusse, e Cerber latrassi, il gran cane,</l>
     <l n="2040">e vendicassin le ingiurie cristiane.</l>
    </lg>
    <lg n="256">
     <l n="2041">Già si vedevan per terra le case</l>
     <l n="2042">dirute ed arse e desolate tutte,</l>
     <l n="2043">che pietra sopra pietra non rimase.</l>
     <l n="2044">Quante magne ricchezze eran distrutte!</l>
     <l n="2045">quante colonne, piramide e base</l>
     <l n="2046">eran cadute! quanto parean brutte</l>
     <l n="2047">a veder, sotto rimase, la notte,</l>
     <l n="2048">quelle gente arrostite come bòtte!</l>
    </lg>
    <lg n="257">
     <l n="2049">Fammi Turpin maravigliar talvolta,</l>
     <l n="2050">se non ch'io veggo poi che e' dice il vero</l>
     <l n="2051">quand'io ho questa istoria ben raccolta:</l>
     <l n="2052">che molte madre drento al fiume Ibero</l>
     <l n="2053">i propri figli in quella furia stolta</l>
     <l n="2054">gittâr la notte con istran pensiero:</l>
     <l n="2055">ché il furor tutto ministrava e guida,</l>
     <l n="2056">e non si scorge altro romor che strida;</l>
    </lg>
    <lg n="258">
     <l n="2057">- ed altre in mezzo gli gittâr del foco</l>
     <l n="2058">per non venire alle man de' cristiani,</l>
     <l n="2059">ne' pozzi e nelle fogne e in ogni loco;</l>
     <l n="2060">altre gli uccison con lor proprie mani.</l>
     <l n="2061">O vendetta di Dio, qui sare' poco</l>
     <l n="2062">agguagliar la miseria de' Troiani</l>
     <l n="2063">a tante afflitte e sventurate donne,</l>
     <l n="2064">quando e' mentì del gran caval Sinonne!</l>
    </lg>
    <lg n="259">
     <l n="2065">Credo che Tito con Vespasiano</l>
     <l n="2066">non fêr de' Giudei tanto, s'io non erro,</l>
     <l n="2067">quanto costor di quel popol profano:</l>
     <l n="2068">pensa che insino a Turpin pare sgherro!</l>
     <l n="2069">Qual Sagunto, o Cartagin da Affricano,</l>
     <l n="2070">la cosa va tra l'acqua e 'l fuoco e 'l ferro,</l>
     <l n="2071">e 'l foco par, com'io dissi, penace:</l>
     <l n="2072">pigli ciascun qual de' tre più gli piace.</l>
    </lg>
    <lg n="260">
     <l n="2073">E s'alcun pur si fuggiva, meschino,</l>
     <l n="2074">in ogni parte la morte rintoppa,</l>
     <l n="2075">ché Ricciardetto e il Danese e Turpino</l>
     <l n="2076">ed Ansuigi per tutto gualoppa.</l>
     <l n="2077">Intanto è ritrovato Bianciardino,</l>
     <l n="2078">ch'era nascoso in un sacco di stoppa.</l>
     <l n="2079">Rinaldo far gli volea pure il gioco</l>
     <l n="2080">ed appiccarvi con sua mano il fuoco.</l>
    </lg>
    <lg n="261">
     <l n="2081">Carlo gli disse: - Io lo riserbo a peggio. -</l>
     <l n="2082">Marsilio intanto in sala era legato</l>
     <l n="2083">come un can per la gola, allato al seggio</l>
     <l n="2084">dove e' fu già da sua gente onorato.</l>
     <l n="2085">E non poteva ignun pigliar pileggio,</l>
     <l n="2086">ché il palazzo era per tutto guardato,</l>
     <l n="2087">acciò che cosa nessuna si fugga,</l>
     <l n="2088">sì che la roba e la gente si strugga.</l>
    </lg>
    <lg n="262">
     <l n="2089">Aveva Carlo un suo certo schiavone</l>
     <l n="2090">lungo tempo tenuto, detto l'Orco,</l>
     <l n="2091">che godeva la notte, il rubaldone,</l>
     <l n="2092">nel sangue imbrodolato come un porco;</l>
     <l n="2093">e stava all'uscio con un gran bastone</l>
     <l n="2094">ch'egli avea fatto d'un certo biforco;</l>
     <l n="2095">e chi voleva fuggir dalle poste,</l>
     <l n="2096">convien che prima contassi con l'oste.</l>
    </lg>
    <lg n="263">
     <l n="2097">Non si potea qui dir, come Biante:</l>
     <l n="2098">"Io me ne porto ogni mia cosa meco":</l>
     <l n="2099">più tosto molto ben le rene infrante</l>
     <l n="2100">da quel baston se ne portava seco;</l>
     <l n="2101">e s'alcun pur gli scappava davante,</l>
     <l n="2102">"Calò, calò" si potea dire in greco,</l>
     <l n="2103">perché e' faceva le persone destre,</l>
     <l n="2104">e bisognava calar le finestre.</l>
    </lg>
    <lg n="264">
     <l n="2105">E' pareva ogni cosa vetro o ghiaccio</l>
     <l n="2106">dove e' giugnevan quelle sconce botte.</l>
     <l n="2107">E scrive alcun di questo ribaldaccio</l>
     <l n="2108">ch'egli arrostì de' moricin la notte,</l>
     <l n="2109">che gl'infilzava in quel suo bastonaccio,</l>
     <l n="2110">poi gli mangiò come porchette cotte;</l>
     <l n="2111">ma perché il caso non mi pare onesto,</l>
     <l n="2112">credo che Carlo non sapessi questo.</l>
    </lg>
    <lg n="265">
     <l n="2113">E così fu questa città dolente</l>
     <l n="2114">con fuoco e sacco rovinata tutta,</l>
     <l n="2115">sì che, a veder la rovina e la gente,</l>
     <l n="2116">una cosa pareva schifa e brutta.</l>
     <l n="2117">E non è maraviglia veramente</l>
     <l n="2118">che così in una notte sia distrutta,</l>
     <l n="2119">ché le moschee rovinavano a ciocca,</l>
     <l n="2120">tanto l'ira del Ciel sopra trabocca!</l>
    </lg>
    <lg n="266">
     <l n="2121">Avea già Anselmo e poi Chiron mandato</l>
     <l n="2122">Carlo a Marsilio, per quel ch'io ne 'ntendo;</l>
     <l n="2123">e fu ferito l'un, l'altro ammazzato,</l>
     <l n="2124">cioè Chiron, indrieto poi venendo;</l>
     <l n="2125">e Carlo aveva molto minacciato:</l>
     <l n="2126">- Gerusalem, Gerusalem, - dicendo</l>
     <l n="2127">- tu piangerai, Siragozza ribalda,</l>
     <l n="2128">né pietra sopra pietra in te fia salda. -</l>
    </lg>
    <lg n="267">
     <l n="2129">Ora ecco il re Marsilio innanzi a Carlo,</l>
     <l n="2130">e tutto il popol: - Crucifiggi! - grida;</l>
     <l n="2131">altri diceva e' dovessi impalarlo:</l>
     <l n="2132">ognun volea ch'a suo modo l'uccida.</l>
     <l n="2133">Carlo rispose che volea impiccarlo,</l>
     <l n="2134">ché il traditor al capresto si fida,</l>
     <l n="2135">a quel carubbo, come Scariotto,</l>
     <l n="2136">dove egli aveva ogni cosa condotto;</l>
    </lg>
    <lg n="268">
     <l n="2137">e disse: - Io vo', Marsilio, che tu muoia</l>
     <l n="2138">dove tu ordinasti il tradimento;</l>
     <l n="2139">e Bianciardin, che è padre d'ogni soia,</l>
     <l n="2140">allato a te farà crucciare il vento. -</l>
     <l n="2141">Disse Turpino: - Io voglio essere il boia. -</l>
     <l n="2142">Carlo rispose: - Ed io son ben contento</l>
     <l n="2143">che sia trattato di questi due cani</l>
     <l n="2144">l'opere sante con le sante mani. -</l>
    </lg>
    <lg n="269">
     <l n="2145">E poi che furon drento al parco entrati,</l>
     <l n="2146">Carlo, veggendo intorno a quella fonte</l>
     <l n="2147">arsa la terra e gli arbori abbruciati,</l>
     <l n="2148">maravigliossi e cambiossi la fronte,</l>
     <l n="2149">e disse: - O Bianciardin, quanti peccati</l>
     <l n="2150">commessi hai qui con tue malizie pronte!</l>
     <l n="2151">O scelerato, abominevol mostro!</l>
     <l n="2152">O caso orrendo, o infamia al viver nostro! -</l>
    </lg>
    <lg n="270">
     <l n="2153">E quando e' vide quel carubbo secco</l>
     <l n="2154">e quello allòr fulminato dal cielo,</l>
     <l n="2155">parve che 'l cor gli passassi uno stecco</l>
     <l n="2156">e che per tutto se gli arricci il pelo,</l>
     <l n="2157">e disse: - O traditor Marsilio, ora ecco</l>
     <l n="2158">dove tu commettesti il grande scelo!</l>
     <l n="2159">Ah, crudel terra che lo consentisti</l>
     <l n="2160">e come Curzio lor non inghiottisti!</l>
    </lg>
    <lg n="271">
     <l n="2161">Ecco ch'io ho pur ritrovate l'orme:</l>
     <l n="2162">però nessun con la coda le copra,</l>
     <l n="2163">ché la divina giustizia non dorme,</l>
     <l n="2164">e pure il fine è il testimon dell'opra;</l>
     <l n="2165">pensi ciascun, quando e' fa cose inorme,</l>
     <l n="2166">che la spada del Ciel sia sempre sopra,</l>
     <l n="2167">e s'alcun tempo una cosa si cela</l>
     <l n="2168">nihil occultum, tutto si rivela.</l>
    </lg>
    <lg n="272">
     <l n="2169">O Falseron, io ho pur finalmente</l>
     <l n="2170">qui ritrovati tutti i tuoi vestigi:</l>
     <l n="2171">l'anima forse or del tuo error si pente,</l>
     <l n="2172">tanti segni son qui, tanti prodigi!</l>
     <l n="2173">Tu abbracciasti come fraudolente,</l>
     <l n="2174">quando tu ti partisti da Parigi,</l>
     <l n="2175">oimè lasso, il mio degno nipote,</l>
     <l n="2176">poi gli baciasti, ribaldo, le gote.</l>
    </lg>
    <lg n="273">
     <l n="2177">O Bianciardin, qui non bisogna essordia,</l>
     <l n="2178">però ch'egli è da corda e da capresti</l>
     <l n="2179">venuto il tempo, e non misericordia;</l>
     <l n="2180">ed è ragion che, come voi facesti</l>
     <l n="2181">a questa fonte insieme di concordia</l>
     <l n="2182">il tradimento, ognun l'aria calpesti,</l>
     <l n="2183">poi ve n'andiate nello inferno a coppia:</l>
     <l n="2184">ché la giustizia e la malizia è doppia. -</l>
    </lg>
    <lg n="274">
     <l n="2185">Quando Marsilio si vede condotto</l>
     <l n="2186">dove il peccato suo l'avea pur giunto,</l>
     <l n="2187">e che si truova a quel carrubbo sotto,</l>
     <l n="2188">si ricordò come il suo caso appunto</l>
     <l n="2189">predetto aveva un nigromante dotto,</l>
     <l n="2190">tanto che fu più di dolor compunto;</l>
     <l n="2191">perché e' gli disse: - Non tagliar quel legno,</l>
     <l n="2192">che qualche volta sarà il tuo sostegno. -</l>
    </lg>
    <lg n="275">
     <l n="2193">E poi pregò, come malvagio e rio,</l>
     <l n="2194">che voleva una grazia chieder sola,</l>
     <l n="2195">cioè di battezzarsi al vero Iddio.</l>
     <l n="2196">Disse Turpin: - Tu menti per la gola,</l>
     <l n="2197">ribaldo: appunto qui t'aspettavo io. -</l>
     <l n="2198">Rinaldo gli rispose: - Omai cò'la!</l>
     <l n="2199">Non vo' che tanta allegrezza tu abbi</l>
     <l n="2200">che in vita e in morte il nostro Iddio tu gabbi.</l>
    </lg>
    <lg n="276">
     <l n="2201">Sai che si dice cinque acque perdute:</l>
     <l n="2202">con che si lava all'asino la testa;</l>
     <l n="2203">l'altra, una cosa che infine pur pute;</l>
     <l n="2204">la terza è quella che in mar piove e resta;</l>
     <l n="2205">e dove gente tedesche son sute</l>
     <l n="2206">a mensa, sempre anche perduta è questa;</l>
     <l n="2207">la quinta è quella ch'io mi perderei</l>
     <l n="2208">a battezzare o marrani o giudei.</l>
    </lg>
    <lg n="277">
     <l n="2209">Io non credo che l'acqua di Giordano,</l>
     <l n="2210">dove fu battezzato Gesù nostro,</l>
     <l n="2211">ti potessi lavar come cristiano,</l>
     <l n="2212">non che questa acqua che mi pare inchiostro</l>
     <l n="2213">di questa fonte, o d'un color più strano</l>
     <l n="2214">pel miracolo ancor che Iddio ci ha mostro.</l>
     <l n="2215">Dunque tu pensi con questa malizia</l>
     <l n="2216">che non si satisfaccia alla giustizia?</l>
    </lg>
    <lg n="278">
     <l n="2217">- Con Bianciardino e col tuo Falserone</l>
     <l n="2218">giù nello inferno ti battezzerai -</l>
     <l n="2219">disse Carlo - in quelle acque di Carone,</l>
     <l n="2220">quando la sua barchetta passerai.</l>
     <l n="2221">E manderotti presto Ganellone;</l>
     <l n="2222">e qualche tradimento ancor farai,</l>
     <l n="2223">acciò che l'arte non ispenta sia,</l>
     <l n="2224">ché so che tu n'hai in punto tuttavia.</l>
    </lg>
    <lg n="279">
     <l n="2225">E poi che Iddio ha per te riserbato</l>
     <l n="2226">questo arbor secco che ci è qui davante,</l>
     <l n="2227">dove ancor Giuda si fu attaccato,</l>
     <l n="2228">ci mostrerrai di colassù le piante. -</l>
     <l n="2229">Disse Marsilio: - Io mi son ricordato</l>
     <l n="2230">di quel che già previde un nigromante,</l>
     <l n="2231">ma non lo intesi, omè!, che questo legno</l>
     <l n="2232">disse ch'ancor mi sarebbe sostegno.</l>
    </lg>
    <lg n="280">
     <l n="2233">Io ti confesso d'averti tradito</l>
     <l n="2234">in molte cose già pel tempo antico.</l>
     <l n="2235">Ma poi ch'io sono alla fine punito,</l>
     <l n="2236">solo una grazia ti domando, e dico</l>
     <l n="2237">che gentilezza è d'avere essaudito</l>
     <l n="2238">l'ultimo prego d'ogni reo nimico:</l>
     <l n="2239">abbi pietà della mia afflitta moglie,</l>
     <l n="2240">ché morte ogn'odio, ogni cosa discioglie.</l>
    </lg>
    <lg n="281">
     <l n="2241">Perché, quando tu eri giovinetto,</l>
     <l n="2242">che tu togliesti poi la mia sorella,</l>
     <l n="2243">Galafro, il padre mio, n'avea sospetto,</l>
     <l n="2244">e sempre Blanda dicea, meschinella:</l>
     <l n="2245">"O re, che vuoi tu far del Mainetto?</l>
     <l n="2246">Che colpa ha lui se la tua figlia è bella</l>
     <l n="2247">e per piacergli abbatte ognun in giostra?</l>
     <l n="2248">Ben sai ch'egli ama Gallerana nostra;</l>
    </lg>
    <lg n="282">
     <l n="2249">e sommene avveduta in mille cose</l>
     <l n="2250">ch'egli è tanto infiammato di costei</l>
     <l n="2251">che non può contra le fiamme amorose</l>
     <l n="2252">resister, che son date dagli iddei";</l>
     <l n="2253">e così sempre in tuo favor rispose,</l>
     <l n="2254">tanto che pure se' obligato a lei;</l>
     <l n="2255">e mentre, in verità, tu eri in corte,</l>
     <l n="2256">per molte vie già ti campò da morte.</l>
    </lg>
    <lg n="283">
     <l n="2257">Galafro fe' mille volte disegno</l>
     <l n="2258">di gastigarti de' peccati tuoi;</l>
     <l n="2259">ma tanto adoperò questa il suo ingegno</l>
     <l n="2260">che finalmente lo ritenne poi;</l>
     <l n="2261">e perch'io so, come gentile e degno,</l>
     <l n="2262">questo peccato all'anima non vuoi,</l>
     <l n="2263">per la corona che tu porti in testa</l>
     <l n="2264">ti raccomando e Gallerana e questa.</l>
    </lg>
    <lg n="284">
     <l n="2265">Del corpo mio, fa' tu quel che ti pare;</l>
     <l n="2266">l'anima so nell'inferno è dannata. -</l>
     <l n="2267">Disse Turpin: - Non tanto cicalare!</l>
     <l n="2268">Questa è stata una lunga intemerata. -</l>
     <l n="2269">E cominciava il cappio a disegnare,</l>
     <l n="2270">e la cappa o la tonica avea alzata;</l>
     <l n="2271">ed accostossi a quel carrubbio presto,</l>
     <l n="2272">ed attaccollo a un santo capresto.</l>
    </lg>
    <lg n="285">
     <l n="2273">Poi Bianciardin con le sue mani assetta,</l>
     <l n="2274">che pareva il maestro lui quel giorno,</l>
     <l n="2275">ed appostò con l'occhio per giubbetta</l>
     <l n="2276">un nespol ch'era alla fonte dintorno;</l>
     <l n="2277">e l'uno e l'altro si storce e gambetta.</l>
     <l n="2278">Così Marsilio al carrubbo lasciorno</l>
     <l n="2279">e Bianciardino attaccato a quel nespolo;</l>
     <l n="2280">e Turpin gli levò di sotto il trespolo.</l>
    </lg>
    <lg n="286">
     <l n="2281">Poi ordinò che la reina Blanda,</l>
     <l n="2282">Carlo, al suo padre fussi rimenata,</l>
     <l n="2283">e molti in compagnia con essa manda,</l>
     <l n="2284">perch'ella era del regno di Granata.</l>
     <l n="2285">E poi che Siragozza d'ogni banda</l>
     <l n="2286">era per terra tutta disolata,</l>
     <l n="2287">rassettò il campo e sua gente il Danese,</l>
     <l n="2288">e inverso Francia il suo cammin riprese.</l>
    </lg>
    <lg n="287">
     <l n="2289">E come e' fu l'alta vendetta e magna</l>
     <l n="2290">vulgata e sparta per tutta Araona</l>
     <l n="2291">e pe' paesi dintorno di Spagna,</l>
     <l n="2292">laudava ognun di Carlo la Corona;</l>
     <l n="2293">né creder ch'un sol principe rimagna</l>
     <l n="2294">che a vicitarla non venga in persona;</l>
     <l n="2295">ed ognun par di tal cosa contento,</l>
     <l n="2296">e così biasimava il tradimento.</l>
    </lg>
    <lg n="288">
     <l n="2297">Vennon molti signor d'ogni linguaggio,</l>
     <l n="2298">mentre che Carlo indrieto si tornava,</l>
     <l n="2299">a giurar fede e tributo ed omaggio:</l>
     <l n="2300">e così questa gente cavalcava.</l>
     <l n="2301">Or, per non fare a' miei lettori oltraggio,</l>
     <l n="2302">che spesso il troppo cantar lungo grava,</l>
     <l n="2303">convien ch'io chiami pur l'aiuto santo</l>
     <l n="2304">alla mia istoria nel seguente canto.</l>
    </lg>
   </lg>
  </body>
 </text>
</TEI>