<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Traduzione dell'Iliade - Libro nono</title>
    <author>Vincenzo Monti</author>
   </titleStmt>
   <extent>
    <measure unit="stanza">28</measure>
    <measure unit="line">906</measure>
   </extent>
   <publicationStmt>
    <publisher>UNED University</publisher>
    <idno>Vincenzo Monti_traduzione-dell-iliade-libro-n</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Traduzione dell'Iliade - Libro nono</title>
     <author>Vincenzo Monti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Traduzione dell'Iliade - Libro nono</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Queste de' Teucri eran le veglie. Intanto</l>
     <l n="2">del gelido Terror negra compagna</l>
     <l n="3">la Fuga, dagli Dei ne' petti infusa,</l>
     <l n="4">l'achivo campo possedea. Percosso</l>
     <l n="5">da profonda tristezza era di tutti</l>
     <l n="6">i più forti lo spirto; e in quella guisa</l>
     <l n="7">che il pescoso Oceàno si rabbuffa,</l>
     <l n="8">quando improvviso dalla tracia tana</l>
     <l n="9">di Ponente sorgiunge e d'Aquilone</l>
     <l n="10">l'impetuoso soffio; alto s'estolle</l>
     <l n="11">l'onda, e si sparge di molt'alga il lido:</l>
     <l n="12">tale è l'interna degli Achei tempesta.</l>
     <l n="13">Sovra ogni altro l'Atride addolorato</l>
     <l n="14">di qua, di là s'aggira, ed agli araldi</l>
     <l n="15">comanda di chiamar tutti in segreto</l>
     <l n="16">ad uno ad uno i duci a parlamento.</l>
     <l n="17">Come fûro adunati, e mesti in volto</l>
     <l n="18">s'assisero, levossi Agamennóne.</l>
     <l n="19">Lagrimava simìle a cupo fonte</l>
     <l n="20">che tenebrosi da scoscesa rupe</l>
     <l n="21">versa i suoi rivi; e dal profondo seno</l>
     <l n="22">messo un sospiro, cominciò: Diletti</l>
     <l n="23">principi Argivi, in una ria sciagura</l>
     <l n="24">Giove m'avvolse. Dispietato! ei prima</l>
     <l n="25">mi promise e giurò che al suol prostrate</l>
     <l n="26">d'Ilio le mura, glorïoso in Argo</l>
     <l n="27">avrei fatto ritorno; ed or mi froda</l>
     <l n="28">indegnamente, e dopo tante in guerra</l>
     <l n="29">estinte vite, di partir m'impone</l>
     <l n="30">inonorato. Il piacimento è questo</l>
     <l n="31">del prepotente nume, che già molte</l>
     <l n="32">spianò cittadi eccelse, e molte ancora</l>
     <l n="33">ne spianerà, ché immenso è il suo potere.</l>
     <l n="34">Dunque al mio detto obbediam tutti, al vento</l>
     <l n="35">diam le vele, fuggiamo alla diletta</l>
     <l n="36">paterna terra, ché dell'alta Troia</l>
     <l n="37">lo sperato conquisto è vana impresa.</l>
    </lg>
    <lg n="2">
     <l n="38">Ammutîr tutti a queste voci, e in cupo</l>
     <l n="39">lungo silenzio si restâr dolenti</l>
     <l n="40">i figli degli Achei. Lo ruppe alfine</l>
     <l n="41">il bellicoso Dïomede, e disse:</l>
    </lg>
    <lg n="3">
     <l n="42">Atride, al torto tuo parlar col vero</l>
     <l n="43">libero dir, che in libero consesso</l>
     <l n="44">lice ad ognun, risponderò. Tu m'odi</l>
     <l n="45">senza disdegno. Osasti, e fosti il primo,</l>
     <l n="46">alla presenza degli Achei pur dianzi</l>
     <l n="47">vituperarmi, e imbelle dirmi, e privo</l>
     <l n="48">d'ogni coraggio, e l'udîr tutti. Or io</l>
     <l n="49">dico a te di rimando, che se Giove</l>
     <l n="50">l'un ti diè de' suoi doni, l'onor sommo</l>
     <l n="51">dello scettro su noi, non ti concesse</l>
     <l n="52">l'altro più grande che lo scettro, il core.</l>
     <l n="53">Misero! e speri sì codardi e fiacchi</l>
     <l n="54">corne pur cianci, della Grecia i figli?</l>
     <l n="55">Se il cor ti sprona alla partenza, parti;</l>
     <l n="56">sono aperte le vie; le numerose</l>
     <l n="57">navi, che d'Argo ti seguîr, son pronte:</l>
     <l n="58">ma gli altri Achivi rimarran qui fermi</l>
     <l n="59">all'eccidio di Troia; e se pur essi</l>
     <l n="60">fuggiran sulle prore al patrio lido,</l>
     <l n="61">noi resteremo a guerreggiar; noi due</l>
     <l n="62">Stènelo e Dïomede, insin che giunga</l>
     <l n="63">il dì supremo d'Ilïon; ché noi</l>
     <l n="64">qua ne venimmo col favor d'un Dio.</l>
    </lg>
    <lg n="4">
     <l n="65">Tacque; e tutti mandâr di plauso un grido,</l>
     <l n="66">del Tidìde ammirando i generosi</l>
     <l n="67">sensi; e di Pilo il venerabil veglio</l>
     <l n="68">surto in piedi dicea: Nelle battaglie</l>
     <l n="69">forte ti mostri, o Dïomede, e vinci</l>
     <l n="70">di senno insieme i coetanei eroi.</l>
     <l n="71">Né biasmar né impugnar le tue parole</l>
     <l n="72">potrà qui nullo degli Achei: ma pure,</l>
     <l n="73">benché retti e prudenti e di noi degni,</l>
     <l n="74">non ferîr giusto i tuoi discorsi il segno.</l>
     <l n="75">Giovinetto se' tu, sì che il minore</l>
     <l n="76">esser potresti de' miei figli. Io dunque</l>
     <l n="77">che di te più d'assai vecchio mi vanto,</l>
     <l n="78">dironne il resto, né il mio dir veruno</l>
     <l n="79">biasmerà, non lo stesso Agamennóne.</l>
     <l n="80">È senza patria, senza leggi e senza</l>
     <l n="81">lari chi la civile orrenda guerra</l>
     <l n="82">desidera. Ma giovi or della fosca</l>
     <l n="83">diva dell'ombre rispettar l'impero.</l>
     <l n="84">S'apprestino le cene, ed ogni scolta</l>
     <l n="85">vegli al fosso del muro, e questo sia</l>
     <l n="86">de' giovani il pensier. Tu, sommo Atride,</l>
     <l n="87">come a capo s'addice, accogli a mensa</l>
     <l n="88">i più provetti, e ben lo puoi, ché piene</l>
     <l n="89">le tende hai tu del buon lïeo che ognora</l>
     <l n="90">pel vasto mar ti recano veloci</l>
     <l n="91">l'achive prore dalle tracie viti.</l>
     <l n="92">Nulla all'uopo ti manca, ed al tuo cenno</l>
     <l n="93">tutto obbedisce. Congregati i duci,</l>
     <l n="94">apra ognun la sua mente, e tu seconda</l>
     <l n="95">il consiglio miglior, ché di consiglio</l>
     <l n="96">utile e saggio or fa mestier davvero.</l>
     <l n="97">Imminente alle navi è l'inimico,</l>
     <l n="98">pien di fuochi il suo campo. E chi mirarli</l>
     <l n="99">può senza tema? Questa fia la notte</l>
     <l n="100">che l'esercito perda, o lo conservi.</l>
    </lg>
    <lg n="5">
     <l n="101">Disse, e tutti obbediro. Immantinente</l>
     <l n="102">uscîr di rilucenti armi vestite</l>
     <l n="103">le sentinelle. N'eran sette i duci;</l>
     <l n="104">il Nestoride prence Trasimède,</l>
     <l n="105">di Marte i figli Ascàlafo e Ialmeno,</l>
     <l n="106">Merïon, Dëipìro ed Afarèo</l>
     <l n="107">con Licomede di Creonte; e cento</l>
     <l n="108">giovani prodi conducea ciascuno</l>
     <l n="109">di lunghe picche armati. In ordinanza</l>
     <l n="110">si difilâr tra il fosso e il muro, e quivi</l>
     <l n="111">destaro i fuochi, e apposero le cene.</l>
    </lg>
    <lg n="6">
     <l n="112">Nella tenda regal l'Atride intanto</l>
     <l n="113">convita i duci, di vivande grate</l>
     <l n="114">li ristaura; e sì tosto che de' cibi</l>
     <l n="115">e del bere in ciascun tacque il desìo,</l>
     <l n="116">il buon Nestorre, di cui sempre uscìa</l>
     <l n="117">ottimo il detto, cominciò primiero</l>
     <l n="118">a svolgere dal petto un suo consiglio,</l>
     <l n="119">e in questo saggio ragionar l'espose:</l>
    </lg>
    <lg n="7">
     <l n="120">Agamennóne glorïoso Atride,</l>
     <l n="121">da te principio prenderan le mie</l>
     <l n="122">parole, e in te si finiranno, in te</l>
     <l n="123">di molte genti imperador, cui Giove,</l>
     <l n="124">per la salute de' suggetti, il carco</l>
     <l n="125">delle leggi commise e dello scettro.</l>
     <l n="126">Principalmente quindi a te conviensi</l>
     <l n="127">dir tua sentenza, ed ascoltar l'altrui,</l>
     <l n="128">e la porre ad effetto, ove da pura</l>
     <l n="129">coscienza proceda, e il ben ne frutti;</l>
     <l n="130">ché il buon consiglio, da qualunque ei vegna,</l>
     <l n="131">tuo lo farai coll'eseguirlo. Io dunque</l>
     <l n="132">ciò che acconcio a me par, dirò palese,</l>
     <l n="133">né verun penserà miglior pensiero</l>
     <l n="134">di quel ch'io penso e mi pensai dal punto</l>
     <l n="135">che dalla tenda dell'irato Achille</l>
     <l n="136">via menasti, o gran re, la giovinetta</l>
     <l n="137">Briseide, sprezzato il nostro avviso.</l>
     <l n="138">Ben io, lo sai, con molti e caldi preghi</l>
     <l n="139">ti sconfortai dall'opra: ma tu spinto</l>
     <l n="140">dall'altero tuo cor onta facesti</l>
     <l n="141">al fortissimo eroe, dagl'Immortali</l>
     <l n="142">stessi onorato, e il premio gli rapisti</l>
     <l n="143">de' suoi sudori, e ancor lo ti ritieni.</l>
     <l n="144">Or tempo egli è di consultar le guise</l>
     <l n="145">di blandirlo o piegarlo, o con eletti</l>
     <l n="146">doni o col dolce favellar che tocca.</l>
    </lg>
    <lg n="8">
     <l n="147">Tu parli il vero, Agamennón rispose,</l>
     <l n="148">parli il vero pur troppo, enumerando</l>
     <l n="149">i miei torti, o buon vecchio. Errai, nol nego:</l>
     <l n="150">val molte squadre un valoroso in cui</l>
     <l n="151">ponga Giove il suo cor, siccome in questo</l>
     <l n="152">per lo cui solo onor doma gli Achei.</l>
     <l n="153">Ma se ascoltando un mal desìo l'offesi,</l>
     <l n="154">or vo' placarlo, e il presentar di molti</l>
     <l n="155">onorevoli doni, e a voi qui tutti</l>
     <l n="156">li dirò: sette tripodi, non anco</l>
     <l n="157">tocchi dal foco; dieci aurei talenti;</l>
     <l n="158">due volte tanti splendidi lebèti;</l>
     <l n="159">dodici velocissimi destrieri</l>
     <l n="160">usi nel corso a riportarmi i primi</l>
     <l n="161">premii, e di tanti già mi fêr l'acquisto,</l>
     <l n="162">che povero per certo e di ricchezze</l>
     <l n="163">desideroso non sarìa chi tutti</l>
     <l n="164">li possedesse. Donerogli in oltre</l>
     <l n="165">di suprema beltà sette captive</l>
     <l n="166">lesbie donzelle a meraviglia sperte</l>
     <l n="167">nell'opre di Minerva, e da me stesso</l>
     <l n="168">trascelte il dì che Lesbo ei prese. A queste</l>
     <l n="169">aggiungo la rapita a lui poc'anzi</l>
     <l n="170">Briseide, e farò giuro solenne</l>
     <l n="171">ch'unqua il suo letto non calcai. Ciò tutto</l>
     <l n="172">senza indugio fia pronto. Ove gli Dei</l>
     <l n="173">ne concedano poscia il porre al fondo</l>
     <l n="174">la troiana città, primiero ei vada,</l>
     <l n="175">nel partir delle spoglie, a ricolmarsi</l>
     <l n="176">d'oro e bronzo le navi, e si trascelga</l>
     <l n="177">venti bei corpi di dardanie donne</l>
     <l n="178">dopo l'argiva Elèna le più belle.</l>
     <l n="179">Di più: se d'Argo riveder n'è dato</l>
     <l n="180">le care sponde, ei genero sarammi</l>
     <l n="181">onorato e diletto al par d'Oreste,</l>
     <l n="182">ch'unico germe a me del miglior sesso</l>
     <l n="183">ivi s'edùca alle dovizie in seno.</l>
     <l n="184">Ho di tre figlie nella reggia il fiore,</l>
     <l n="185">Crisotemi, Laòdice, Ifianassa.</l>
     <l n="186">Qual più d'esse il talenta a sposa ei prenda</l>
     <l n="187">senza dotarla, ed a Pelèo la meni.</l>
     <l n="188">Doterolla io medesmo, e di tal dote</l>
     <l n="189">qual non s'ebbe giammai altra donzella:</l>
     <l n="190">sette città, Cardamile ed Enòpe,</l>
     <l n="191">le liete di bei prati Ira ed Antèa,</l>
     <l n="192">l'inclita Fere, Epèa la bella, e Pèdaso</l>
     <l n="193">d'alme viti feconda: elle son poste</l>
     <l n="194">tutte quante sul mar verso il confine</l>
     <l n="195">dell'arenosa Pilo, e dense tutte</l>
     <l n="196">di cittadini che di greggi e mandre</l>
     <l n="197">ricchissimi, co' doni al par d'un Dio</l>
     <l n="198">l'onoreranno, e di tributi opimi</l>
     <l n="199">faran bello il suo scettro. Ecco di quanto</l>
     <l n="200">gli farò dono se depor vuol l'ira.</l>
     <l n="201">Placar si lasci: inesorato è il solo</l>
     <l n="202">Pluto, e per questo il più abborrito iddio.</l>
     <l n="203">Rammenti ancora che di grado e d'anni</l>
     <l n="204">io gli vo sopra; lo rammenti, e ceda.</l>
    </lg>
    <lg n="9">
     <l n="205">Potentissimo Atride Agamennóne,</l>
     <l n="206">riprese il veglio cavalier, pregiati</l>
     <l n="207">sono i doni che appresti al re Pelìde.</l>
     <l n="208">Senza dunque indugiar alla sua tenda</l>
     <l n="209">si mandino i legati. Io stesso, o sire,</l>
     <l n="210">li nomerò, né alcun mi fia ritroso:</l>
     <l n="211">primamente Fenice, al sommo Giove</l>
     <l n="212">carissimo mortale, e capo ei sia</l>
     <l n="213">dell'imbasciata. Il seguirà col grande</l>
     <l n="214">Aiace il divo Ulisse, e degli araldi</l>
     <l n="215">n'andran Odio ed Eurìbate. Frattanto</l>
     <l n="216">date l'acqua alle mani, e comandate</l>
     <l n="217">alto silenzio, acciò che salga a Giove</l>
     <l n="218">la nostra prece, e la pietà ne svegli.</l>
    </lg>
    <lg n="10">
     <l n="219">Disse; e a tutti fu caro il suo consiglio.</l>
     <l n="220">Dier le linfe alle mani i banditori;</l>
     <l n="221">lesti i donzelli coronâr di liete</l>
     <l n="222">spume le tazze, e le portaro in giro:</l>
     <l n="223">e libato e gustato a pien talento</l>
     <l n="224">il devoto licore, uscîr veloci</l>
     <l n="225">dalla tenda regal gli ambasciadori;</l>
     <l n="226">e molti avvisi porgea lor per via</l>
     <l n="227">il buon veglio, girando a ciascheduno,</l>
     <l n="228">principalmente di Laerte al figlio,</l>
     <l n="229">le parlanti pupille, e a tentar tutte</l>
     <l n="230">le vie gli esorta d'ammansar quel fiero.</l>
     <l n="231">Del risonante mar lungo la riva</l>
     <l n="232">avviârsi i legati, supplicando</l>
     <l n="233">dall'imo cor l'Enosigèo Nettunno</l>
     <l n="234">perché d'Achille la grand'alma ei pieghi.</l>
    </lg>
    <lg n="11">
     <l n="235">Alle tende venuti ed alle navi</l>
     <l n="236">de' Mirmidóni, ritrovâr l'eroe</l>
     <l n="237">che ricreava colla cetra il core,</l>
     <l n="238">cetra arguta e gentil, che la traversa</l>
     <l n="239">avea d'argento, e spoglia era del sacco</l>
     <l n="240">della città d'Eezïon distrutta.</l>
     <l n="241">Su questa degli eroi le glorïose</l>
     <l n="242">geste cantando raddolcìa le cure:</l>
     <l n="243">solo a rincontro gli sedea Patròclo</l>
     <l n="244">aspettando la fin del bellicoso</l>
     <l n="245">canto in silenzio riverente. Ed ecco</l>
     <l n="246">dall'Itaco precessi all'improvviso</l>
     <l n="247">avanzarsi i legati, e al suo cospetto</l>
     <l n="248">rispettosi sostar. Alzasi Achille</l>
     <l n="249">del vederli stupito, ed abbandona</l>
     <l n="250">colla cetra lo seggio; alzasi ei pure</l>
     <l n="251">di Menèzio il buon figlio, e lor porgendo</l>
     <l n="252">il Pelìde la man, Salvete, ei dice,</l>
     <l n="253">voi mi giungete assai graditi: al certo</l>
     <l n="254">vi trae grand'uopo: benché irato, io v'amo</l>
     <l n="255">sovra tutti gli Achei. — Così dicendo,</l>
     <l n="256">dentro la tenda interïor li guida,</l>
     <l n="257">in alti scanni fa sederli sopra</l>
     <l n="258">porporini tappeti, ed a Patròclo</l>
     <l n="259">che accanto gli venìa, Recami, disse,</l>
     <l n="260">o mio diletto, il mio maggior cratere,</l>
     <l n="261">e mesci del più puro, ed apparecchia</l>
     <l n="262">il suo nappo a ciascun: sotto il mio tetto</l>
     <l n="263">oggi entrâr generose anime care.</l>
    </lg>
    <lg n="12">
     <l n="264">Disse; e Patròclo del suo dolce amico</l>
     <l n="265">alla voce obbedì. Su l'ignee vampe</l>
     <l n="266">concavo bronzo di gran seno ei pose,</l>
     <l n="267">e dentro vi tuffò di pecorella</l>
     <l n="268">e di scelta capretta i lombi opimi</l>
     <l n="269">con esso il pingue saporoso tergo</l>
     <l n="270">di saginato porco. Intenerite</l>
     <l n="271">così le carni, Automedonte in alto</l>
     <l n="272">le sollevava; e con forbito acciaro</l>
     <l n="273">acconciamente le incidea lo stesso</l>
     <l n="274">divino Achille, e le infiggea ne' spiedi.</l>
     <l n="275">Destava intanto un grande foco il figlio</l>
     <l n="276">di Menèzio, e conversi in viva bragia</l>
     <l n="277">i crepitanti rami, e già del tutto</l>
     <l n="278">queta la fiamma, delle brage ei fece</l>
     <l n="279">ardente un letto, e gli schidion vi stese;</l>
     <l n="280">del sacro sal gli asperse, e tolte alfine</l>
     <l n="281">dagli alari le carni abbrustolate</l>
     <l n="282">sul desco le posò; prese di pani</l>
     <l n="283">un nitido canestro, e su la mensa</l>
     <l n="284">distribuilli; ma le apposte dapi</l>
     <l n="285">spartìa lo stesso Achille, assiso in faccia</l>
     <l n="286">ad Ulisse col tergo alla parete.</l>
     <l n="287">Ciò fatto, ingiunse al suo diletto amico</l>
     <l n="288">le sacre offerte ai numi; e quei nel foco</l>
     <l n="289">le primizie gettò. Stesero tutti</l>
     <l n="290">allor le mani all'imbandito cibo.</l>
    </lg>
    <lg n="13">
     <l n="291">Come fur sazi, fe' degli occhi Aiace</l>
     <l n="292">al buon Fenice un cotal cenno: il vide</l>
     <l n="293">lo scaltro Ulisse, e ricolmato il nappo,</l>
     <l n="294">al grande Achille propinollo, e disse:</l>
    </lg>
    <lg n="14">
     <l n="295">Salve, Achille; poc'anzi entro la tenda</l>
     <l n="296">d'Atride, ed ora nella tua di lieto</l>
     <l n="297">cibo noi certo ritroviam dovizia;</l>
     <l n="298">ma chi di cibo può sentir diletto</l>
     <l n="299">mentre sul capo ci veggiam pendente</l>
     <l n="300">un'orrenda sciagura, e sul periglio</l>
     <l n="301">delle navi si trema? E periranno</l>
     <l n="302">se tu, sangue divin, non ti rivesti</l>
     <l n="303">di tua fortezza, e non ne rechi aita.</l>
     <l n="304">Gli orgogliosi Troiani e gli alleati</l>
     <l n="305">imminente all'armata e al nostro muro</l>
     <l n="306">han posto il campo, e mille fuochi accesi,</l>
     <l n="307">e fan minaccia d'avanzarsi arditi,</l>
     <l n="308">e le navi assalir. Giove co' lampi</l>
     <l n="309">del suo favor gli affida; Ettore i truci</l>
     <l n="310">occhi volgendo d'ogni parte, e molto</l>
     <l n="311">delle sue forze altero e del suo Giove,</l>
     <l n="312">terribilmente infuria, e non rispetta</l>
     <l n="313">né mortali né Dei (tanto gl'invade</l>
     <l n="314">furor la mente), e della nuova aurora</l>
     <l n="315">già le tardanze accusa, e freme, e giura</l>
     <l n="316">di venirne a schiantar di propria mano</l>
     <l n="317">delle navi gli aplustri, ed a scagliarvi</l>
     <l n="318">dentro le fiamme, e incenerirle tutte,</l>
     <l n="319">e tutti tra le vampe istupiditi</l>
     <l n="320">ancidere gli Achivi. Or io di forte</l>
     <l n="321">timor la mente contristar mi sento,</l>
     <l n="322">che le costui minacce avversi numi</l>
     <l n="323">non mandino ad effetto, e che non sia</l>
     <l n="324">delle Parche decreto il dover noi</l>
     <l n="325">lungi d'Argo perir su queste rive.</l>
     <l n="326">Ma tu deh! sorgi, e benché tardi, accorri</l>
     <l n="327">a preservar dall'inimico assalto</l>
     <l n="328">i desolati Achei. Se gli abbandoni,</l>
     <l n="329">alto cordoglio un dì n'avrai, né al danno</l>
     <l n="330">troverai più riparo. A tempo adunque</l>
     <l n="331">l'antivieni prudente, ed allontana</l>
     <l n="332">dall'argolica gente il giorno estremo.</l>
     <l n="333">Ricòrdati, mio caro, i saggi avvisi</l>
     <l n="334">del tuo padre Pelèo, quando di Ftia</l>
     <l n="335">inviotti all'Atride. Amato figlio</l>
     <l n="336">(il buon vecchio dicea), Minerva e Giuno</l>
     <l n="337">se fia lor grado, ti daran fortezza;</l>
     <l n="338">ma tu nel petto il cor superbo affrena,</l>
     <l n="339">ché cor più bello è il mansueto; e tienti</l>
     <l n="340">(onde più sempre e giovani e canuti</l>
     <l n="341">t'onorino gli Achei), tienti remoto</l>
     <l n="342">dalla feconda d'ogni mal Contesa.</l>
     <l n="343">Questi del veglio i bei ricordi fûro:</l>
     <l n="344">tu gli obbliasti. Ten sovvenga adesso,</l>
     <l n="345">e la trista una volta ira deponi.</l>
     <l n="346">Ti sarà, se lo fai, largo di cari</l>
     <l n="347">doni l'Atride. Nella tenda ei dianzi</l>
     <l n="348">l'impromessa ne fece: odili tutti.</l>
     <l n="349">Sette tripodi intatti, e dieci d'oro</l>
     <l n="350">talenti, e venti splendidi lebèti;</l>
     <l n="351">dodici velocissimi destrieri</l>
     <l n="352">usi nel corso a riportarne i primi</l>
     <l n="353">premii, e già tanti n'acquistâr, che brama</l>
     <l n="354">più di ricchezze non avrìa chi tutti</l>
     <l n="355">li possedesse — Ti largisce inoltre</l>
     <l n="356">sette d'alma beltà lesbie donzelle</l>
     <l n="357">d'ago esperte e di spola, e da lui stesso</l>
     <l n="358">per lor suprema leggiadrìa trascelte</l>
     <l n="359">il dì che Lesbo tu espugnavi. A queste</l>
     <l n="360">la figlia aggiunge di Brisèo, giurando</l>
     <l n="361">che intatta, o prence, la ti rende. E tutte</l>
     <l n="362">pronte son queste cose. Ove poi Troia</l>
     <l n="363">ne sia dato atterrar, tu primo andrai,</l>
     <l n="364">nel partir della preda, a ricolmarti</l>
     <l n="365">d'oro e di bronzo i tuoi navigli, e dieci</l>
     <l n="366">captive e dieci ti scerrai tenute</l>
     <l n="367">dopo l'argiva Elèna le più belle.</l>
     <l n="368">Di più: se d'Argo rivedrem le rive,</l>
     <l n="369">tu genero sarai del grande Atride,</l>
     <l n="370">e in onoranza e nella copia accolto</l>
     <l n="371">d'ogni cara dovizia al par del suo</l>
     <l n="372">unico Oreste. Delle tre che il fanno</l>
     <l n="373">beato genitor alme fanciulle,</l>
     <l n="374">Crisotemi, Laòdice, Ifianassa,</l>
     <l n="375">prendi quale vorrai senza dotarla.</l>
     <l n="376">Doteralla lo stesso Agamennóne</l>
     <l n="377">di tanta dote e tal, ch'altra giammai</l>
     <l n="378">regal donzella la simìl non s'ebbe;</l>
     <l n="379">sette città, Cardamile ed Enòpe,</l>
     <l n="380">Ira, Pèdaso, Antèa, Fere ed Epèa,</l>
     <l n="381">tutte belle marittime contrade</l>
     <l n="382">verso il pilio confin, tutte frequenti</l>
     <l n="383">d'abitatori, a cui di molte mandre</l>
     <l n="384">s'alza il muggito, e che di bei tributi</l>
     <l n="385">t'onoreranno al par d'un Dio. Ciò tutto</l>
     <l n="386">daratti Atride, se lo sdegno acqueti.</l>
     <l n="387">Ché se lui sempre e i suoi presenti abborri,</l>
     <l n="388">abbi almeno pietà degli altri Achei</l>
     <l n="389">là nelle tende costernati e chiusi,</l>
     <l n="390">che t'avranno qual nume, ed alle stelle</l>
     <l n="391">la tua gloria alzeran. Vien dunque, e spegni</l>
     <l n="392">questo Ettòr che furente a te si para,</l>
     <l n="393">e vanta che nessun di quanti Achivi</l>
     <l n="394">qua navigaro, di valor l'eguaglia.</l>
    </lg>
    <lg n="15">
     <l n="395">Divino senno, Laerzìade Ulisse,</l>
     <l n="396">rispose Achille, senza velo, e quali</l>
     <l n="397">il cor li detta e proveralli il fatto,</l>
     <l n="398">m'è d'uopo palesar dell'alma i sensi,</l>
     <l n="399">onde cessiate di garrirmi intorno.</l>
     <l n="400">Odio al par delle porte atre di Pluto</l>
     <l n="401">colui ch'altro ha sul labbro, altro nel cuore:</l>
     <l n="402">ma ben io dirò netto il mio pensiero.</l>
     <l n="403">Né il grande Atride Agamennón, né alcuno</l>
     <l n="404">me degli Achivi pieghera. Qual prezzo,</l>
     <l n="405">qual ricompensa delle assidue pugne?</l>
     <l n="406">Di chi poltrisce e di chi suda in guerra</l>
     <l n="407">qui s'uguaglia la sorte: il vile usurpa</l>
     <l n="408">l'onor del prode, e una medesma tomba</l>
     <l n="409">l'infingardo riceve e l'operoso.</l>
     <l n="410">Ed io che tanto travagliai, che a tanti</l>
     <l n="411">rischi di Marte la mia vita esposi,</l>
     <l n="412">che guadagni, per dio, che guiderdone</l>
     <l n="413">su gli altri ottenni? In vero il meschinello</l>
     <l n="414">augel son io, che d'esca i suoi provvede</l>
     <l n="415">piccioli implumi, e sé medesmo obblìa.</l>
     <l n="416">Quante, senza dar sonno alle palpèbre,</l>
     <l n="417">trascorse notti! quanti giorni avvolto</l>
     <l n="418">in sanguinose pugne ho combattuto</l>
     <l n="419">per le ree mogli di costor! Conquisi</l>
     <l n="420">guerreggiando sul mar dodici altere</l>
     <l n="421">cittadi; ne conquisi undici a piede</l>
     <l n="422">d'intorno ai campi d'Ilïon; da tutte</l>
     <l n="423">molte asportai pregiate spoglie, e tutte</l>
     <l n="424">all'Atride le cessi, a lui che inerte</l>
     <l n="425">rimasto indietro, nell'avare navi</l>
     <l n="426">le ricevea superbo, e dividendo</l>
     <l n="427">altrui lo peggio riserbossi il meglio;</l>
     <l n="428">o s'alcun dono agli altri duci ei fenne,</l>
     <l n="429">nol si ritolse almeno. Io sol del mio</l>
     <l n="430">premio fui spoglio, io solo; egli la donna</l>
     <l n="431">del mio cor si ritiene, e ne gioisce.</l>
     <l n="432">A che mai questa degli Achei co' Teucri</l>
     <l n="433">cotanta guerra? a che raccolse Atride</l>
     <l n="434">qui tant'armi? Non forse per la bella</l>
     <l n="435">Elena? Ma l'amor delle consorti</l>
     <l n="436">tocca egli forse il cor de' soli Atridi?</l>
     <l n="437">Ogni buono, ogni saggio ama la sua,</l>
     <l n="438">e tienla in pregio, siccom'io costei</l>
     <l n="439">carissima al mio cor, quantunque ancella.</l>
     <l n="440">Or ch'egli dalle man la mi rapìo</l>
     <l n="441">con fatto iniquo, di piegar non tenti</l>
     <l n="442">me da sue frodi ammaestrato assai.</l>
     <l n="443">Teco, Ulisse, e co' suoi re tanti ei dunque</l>
     <l n="444">consulti il modo di sottrar l'armata</l>
     <l n="445">alle fiamme nemiche. E quale ha d'uopo</l>
     <l n="446">ei del mio braccio? Senza me già fece</l>
     <l n="447">di gran cose. Innalzato ha un alto muro,</l>
     <l n="448">lungo il muro ha scavato un largo e cupo</l>
     <l n="449">fosso, e nel fosso un gran palizzo infisse.</l>
     <l n="450">Mirabil opra! che dal fiero Ettorre</l>
     <l n="451">nol fa sicuro ancor, da quell'Ettorre</l>
     <l n="452">che, mentre io parvi fra gli Achei, scostarsi</l>
     <l n="453">non ardìa dalle mura, o non giugnea</l>
     <l n="454">che sino al faggio delle porte Scee.</l>
     <l n="455">Sola una volta ei là m'attese, e a stento</l>
     <l n="456">poté sottrarsi all'asta mia. Ma nullo</l>
     <l n="457">più conflitto vogl'io con quel guerriero,</l>
     <l n="458">nullo: e offerti dimani al sommo Giove</l>
     <l n="459">e agli altri numi i sacrifici, e tratte</l>
     <l n="460">tutte nel mare le mie carche navi,</l>
     <l n="461">sì, dimani vedrai, se te ne cale,</l>
     <l n="462">coll'aurora spiegar sull'Ellesponto</l>
     <l n="463">i miei legni le vele, ed esultanti</l>
     <l n="464">tutte di lieti remator le sponde.</l>
     <l n="465">Se di prospero corso il buon Nettunno</l>
     <l n="466">cortese mi sarà, la terza luce</l>
     <l n="467">di Ftia porrammi su la dolce riva.</l>
     <l n="468">Ivi molta lasciai propria ricchezza</l>
     <l n="469">qua venendo in mal punto, ivi molt'altra</l>
     <l n="470">ne reco in oro, e in fulvo rame, e in terso</l>
     <l n="471">splendido ferro e in eleganti donne,</l>
     <l n="472">tutto tesoro a me sortito. Il solo</l>
     <l n="473">premio ne manca che mi diè l'Atride,</l>
     <l n="474">e re villano mel ritolse ei poscia.</l>
     <l n="475">Torna dunque all'ingrato, e gli riporta</l>
     <l n="476">tutto che dico, e a tutti in faccia, ond'anco</l>
     <l n="477">negli altri Achei si svegli una giust'ira</l>
     <l n="478">e un avvisato diffidar dell'arti</l>
     <l n="479">di quel franco impudente, che pur tale</l>
     <l n="480">non ardirebbe di mirarmi in fronte.</l>
     <l n="481">Digli che a parte non verrò giammai</l>
     <l n="482">né di fatto con lui né di consiglio;</l>
     <l n="483">che mi deluse; che mi fece oltraggio;</l>
     <l n="484">che gli basti l'aver tanto potuto</l>
     <l n="485">sola una volta, e che mal fonda in vane</l>
     <l n="486">ciance la speme d'un secondo inganno.</l>
     <l n="487">Digli che senza più turbarmi corra</l>
     <l n="488">alla ruina a cui l'incalza Giove</l>
     <l n="489">che di senno il privò: digli che abborro</l>
     <l n="490">suoi doni, e spregio come vil mancipio</l>
     <l n="491">il donator. Né s'egli e dieci e venti</l>
     <l n="492">volte gli addoppii, né se tutto ei m'offra</l>
     <l n="493">ciò ch'or possiede, e ciò ch'un dì venirgli</l>
     <l n="494">potrìa d'altronde, e quante entran ricchezze</l>
     <l n="495">in Orcomèno e nell'egizia Tebe</l>
     <l n="496">per le cento sue porte e li dugento</l>
     <l n="497">aurighi co' lor carri a ciascheduna;</l>
     <l n="498">mi fosse ei largo di tant'oro alfine</l>
     <l n="499">quanto di sabbia e polve si calpesta,</l>
     <l n="500">né così pur si speri Agamennóne</l>
     <l n="501">la mia mente inchinar prima che tutto</l>
     <l n="502">pagato ei m'abbia dell'offesa il fio.</l>
     <l n="503">Non vo' la figlia di costui. Foss'ella</l>
     <l n="504">pari a Minerva nell'ingegno, e il vanto</l>
     <l n="505">di beltà contendesse a Citerèa,</l>
     <l n="506">non prenderolla in mia consorte io mai.</l>
     <l n="507">Serbila ad altro Acheo che al grand'Atride</l>
     <l n="508">più di grado s'adegui e di possanza.</l>
     <l n="509">A me, se salvo raddurranmi i numi</l>
     <l n="510">al patrio tetto, a me scerrà lo stesso</l>
     <l n="511">Pelèo la sposa. Han molte Ellade e Ftia,</l>
     <l n="512">figlie di regi assai possenti: e quale</l>
     <l n="513">di lor vorrò, legittima e diletta</l>
     <l n="514">moglie farolla, e mi godrò con essa</l>
     <l n="515">nella pace, a cui stanco il cor sospira,</l>
     <l n="516">il paterno retaggio. E parmi in vero</l>
     <l n="517">che di mia vita non pareggi il prezzo</l>
     <l n="518">né tutta l'opulenza in Ilio accolta</l>
     <l n="519">pria della giunta degli Achei, né quanto</l>
     <l n="520">tesor si chiude nel marmoreo templo</l>
     <l n="521">del saettante Apollo in sul petroso</l>
     <l n="522">balzo di Pito. Racquistar si ponno</l>
     <l n="523">e tripodi e cavalli e armenti e greggi;</l>
     <l n="524">ma l'alma, che passò del labbro il varco,</l>
     <l n="525">chi la racquista? chi del freddo petto</l>
     <l n="526">la riconduce a ravvivar la fiamma?</l>
     <l n="527">Meco io porto (la Dea madre mel dice)</l>
     <l n="528">doppio fato di morte. Se qui resto</l>
     <l n="529">a pugnar sotto Troia, al patrio lido</l>
     <l n="530">m'è tolto il ritornar, ma d'immortale</l>
     <l n="531">gloria l'acquisto mi farò. Se riedo</l>
     <l n="532">al dolce suol natìo, perdo la bella</l>
     <l n="533">gloria, ma il fiore de' miei dì non fia</l>
     <l n="534">tronco da morte innanzi tempo, ed io</l>
     <l n="535">lieta godrommi e dïuturna vita.</l>
     <l n="536">Questa m'eleggo, e gli altri tutti esorto</l>
     <l n="537">a rimbarcarsi e abbandonar di Troia</l>
     <l n="538">l'impossibil conquista. Il Dio de' tuoni</l>
     <l n="539">su lei stese la mano, e rincorârsi</l>
     <l n="540">i suoi guerrieri. Itene adunque, e come</l>
     <l n="541">di legati è dover, le mie risposte</l>
     <l n="542">ai prenci achivi riferendo, dite</l>
     <l n="543">che a preservar le navi e il campo argivo</l>
     <l n="544">lor fa mestiero ruminar novello</l>
     <l n="545">miglior partito, ché il già preso è vano.</l>
     <l n="546">Inesorata è l'ira mia. Fenice</l>
     <l n="547">qui rimanga e riposi: al nuovo giorno</l>
     <l n="548">seguirammi, se il vuole, alla diletta</l>
     <l n="549">patria. Di forza nol trarrò giammai.</l>
    </lg>
    <lg n="16">
     <l n="550">Disse: e l'alto parlare e l'aspro niego</l>
     <l n="551">tutti li fece sbalorditi e muti.</l>
     <l n="552">Ruppe alfin quel silenzio il cavaliero</l>
     <l n="553">veglio Fenice, e sul destin tremando</l>
     <l n="554">delle argoliche navi, ed ai sospiri</l>
     <l n="555">mescendo i pianti, così prese a dire:</l>
    </lg>
    <lg n="17">
     <l n="556">Se in tuo pensiero è fissa, inclito Achille,</l>
     <l n="557">la tua partenza, se nell'ira immoto</l>
     <l n="558">di niuna guisa allontanar non vuoi</l>
     <l n="559">gli ostili incendii dalla classe achea,</l>
     <l n="560">come, ahi come poss'io, diletto figlio,</l>
     <l n="561">qui restar senza te? Teco mandommi</l>
     <l n="562">il tuo canuto genitor Pelèo</l>
     <l n="563">quel giorno che all'Atride Agamennóne</l>
     <l n="564">inviotti da Ftia, fanciullo ancora</l>
     <l n="565">dell'arte ignaro dell'acerba guerra,</l>
     <l n="566">e dell'arte del dir che fama acquista.</l>
     <l n="567">Quindi ei teco spedimmi, onde di questi</l>
     <l n="568">studi erudirti, e farmi a te nell'opre</l>
     <l n="569">della lingua maestro e della mano.</l>
     <l n="570">A niun conto vorrei dunque, mio caro,</l>
     <l n="571">dispiccarmi da te, no, s'anco un Dio,</l>
     <l n="572">rasa la mia vecchiezza, mi prometta</l>
     <l n="573">rinverdir le mie membra, e ritornarmi</l>
     <l n="574">giovinetto qual era allor che il suolo</l>
     <l n="575">d'Ellade abbandonai, l'ira fuggendo</l>
     <l n="576">e un atroce imprecar del padre mio</l>
     <l n="577">Amìntore d'Ormeno. Era di questa</l>
     <l n="578">ira cagione un'avvenente druda</l>
     <l n="579">ch'egli, sprezzata la consorte, amava</l>
     <l n="580">follemente. Abbracciò le mie ginocchia</l>
     <l n="581">la tradita mia madre, e supplicommi</l>
     <l n="582">di mischiarmi in amor colla rivale,</l>
     <l n="583">e porle in odio il vecchio amante. Il feci.</l>
     <l n="584">Reso accorto di questo il genitore,</l>
     <l n="585">mi maledisse, ed invocò sul mio</l>
     <l n="586">capo l'orrende Eumenidi, pregando</l>
     <l n="587">che mai concesso non mi fosse il porre</l>
     <l n="588">sul suo ginocchio un figlio mio. L'udiro</l>
     <l n="589">il sotterraneo Giove e la spietata</l>
     <l n="590">Proserpina, e il feral voto fu pieno.</l>
     <l n="591">Carco allor della sacra ira del padre,</l>
     <l n="592">non mi sofferse il cor di più restarmi</l>
     <l n="593">nelle case paterne. E servi e amici</l>
     <l n="594">e congiunti mi fean con caldi preghi</l>
     <l n="595">dolce ritegno, ed in allegre mense</l>
     <l n="596">stornar volendo il mio pensier, si diero</l>
     <l n="597">a far macco d'agnelle e di torelli,</l>
     <l n="598">a rosolar sul foco i saginati</l>
     <l n="599">lombi suini, a tracannar del veglio</l>
     <l n="600">l'anfore in serbo. Nove notti al fianco</l>
     <l n="601">mi fur essi così con veglie alterne</l>
     <l n="602">e con perpetui fuochi, un sotto il portico</l>
     <l n="603">del ben chiuso cortil, l'altro alle soglie</l>
     <l n="604">della mia stanza nell'andron. Ma quando</l>
     <l n="605">della decima notte il buio venne,</l>
     <l n="606">l'uscio sconfissi, e della stanza evaso</l>
     <l n="607">varcai d'un salto della corte il muro,</l>
     <l n="608">né de' custodi alcun né dell'ancelle</l>
     <l n="609">di mia fuga s'avvide. Errai gran pezza</l>
     <l n="610">per l'ellade contrada, e giunto ai campi</l>
     <l n="611">della feconda pecorosa Ftia,</l>
     <l n="612">trassi al cospetto di Pelèo. M'accolse</l>
     <l n="613">lietamente il buon sire, e mi dilesse</l>
     <l n="614">come un padre il figliuol ch'unico in largo</l>
     <l n="615">aver gli nasca nell'età canuta:</l>
     <l n="616">e di popolo molto e di molt'oro</l>
     <l n="617">fattomi ricco, l'ultimo confine</l>
     <l n="618">di Ftia mi diede ad abitar, commesso</l>
     <l n="619">de' Dolopi il governo alla mia cura.</l>
     <l n="620">Son io, divino Achille, io mi son quegli</l>
     <l n="621">che ti crebbi qual sei, che caramente</l>
     <l n="622">t'amai; né tu volevi bambinello</l>
     <l n="623">ir con altri alla mensa, né vivanda</l>
     <l n="624">domestica gustar, ov'io non pria</l>
     <l n="625">adagiato t'avessi e carezzato</l>
     <l n="626">su' miei ginocchi, minuzzando il cibo,</l>
     <l n="627">e porgendo la beva che dal labbro</l>
     <l n="628">infantil traboccando a me sovente</l>
     <l n="629">irrigava sul petto il vestimento.</l>
     <l n="630">Così molto soffersi a tua cagione,</l>
     <l n="631">e consolava le mie pene il dolce</l>
     <l n="632">pensier che, i numi a me negando un figlio</l>
     <l n="633">generato da me, tu mi saresti</l>
     <l n="634">tal per amore divenuto, e tale</l>
     <l n="635">m'avresti salvo un dì da ria sciagura.</l>
     <l n="636">Doma dunque, cor mio, doma l'altero</l>
     <l n="637">tuo spirto: disconviene una spietata</l>
     <l n="638">anima a te che rassomigli i numi:</l>
     <l n="639">ché i numi stessi, sì di noi più grandi</l>
     <l n="640">d'onor, di forza, di virtù, son miti;</l>
     <l n="641">e con vittime e voti e libamenti</l>
     <l n="642">e odorosi olocausti il supplicante</l>
     <l n="643">mortal li placa nell'error caduto.</l>
     <l n="644">Perocché del gran Giove alme figliuole</l>
     <l n="645">son le Preghiere che dal pianto fatte</l>
     <l n="646">rugose e losche con incerto passo</l>
     <l n="647">van dietro ad Ate ad emendarla intese.</l>
     <l n="648">Vigorosa di piè questa nocente</l>
     <l n="649">forte Dea le precorre, e discorrendo</l>
     <l n="650">la terra tutta l'uman germe offende.</l>
     <l n="651">Esse van dopo, e degli offesi han cura.</l>
     <l n="652">Chi rispettoso queste Dee riceve,</l>
     <l n="653">ne va colmo di beni ed esaudito;</l>
     <l n="654">chi pertinace le respinge indietro,</l>
     <l n="655">ne spermenta lo sdegno. Esse del padre</l>
     <l n="656">si presentano al trono, e gli fan prego</l>
     <l n="657">ch'Ate ratta inseguisca, e al fio suggetti</l>
     <l n="658">l'inesorato che al pregar fu sordo.</l>
     <l n="659">Trovin dunque di Giove oggi le figlie</l>
     <l n="660">appo te quell'onor ch'anco de' forti</l>
     <l n="661">piega le menti. Se al tuo piè di molti</l>
     <l n="662">doni l'offerta non mettesse Atride</l>
     <l n="663">coll'impromessa di molt'altri poscia,</l>
     <l n="664">e persistesse in suo rancor, non io</l>
     <l n="665">t'esorterei di por giù l'ira, e all'uopo</l>
     <l n="666">degli Achivi volar, comunque afflitti;</l>
     <l n="667">ma molti di presente egli ne porge,</l>
     <l n="668">ed altri poi ne profferisce, e i duci</l>
     <l n="669">miglior trascelti tra gli Achei t'invìa,</l>
     <l n="670">e a te stesso i più cari a supplicarti.</l>
     <l n="671">Non disprezzarne la venuta e i preghi,</l>
     <l n="672">onde l'ira, che pria giusta pur era,</l>
     <l n="673">non torni ingiusta. Degli andati eroi</l>
     <l n="674">somma laude fu questa, allor che grave</l>
     <l n="675">li possedea corruccio, alle preghiere</l>
     <l n="676">placarsi, né sdegnar supplici doni.</l>
    </lg>
    <lg n="18">
     <l n="677">Opportuno sovviemmi un fatto antico,</l>
     <l n="678">che quale avvenne io qui fra tutti amici</l>
     <l n="679">narrerò. Combattean ferocemente</l>
     <l n="680">con gli Etòli i Cureti anzi alle mura</l>
     <l n="681">di Calidone, ad espugnarla questi,</l>
     <l n="682">a difenderla quelli; e gli uni e gli altri,</l>
     <l n="683">gente d'alto valor, con mutue stragi</l>
     <l n="684">si distruggean. Commossa avea tal guerra</l>
     <l n="685">di Dïana uno sdegno, e del suo sdegno</l>
     <l n="686">fu la cagione Enèo che, de' suoi campi</l>
     <l n="687">terminata la messe, e offerti ai numi</l>
     <l n="688">i consueti sacrifici, sola</l>
     <l n="689">(fosse spregio od obblìo) lasciato avea</l>
     <l n="690">senza offerte la Diva. Ella di questo</l>
     <l n="691">altamente adirata un fero spinse</l>
     <l n="692">cinghial d'Enèo ne' campi, che tremendo</l>
     <l n="693">tutte atterrava col fulmineo dente</l>
     <l n="694">le fruttifere piante. Il forte Enìde</l>
     <l n="695">Meleagro alla fin, dalle propinque</l>
     <l n="696">città raccolto molto nerbo avendo</l>
     <l n="697">di cacciatori e cani, a morte il mise;</l>
     <l n="698">né minor forza si chiedea: tant'era</l>
     <l n="699">smisurata la belva, e tanti al rogo</l>
     <l n="700">n'avea sospinti. Ma la Dea pel teschio</l>
     <l n="701">e per la pelle dell'irsuta fera</l>
     <l n="702">tra i Cureti e gli Etòli una gran lite</l>
     <l n="703">suscitò. Finché in campo il bellicoso</l>
     <l n="704">Meleagro comparve, andâr disfatti,</l>
     <l n="705">benché molti, i Cureti, e approssimarse</l>
     <l n="706">unqua alle mura non potean. Ma l'ira,</l>
     <l n="707">che anche i più saggi invade, il petto accese</l>
     <l n="708">di Meleagro, e la destò la madre</l>
     <l n="709">Altèa che, forte pe' fratelli uccisi</l>
     <l n="710">crucciosa, il figlio maledisse, e il suolo</l>
     <l n="711">colle man percotendo inginocchiata</l>
     <l n="712">e forsennata con orrendi preghi</l>
     <l n="713">di gran pianto confusi il negro Pluto</l>
     <l n="714">supplicava e la rigida mogliera</l>
     <l n="715">di dar morte all'eroe: né dal profondo</l>
     <l n="716">Orco fu sorda l'implacata Erinni.</l>
     <l n="717">Del materno furor sdegnato il figlio</l>
     <l n="718">lungi dall'armi si ritrasse in braccio</l>
     <l n="719">alla bella consorte Cleopatra,</l>
     <l n="720">di Marpissa Evenina e del possente</l>
     <l n="721">Ida figliuola, di quell'Ida io dico</l>
     <l n="722">che tra' guerrieri de' suoi tempi il grido</l>
     <l n="723">di fortissimo avea, tanto che contra</l>
     <l n="724">lo stesso Apollo per la tolta ninfa</l>
     <l n="725">ardì l'arco impugnar. Mutato poscia</l>
     <l n="726">di Cleopatra il nome, i genitori</l>
     <l n="727">la chiamaro Alcion, perché simìle</l>
     <l n="728">alla mesta Alcion gemea la madre</l>
     <l n="729">quando rapilla il saettante Iddio.</l>
    </lg>
    <lg n="19">
     <l n="730">Con gran furore intanto eran le porte</l>
     <l n="731">di Calidone e le turrite mura</l>
     <l n="732">combattute e percosse. Eletta schiera</l>
     <l n="733">di venerandi vegli e sacerdoti</l>
     <l n="734">a Meleagro deputati il prega</l>
     <l n="735">di venir, di respingere il nemico,</l>
     <l n="736">a sua scelta offerendo di cinquanta</l>
     <l n="737">iugeri il dono, del miglior terreno</l>
     <l n="738">di tutto il caledonio almo paese,</l>
     <l n="739">parte alle viti acconcio e parte al solco.</l>
     <l n="740">Molto egli pure il genitor lo prega,</l>
     <l n="741">dell'adirato figlio alle sublimi</l>
     <l n="742">soglie traendo il senil fianco, e in voce</l>
     <l n="743">supplicante del talamo picchiando</l>
     <l n="744">alle sbarrate porte. Anche le suore,</l>
     <l n="745">anche la madre già pentita orando</l>
     <l n="746">chiedean mercede; ed ei più fermo ognora</l>
     <l n="747">la ricusava. Accorsero gli amici</l>
     <l n="748">i più cari e diletti; e su quel core</l>
     <l n="749">nulla poteva degli amici il prego:</l>
     <l n="750">finché le porte da sonori e spessi</l>
     <l n="751">colpi battute, lo fêr certo alfine</l>
     <l n="752">che scalate i Cureti avean le mura,</l>
     <l n="753">e messo il foco alla città. Piangente</l>
     <l n="754">la sua bella consorte allor si fece</l>
     <l n="755">a deprecarlo, ed alla mente tutti</l>
     <l n="756">d'una presa città gli orrendi mali</l>
     <l n="757">gli dipinse: trafitti i cittadini,</l>
     <l n="758">arse le case, ed in catene i figli</l>
     <l n="759">strascinati e le spose. Si commosse</l>
     <l n="760">all'atroce pensier l'alma superba,</l>
     <l n="761">prese l'armi, volò, vinse, e gli Etòli</l>
     <l n="762">salvò; ma solo dal suo cor sospinto.</l>
     <l n="763">Quindi alcun dono non ottenne, e il tardo</l>
     <l n="764">beneficio rimase inonorato.</l>
     <l n="765">Non imitar cotesto esempio, o figlio,</l>
     <l n="766">né vi ti spinga demone maligno:</l>
     <l n="767">ché il soccorso indugiar, finché le navi</l>
     <l n="768">s'incendano, maggior onta sarìa.</l>
     <l n="769">Vieni, imita gli Dei, gli offerti doni</l>
     <l n="770">non disdegnar. Se li dispregi, e poscia</l>
     <l n="771">volontario combatti, egual non fia,</l>
     <l n="772">benché ritorni vincitor, l'onore.</l>
    </lg>
    <lg n="20">
     <l n="773">Qui tacque il veglio, e brevemente Achille</l>
     <l n="774">in questi detti replicò: Fenice,</l>
     <l n="775">caro alunno di Giove, ed a me caro</l>
     <l n="776">padre, di questo onor non ho bisogno.</l>
     <l n="777">L'onor ch'io cerco mi verrà da Giove,</l>
     <l n="778">e qui pure davanti a queste antenne</l>
     <l n="779">l'avrò fin che vitale aura mi spiri,</l>
     <l n="780">fin che il piè mi sorregga. Altra or vo' dirti</l>
     <l n="781">cosa che in mente riporrai. Per farti</l>
     <l n="782">grato all'Atride non venir con pianti</l>
     <l n="783">né con lagni a turbarmi il cor più mai.</l>
     <l n="784">Non amar contra il giusto il mio nemico,</l>
     <l n="785">se l'amor mio t'è caro, e meco offendi</l>
     <l n="786">chi m'offende, ché questo ti sta meglio.</l>
     <l n="787">Del mio regno partecipa, e diviso</l>
     <l n="788">sia teco ogni onor mio. Riporteranno</l>
     <l n="789">questi le mie risposte, e tu qui dormi</l>
     <l n="790">sovra morbido letto. Al nuovo sole</l>
     <l n="791">consulterem se starci, o andar si debba.</l>
    </lg>
    <lg n="21">
     <l n="792">Disse; e a Patròclo fe' degli occhi un cenno</l>
     <l n="793">d'allestire al buon veglio un colmo letto,</l>
     <l n="794">onde gli altri a lasciar tosto la tenda</l>
     <l n="795">volgessero il pensiero. In questo mezzo</l>
     <l n="796">volto ad Ulisse il gran Telamonìde,</l>
     <l n="797">Partiam, diss'egli, ché per questa via</l>
     <l n="798">parmi che vano il ragionar riesca.</l>
     <l n="799">Benché ingrata, n'è forza il recar pronti</l>
     <l n="800">la risposta agli Achei, che impazienti,</l>
     <l n="801">e forse ancora in assemblea seduti</l>
     <l n="802">l'attendono. Feroce alma superba</l>
     <l n="803">chiude Achille nel petto: indegnamente</l>
     <l n="804">l'amistà de' compagni egli calpesta,</l>
     <l n="805">né ricorda l'onor che gli rendemmo</l>
     <l n="806">su gli altri tutti. Dispietato! Il prezzo</l>
     <l n="807">qualcuno accetta dell'ucciso figlio,</l>
     <l n="808">o del fratello; e l'uccisor, pagata</l>
     <l n="809">del suo fallo la pena, in una stessa</l>
     <l n="810">città dimora col placato offeso.</l>
     <l n="811">Ma inesorata ed indomata è l'ira</l>
     <l n="812">che a te pose nel petto un dio nemico;</l>
     <l n="813">per chi? per una donzelletta! e sette</l>
     <l n="814">noi te n'offriamo a maraviglia belle,</l>
     <l n="815">e molt'altre più cose. Or via, rivesti</l>
     <l n="816">cor benigno una volta. Abbi rispetto</l>
     <l n="817">ai santi dritti dell'ospizio almeno,</l>
     <l n="818">ch'ospiti tuoi noi siamo, e dal consesso</l>
     <l n="819">degli Achei ne venimmo, a te fra tutti</l>
     <l n="820">i più cari ed amici. — Illustre figlio</l>
     <l n="821">di Telamone, gli rispose Achille,</l>
     <l n="822">ottimo io sento il tuo parlar; ma l'ira</l>
     <l n="823">mi rigonfia qualor penso a colui</l>
     <l n="824">che in mezzo degli Achei mi vilipese</l>
     <l n="825">come un vil vagabondo. Andate, e netta</l>
     <l n="826">la risposta ridite. Alcun pensiero</l>
     <l n="827">non tenterammi di pugnar, se prima</l>
     <l n="828">il Priamìde bellicoso Ettorre</l>
     <l n="829">fino al quartier de' Mirmidóni il foco</l>
     <l n="830">e la strage non porti. Ov'egli ardisca</l>
     <l n="831">assalir questa tenda e questa nave,</l>
     <l n="832">saprò la furia rintuzzarne, io spero.</l>
    </lg>
    <lg n="22">
     <l n="833">Sì disse; e quegli, alzato il nappo e fatta</l>
     <l n="834">la libagion, partîrsi; e taciturno</l>
     <l n="835">li precedeva di Laerte il figlio.</l>
    </lg>
    <lg n="23">
     <l n="836">A' suoi sergenti intanto ed all'ancelle</l>
     <l n="837">Pàtroclo impone d'apprestar veloci</l>
     <l n="838">soffice letto al buon Fenice; e pronte</l>
     <l n="839">quelle obbedendo steser d'agnelline</l>
     <l n="840">pelli uno strato, vi spiegâr di sopra</l>
     <l n="841">di finissimo lino una sottile</l>
     <l n="842">candida tela, e su la tela un'ampia</l>
     <l n="843">purpurea coltre; e qui ravvolto il vecchio</l>
     <l n="844">aspettando l'aurora si riposa.</l>
    </lg>
    <lg n="24">
     <l n="845">Nel chiuso fondo della tenda ei pure</l>
     <l n="846">ritirossi il Pelìde, ed al suo fianco</l>
     <l n="847">lesbia fanciulla di Forbante figlia</l>
     <l n="848">si corcò la gentil Dïomedèa.</l>
     <l n="849">Dormì Patròclo in altra parte, e a lato</l>
     <l n="850">Ifi gli giacque, un'elegante schiava</l>
     <l n="851">che il Pelìde donògli il dì che l'alta</l>
     <l n="852">Sciro egli prese, d'Enieo cittade.</l>
    </lg>
    <lg n="25">
     <l n="853">Giunti i legati al padiglion d'Atride,</l>
     <l n="854">sursero tutti e con aurate tazze</l>
     <l n="855">e affollate dimande i prenci achivi</l>
     <l n="856">gli accolsero. Primiero interrogolli</l>
     <l n="857">il re de' forti Agamennón: Preclaro</l>
     <l n="858">della Grecia splendor, inclito Ulisse,</l>
     <l n="859">parla: vuol egli dalle fiamme ostili</l>
     <l n="860">servar l'armata? o d'ira ancor ripieno</l>
     <l n="861">il cor superbo, di venir ricusa?</l>
    </lg>
    <lg n="26">
     <l n="862">Glorïoso signor, rispose il saggio</l>
     <l n="863">di Laerte figliuol, non che gli sdegni</l>
     <l n="864">ammorzar, li raccende egli più sempre,</l>
     <l n="865">e te dispregia e i tuoi presenti, e dice</l>
     <l n="866">che del come salvar le navi e il campo</l>
     <l n="867">co' duci achivi ti consulti. Aggiunse</l>
     <l n="868">poi la minaccia, che il novello sole</l>
     <l n="869">varar vedrallo le sue navi; e gli altri</l>
     <l n="870">a rimbarcarsi esorta, ché dell'alto</l>
     <l n="871">Ilio l'occaso non vedrem, dic'egli,</l>
     <l n="872">giammai: la mano del Tonante il copre,</l>
     <l n="873">e rincorârsi i Teucri. Ecco i suoi sensi,</l>
     <l n="874">che questi a me consorti, il grande Aiace</l>
     <l n="875">e i saggi araldi confermar ti ponno.</l>
     <l n="876">Il vegliardo Fenice è là rimasto</l>
     <l n="877">per suo cenno a dormir, onde dimani</l>
     <l n="878">seguitarlo, se il vuole, al patrio lido:</l>
     <l n="879">non farà forza al suo voler, se il niega.</l>
    </lg>
    <lg n="27">
     <l n="880">D'alto stupor percossi alla feroce</l>
     <l n="881">risposta, tutti ammutoliro i duci,</l>
     <l n="882">e lunga pezza taciturni e mesti</l>
     <l n="883">si restâr. Finalmente in questi detti</l>
     <l n="884">proruppe il fiero Dïomede: Eccelso</l>
     <l n="885">sire de' prodi, glorïoso Atride,</l>
     <l n="886">non avessi tu mai né supplicato</l>
     <l n="887">né fatta offerta di cotanti doni</l>
     <l n="888">all'altero Pelìde. Era superbo</l>
     <l n="889">egli già per sé stesso; or tu n'hai fatto</l>
     <l n="890">montar l'orgoglio più d'assai. Ma vada,</l>
     <l n="891">o rimanga, di lui non più parole.</l>
     <l n="892">Lasciam che il proprio genio, o qualche iddio</l>
     <l n="893">lo ridesti alla pugna. Or secondiamo</l>
     <l n="894">tutti il mio dir. Di cibo e di lïeo,</l>
     <l n="895">fonte d'ogni vigor, vi ristorate,</l>
     <l n="896">e nel sonno immergete ogni pensiero.</l>
     <l n="897">Tosto che schiuda del mattin le porte</l>
     <l n="898">il roseo dito della bella Aurora,</l>
     <l n="899">metti in punto, o gran re, fanti e cavalli</l>
     <l n="900">nanzi alle navi, e a ben pugnar gi'istiga,</l>
     <l n="901">e combatti tu stesso alla lor testa.</l>
    </lg>
    <lg n="28">
     <l n="902">Disse, e tutti applaudîr lodando a cielo</l>
     <l n="903">l'alto parlar di Dïomede i regi;</l>
     <l n="904">e fatti i libamenti, alla sua tenda</l>
     <l n="905">s'incamminò ciascuno. Ivi le stanche</l>
     <l n="906">membra accolser del sonno il dolce dono.</l>
    </lg>
   </lg>
  </body>
 </text>
</TEI>