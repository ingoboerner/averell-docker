<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Traduzione dell'Iliade - Libro decimonono</title>
    <author>Vincenzo Monti</author>
   </titleStmt>
   <extent>
    <measure unit="stanza">26</measure>
    <measure unit="line">424</measure>
   </extent>
   <publicationStmt>
    <publisher>UNED University</publisher>
    <idno>Vincenzo Monti_traduzione-dell-iliade-libro-d</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Traduzione dell'Iliade - Libro decimonono</title>
     <author>Vincenzo Monti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Traduzione dell'Iliade - Libro decimonono</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Uscìa del mar l'Aurora in croceo velo,</l>
     <l n="2">alla terra ed al ciel nunzia di luce,</l>
     <l n="3">e co' doni del Dio Teti giungea.</l>
     <l n="4">Singhiozzante da canto al morto amico</l>
     <l n="5">trovò l'amato figlio a cui dintorno</l>
     <l n="6">ploravano i compagni. Apparve in mezzo</l>
     <l n="7">l'augusta Diva, e strettolo per mano,</l>
     <l n="8">Figlio, disse, poiché piacque agli Dei</l>
     <l n="9">la sua morte, lasciam, benché dolenti,</l>
     <l n="10">che questi qui si giaccia; e tu le belle</l>
     <l n="11">armi ti prendi di Vulcan, che mai</l>
     <l n="12">mortal non indossò. — Così dicendo,</l>
     <l n="13">le depose al suo piè. Dier quelle un suono</l>
     <l n="14">che terror mise ai Mirmidóni: il guardo</l>
     <l n="15">non le sostenne, e si fuggîr. Ma come</l>
     <l n="16">le vide Achille, maggior surse l'ira,</l>
     <l n="17">e sotto le palpèbre orrendamente</l>
     <l n="18">gli occhi qual fiamma balenâr. Godea</l>
     <l n="19">trattarle, vagheggiarle; e dilettato</l>
     <l n="20">del mirando lavor, si volse, e disse:</l>
    </lg>
    <lg n="2">
     <l n="21">Madre, son degne del divino fabbro</l>
     <l n="22">quest'armi, né può tanto arte terrena.</l>
     <l n="23">Or le mi vesto; ma timor mi grava</l>
     <l n="24">che nelle piaghe di Patròclo intanto</l>
     <l n="25">vile insetto non entri, che di vermi</l>
     <l n="26">generator la salma (ahi! senza vita!)</l>
     <l n="27">ne guasti sì che tutta imputridisca.</l>
    </lg>
    <lg n="3">
     <l n="28">Pensier di questo non ti prenda, o figlio,</l>
     <l n="29">gli rispose la Dea: l'infesto sciame</l>
     <l n="30">divoratore de' guerrieri uccisi</l>
     <l n="31">io ne terrò lontano. Ov'anco ei giaccia</l>
     <l n="32">intero un anno, farò sì che il corpo</l>
     <l n="33">incorrotto ne resti, e ancor più bello.</l>
     <l n="34">Or tu raccogli in assemblea gli Achivi,</l>
     <l n="35">e, placato all'Atride, àrmati ratto</l>
     <l n="36">per la battaglia, e di valor ti cingi.</l>
    </lg>
    <lg n="4">
     <l n="37">Disse, e spirto audacissimo gl'infuse.</l>
     <l n="38">Indi ambrosia all'estinto, e rubicondo</l>
     <l n="39">nèttare, a farlo d'ogni tabe illeso,</l>
     <l n="40">nelle nari stillò. Lunghesso il lido</l>
     <l n="41">l'orrenda voce intanto alza il Pelìde;</l>
     <l n="42">né solo i prenci achei, ma tutte accorrono</l>
     <l n="43">le sparse schiere per le navi, e quanti</l>
     <l n="44">di navi han cura, remator, piloti</l>
     <l n="45">e vivandieri e dispensier, van tutti</l>
     <l n="46">a parlamento, di veder bramosi</l>
     <l n="47">dopo un lungo cessar l'apparso Achille.</l>
     <l n="48">Barcollanti v'andaro anche i due prodi</l>
     <l n="49">Dïomede ed Ulisse, per le gravi</l>
     <l n="50">piaghe all'asta appoggiati, e ne' primieri</l>
     <l n="51">seggi adagiârsi. Ultimo giunse il sommo</l>
     <l n="52">Atride, in forte mischia ei pur dal telo</l>
     <l n="53">di Coon Antenòride ferito.</l>
     <l n="54">Tutti adunati, Achille surse e disse:</l>
    </lg>
    <lg n="5">
     <l n="55">Atride, a te del par che a me sarìa</l>
     <l n="56">meglio tornato che tra noi non fusse</l>
     <l n="57">mai surta la fatal lite che il core</l>
     <l n="58">sì ne róse a cagion d'una fanciulla.</l>
     <l n="59">Dovea Dïana saettarla il giorno</l>
     <l n="60">ch'io saccheggiai Lirnesso, e mia la feci,</l>
     <l n="61">ché tanti non avrìan trafitti Achivi,</l>
     <l n="62">mentre l'ira io covai, morso il terreno.</l>
     <l n="63">Ettore e i Teucri ne gioîr, ma lunga</l>
     <l n="64">rimarrà tra gli Achei, credo, ed amara</l>
     <l n="65">de' nostri piati la memoria. Or copra</l>
     <l n="66">obblìo le andate cose, e il cor nel petto</l>
     <l n="67">necessità ne domi. Io qui depongo</l>
     <l n="68">l'ira, né giusto è ch'io la serbi eterna.</l>
     <l n="69">Tu ridesta le schiere alla battaglia.</l>
     <l n="70">Vedrò se i Teucri al mio venir vorranno</l>
     <l n="71">presso le navi pernottar. Di gambe,</l>
     <l n="72">spero, fia lesto volentier chiunque</l>
     <l n="73">potrà sottrarsi in campo alla mia lancia.</l>
    </lg>
    <lg n="6">
     <l n="74">Disse; e gli Achivi giubilâr vedendo</l>
     <l n="75">alfin placato il generoso Achille.</l>
     <l n="76">Surse allora l'Atride, e dal suo seggio,</l>
     <l n="77">senza avanzarsi, favellò: M'udite,</l>
     <l n="78">eroi di Grecia, bellicosi amici,</l>
     <l n="79">né turbate il mio dir, ché lo frastuono</l>
     <l n="80">anche il più sperto dicitor confonde.</l>
     <l n="81">E chi far mente, chi parlar potrebbe</l>
     <l n="82">in cotanto tumulto, ove la voce</l>
     <l n="83">la più sonora verrìa meno? Io volgo</l>
     <l n="84">le parole ad Achille, e voi porgete</l>
     <l n="85">attento orecchio. Con rimprocci ed onte</l>
     <l n="86">spesso gli Achivi m'accusâr d'un fallo</l>
     <l n="87">cui Giove e il Fato e la notturna Erinni</l>
     <l n="88">commisero, non io. Essi in consiglio</l>
     <l n="89">quel dì la mente m'offuscâr, che il premio</l>
     <l n="90">ad Achille rapii. Che farmi? Un Dio</l>
     <l n="91">così dispose, la funesta a tutti</l>
     <l n="92">Ate, tremenda del Saturnio figlia.</l>
     <l n="93">Lieve ed alta dal suolo ella sul capo</l>
     <l n="94">de' mortali cammina, e lo perturba,</l>
     <l n="95">e a ben altri pur nocque. Anche allo stesso</l>
     <l n="96">degli uomini e de' numi arbitro Giove</l>
     <l n="97">fu nocente costei quando ingannollo</l>
     <l n="98">l'augusta Giuno il dì che in Tebe Alcmena</l>
     <l n="99">l'erculea forza partorir dovea.</l>
     <l n="100">Detto ai Celesti avea Giove per vanto:</l>
     <l n="101">Divi e Dive, ascoltate; io vo' del petto</l>
     <l n="102">rivelarvi un segreto: oggi Ilitìa</l>
     <l n="103">curatrice de' parti in luce un uomo</l>
     <l n="104">del mio sangue trarrà, che su le tutte</l>
     <l n="105">vicine genti stenderà lo scettro.</l>
    </lg>
    <lg n="7">
     <l n="106">Mentirai, né atterrai la tua parola,</l>
     <l n="107">Giuno riprese meditando un frodo.</l>
     <l n="108">Giura, o Giove, il gran giuro, che nel vero</l>
     <l n="109">fia de' vicini regnator l'uom ch'oggi</l>
     <l n="110">di tua stirpe cadrà fra le ginocchia</l>
     <l n="111">d'una madre mortal. Giurollo il nume</l>
     <l n="112">senza sospetto, e ne fu poi pentito.</l>
     <l n="113">Ché Giuno dal ciel ratta in Argo scesa</l>
     <l n="114">del Perseìde Stènelo all'illustre</l>
     <l n="115">moglie sen venne. Avea grav'ella il seno</l>
     <l n="116">d'un caro figlio settimestre. A questo,</l>
     <l n="117">benché immaturo, accelerò la luce</l>
     <l n="118">Giuno, e d'Alcmena prolungando il parto,</l>
     <l n="119">ne represse le doglie. Indi a narrarne</l>
     <l n="120">corse al Saturnio la novella, e disse:</l>
     <l n="121">Giove, t'annunzio che mo' nacque un prode</l>
     <l n="122">che in Argo impererà, lo Stenelìde,</l>
     <l n="123">tua progenie, Euristèo d'Argo re degno.</l>
    </lg>
    <lg n="8">
     <l n="124">D'alto dolor ferito infuriossi</l>
     <l n="125">Giove, e tosto ai capelli Ate afferrando</l>
     <l n="126">per lo Stige giurò che questa a tutti</l>
     <l n="127">furia dannosa non avrìa più mai</l>
     <l n="128">riveduto l'Olimpo. E sì dicendo,</l>
     <l n="129">la rotò colla destra, e fra' mortali</l>
     <l n="130">dagli astri la scagliò. Per la costei</l>
     <l n="131">colpa veggendo di travagli oppresso</l>
     <l n="132">il diletto figliuol sotto Euristèo</l>
     <l n="133">adiravasi Giove. E a me pur anco,</l>
     <l n="134">quando alle navi Ettòr struggea gli Achivi,</l>
     <l n="135">lacerava il pensier la rimembranza</l>
     <l n="136">di questa Diva che mi tolse il senno.</l>
     <l n="137">Ma poiché Giove il volle, io vo' del pari</l>
     <l n="138">farne l'emenda con immensi doni.</l>
     <l n="139">Sorgi Achille alla pugna, e gli altri accendi.</l>
     <l n="140">Tutto, che ieri nella tenda Ulisse</l>
     <l n="141">ti promise, io darotti: e se t'aggrada,</l>
     <l n="142">l'ardor sospendi che a pugnar ti sprona,</l>
     <l n="143">e dal mio legno farò tosto i doni</l>
     <l n="144">recar, che visti placheranti il core.</l>
    </lg>
    <lg n="9">
     <l n="145">Duce de' prodi glorïoso Atride,</l>
     <l n="146">rispose Achille, il dar que' doni a norma</l>
     <l n="147">di tua giustizia o ritenerli, è tutto</l>
     <l n="148">nel tuo poter. Ma tempo non è questo</l>
     <l n="149">da parole: sia d'armi ogni pensiero,</l>
     <l n="150">né più s'indugi, ché il da farsi è assai.</l>
     <l n="151">Uop'è che Achille in campo rieda e sperda</l>
     <l n="152">le troiane falangi, e ch'altri il vegga,</l>
     <l n="153">e l'esempio n'imiti. — Illustre Achille,</l>
     <l n="154">soggiunse allor l'accorto Ulisse, è grande</l>
     <l n="155">il tuo valor; ma non menar digiuni</l>
     <l n="156">contro i Teucri gli Achei. Venuti al cozzo</l>
     <l n="157">una volta gli eserciti, e infiammati</l>
     <l n="158">quinci e quindi da un Dio, non fia sì breve</l>
     <l n="159">l'aspro certame. Nelle navi adunque</l>
     <l n="160">comanda che di cibo e di bevanda,</l>
     <l n="161">fonte di forza, si ristaurin tutti,</l>
     <l n="162">ché digiuno soldato un giorno intero</l>
     <l n="163">fino al tramonto non sostien la pugna.</l>
     <l n="164">Sete, fame, fatica a poco a poco</l>
     <l n="165">dóman anco i più forti, e dispossato</l>
     <l n="166">casca il ginocchio. Ma guerrier, cui fresche</l>
     <l n="167">tornò le forze il cibo, il giorno tutto</l>
     <l n="168">intrepido combatte, e sua stanchezza</l>
     <l n="169">sol col finirsi del conflitto ei sente.</l>
     <l n="170">Dunque il campo congeda, e fa che pronte</l>
     <l n="171">mense imbandisca. Agamennón frattanto</l>
     <l n="172">qua rechi i doni, onde ogni Acheo li vegga,</l>
     <l n="173">e il tuo cor ne gioisca. Indi nel mezzo</l>
     <l n="174">del parlamento il re si levi, e giuri</l>
     <l n="175">che mai non giacque colla tua fanciulla;</l>
     <l n="176">e questo giuro il cor ti plachi. Ei poscia,</l>
     <l n="177">perché nulla si fraudi al tuo diritto,</l>
     <l n="178">di lauto desco nella propria tenda</l>
     <l n="179">ti presenti e t'onori. E tu più giusto</l>
     <l n="180">móstrati, Atride, in avvenir, ché bello</l>
     <l n="181">regal atto è il placar, qual sia, l'offeso.</l>
    </lg>
    <lg n="10">
     <l n="182">A questo il sire Agamennón: M'è grato,</l>
     <l n="183">Ulisse, il saggio e acconciamente espresso</l>
     <l n="184">tuo ragionar. Io giurerò dall'imo</l>
     <l n="185">cuor, né dinanzi al Dio sarò spergiuro.</l>
     <l n="186">Ma tempri Achille del pugnar la foga</l>
     <l n="187">sino che giunga il donativo; e il sangue</l>
     <l n="188">della vittima fermi il giuramento,</l>
     <l n="189">qui presenti voi tutti. Or tu medesmo</l>
     <l n="190">vanne, Ulisse, e trascelto, io tel comando,</l>
     <l n="191">de' primi achivi giovinetti il fiore,</l>
     <l n="192">reca i doni promessi e le donzelle;</l>
     <l n="193">e Taltibio mi cerchi e m'apparecchi</l>
     <l n="194">un cinghial da svenarsi a Giove e al Sole.</l>
    </lg>
    <lg n="11">
     <l n="195">Inclito Atride, gli rispose Achille,</l>
     <l n="196">serbar si denno queste cose al tempo</l>
     <l n="197">che dall'armi avrem posa, e che non tanto</l>
     <l n="198">sdegno m'infiammi. Giacciono squarciati</l>
     <l n="199">nella polve gli eroi che spense Ettorre</l>
     <l n="200">favorito da Giove, e voi ne fate</l>
     <l n="201">ressa di cibo? Io, qual si trova, all'armi</l>
     <l n="202">senza ritardo il campo esorterei,</l>
     <l n="203">e vendicato l'onor nostro, allegre</l>
     <l n="204">cene abbondanti appresterei la sera.</l>
     <l n="205">Non verrà cibo al labbro mio né beva,</l>
     <l n="206">s'ulto pria non vedrò l'estinto amico.</l>
     <l n="207">D'acuto acciar trafitto egli mi giace</l>
     <l n="208">nella tenda co' piè vôlti all'uscita,</l>
     <l n="209">e gli fan cerchio i suoi compagni in pianto.</l>
     <l n="210">Non altro è dunque il mio pensier che strage</l>
     <l n="211">e sangue, e il cupo di chi muor sospiro.</l>
    </lg>
    <lg n="12">
     <l n="212">E Ulisse a lui: Fortissimo Pelìde,</l>
     <l n="213">tu nell'asta me vinci, io te nel senno,</l>
     <l n="214">perché pria nacqui, e più imparai. Fa dunque</l>
     <l n="215">di quetarti al mio detto. Umano core</l>
     <l n="216">presto si sazia di conflitti in cui</l>
     <l n="217">molto miete l'acciar, poco raccoglie</l>
     <l n="218">il mietitor, se Giove, arbitro sommo</l>
     <l n="219">di nostre guerre, le bilance inclina.</l>
     <l n="220">Pianger col ventre non si dee gli estinti;</l>
     <l n="221">e qual respiro il pianto avrìa se mille</l>
     <l n="222">fa caderne la Parca ogni momento?</l>
     <l n="223">Intero un sole al lagrimar si doni,</l>
     <l n="224">poi con coraggio, chi morì s'intombi:</l>
     <l n="225">e noi che vivi della mischia uscimmo</l>
     <l n="226">confortiamci di cibo, onde più fieri</l>
     <l n="227">d'invitto ferro ricoperti il petto</l>
     <l n="228">alla pugna tornar, senza che sia</l>
     <l n="229">mestier novello incitamento. E guai</l>
     <l n="230">a chi terrassi su le navi inerte,</l>
     <l n="231">mentre gli altri animosi ad acre assalto</l>
     <l n="232">contra i Teucri dal vallo irromperanno!</l>
    </lg>
    <lg n="13">
     <l n="233">Disse, e compagni i due figliuoi si prese</l>
     <l n="234">di Nèstore, e Toante e Merïone</l>
     <l n="235">e il Filìde Megète e Melanippo</l>
     <l n="236">e Licomede di Creonte. Andaro</l>
     <l n="237">d'Atride al padiglion, presti il comando</l>
     <l n="238">n'adempiro, e arrecâr le già promesse</l>
     <l n="239">cose; sette treppiè, venti lebèti,</l>
     <l n="240">dodici corridori; indi prestanti</l>
     <l n="241">d'ingegno e di beltà sette captive.</l>
     <l n="242">La figlia di Brisèo, guancia rosata,</l>
     <l n="243">ottava ne venìa. Li precedea</l>
     <l n="244">con dieci di buon peso aurei talenti</l>
     <l n="245">Ulisse, e lo seguìan con gli altri doni</l>
     <l n="246">gli altri giovani achei. Deposto il tutto</l>
     <l n="247">nell'assemblea, levossi Agamennóne;</l>
     <l n="248">e Taltibio di voce a un Dio simìle</l>
     <l n="249">irto cinghial gli appresentò. Fuor trasse</l>
     <l n="250">il sospeso del brando alla vagina</l>
     <l n="251">trafier l'Atride, e della belva i primi</l>
     <l n="252">peli recisi, alzò le palme, e a Giove</l>
     <l n="253">pregò. Sedeansi tutti in riverente</l>
     <l n="254">giusto silenzio per udirlo; ed egli</l>
     <l n="255">guardando al cielo e supplicando disse:</l>
    </lg>
    <lg n="14">
     <l n="256">Il sommo ottimo Iddio, la Terra, il Sole,</l>
     <l n="257">e l'Erinni laggiù gastigatrici</l>
     <l n="258">degli spergiuri, testimon mi sieno</l>
     <l n="259">che per desìo lascivo unqua io non posi</l>
     <l n="260">sopra la figlia di Brisèo le mani,</l>
     <l n="261">e che la tenni nelle tende intatta.</l>
     <l n="262">Mi mandino, s'io mento, ogni castigo</l>
     <l n="263">serbato al falso giurator gli Dei.</l>
    </lg>
    <lg n="15">
     <l n="264">Disse, e l'ostia scannò; poscia ne' vasti</l>
     <l n="265">gorghi marini la scagliò l'araldo,</l>
     <l n="266">pasto de' pesci. Allor rizzossi Achille</l>
     <l n="267">e sclamò: Giove padre, oh di che danni</l>
     <l n="268">tu ne gravi! Non mai m'avrìa l'Atride</l>
     <l n="269">mosso all'ira, né mai per farmi oltraggio</l>
     <l n="270">rapita a mio mal grado egli la schiava:</l>
     <l n="271">ma tu il volesti, Iddio, tu che di tanti</l>
     <l n="272">Achei la morte decretavi. Or voi</l>
     <l n="273">itene al cibo, e all'armi indi si voli.</l>
    </lg>
    <lg n="16">
     <l n="274">Disse, e sciolto il consesso, alla sua nave</l>
     <l n="275">si disperse ciascun. Ma co' presenti</l>
     <l n="276">i Mirmidóni s'avvïâr d'Achille</l>
     <l n="277">verso le tende, e li posâr, schierando</l>
     <l n="278">su bei seggi le donne; e nell'armento</l>
     <l n="279">fur dai sergenti i corridor sospinti.</l>
     <l n="280">Di beltà simigliante all'aurea Venere</l>
     <l n="281">come vide Brisëide del morto</l>
     <l n="282">Pàtroclo le ferite, abbandonossi</l>
     <l n="283">sull'estinto, e ululava e colle mani</l>
     <l n="284">laceravasi il petto e il delicato</l>
     <l n="285">collo e il bel viso, e sì dicea plorando:</l>
     <l n="286">Oh mio Patròclo! oh caro e dolce amico</l>
     <l n="287">d'una meschina! Io ti lasciai qui vivo</l>
     <l n="288">partendo; e ahi quale al mio tornar ti trovo!</l>
     <l n="289">Ahi come viemmi un mal su l'altro! Vidi</l>
     <l n="290">l'uomo a cui diermi i genitor, trafitto</l>
     <l n="291">dinanzi alla città, vidi d'acerba</l>
     <l n="292">morte rapiti tre fratei diletti;</l>
     <l n="293">e quando Achille il mio consorte uccise</l>
     <l n="294">e di Minete la città distrusse,</l>
     <l n="295">tu mi vietavi il piangere, e d'Achille</l>
     <l n="296">farmi sposa dicevi, e a Ftia condurmi</l>
     <l n="297">tu stesso, e m'apprestar fra' Mirmidóni</l>
     <l n="298">il nuzial banchetto. Avrai tu dunque,</l>
     <l n="299">o sempre mite eroe, sempre il mio pianto.</l>
    </lg>
    <lg n="17">
     <l n="300">Così piange: piangean l'altre donzelle</l>
     <l n="301">Pàtroclo in vista, e il proprio danno in core.</l>
    </lg>
    <lg n="18">
     <l n="302">Stretti intanto ad Achille i seniori</l>
     <l n="303">lo confortano al cibo, ed egli il niega</l>
     <l n="304">gemebondo: Se restami un amico</l>
     <l n="305">che mi compiaccia, non m'esorti, il prego,</l>
     <l n="306">a toccar cibo in tanto duol: vo' starmi</l>
     <l n="307">fino a sera, e potrollo, in questo stato.</l>
    </lg>
    <lg n="19">
     <l n="308">Tutti, ciò detto, accomiatò, ma seco</l>
     <l n="309">restâr gli Atridi e Nèstore ed Ulisse</l>
     <l n="310">e il re cretese e il buon Fenice, intenti</l>
     <l n="311">a stornarne il dolor: ma il cor sta chiuso</l>
     <l n="312">ad ogni dolce finché l'apra il grido</l>
     <l n="313">della battaglia sanguinosa. Or tutto</l>
     <l n="314">col pensier nell'amico alto sospira</l>
     <l n="315">e prorompe così: Caro infelice!</l>
     <l n="316">Tu pur ne' giorni di feral conflitto</l>
     <l n="317">degli Achivi co' Troi m'apparecchiavi</l>
     <l n="318">con presta cura nelle tende il cibo.</l>
     <l n="319">Or tu giaci, e digiuno io qui mi struggo</l>
     <l n="320">del desìo di te sol; né più cordoglio</l>
     <l n="321">mi graverìa se morto il padre udissi</l>
     <l n="322">(misero! ei forse or per me piange in Ftia,</l>
     <l n="323">per me fatto campione in stranio lido</l>
     <l n="324">dell'abborrita Argiva), o morto il mio</l>
     <l n="325">di divina beltà figlio diletto,</l>
     <l n="326">che a me si edùca, se pur vive, in Sciro.</l>
     <l n="327">Ahi! mi sperava di morir qui solo;</l>
     <l n="328">sperava che tu salvo a Ftia tornando</l>
     <l n="329">su presta nave, un dì da Sciro avresti</l>
     <l n="330">teco addutto il mio Pirro, e mostri a lui</l>
     <l n="331">i miei campi, i miei servi e l'alta reggia;</l>
     <l n="332">perocché temo che Pelèo pur troppo</l>
     <l n="333">o più non viva, o di dolor sol viva,</l>
     <l n="334">aspettando ogni dì veglio cadente</l>
     <l n="335">l'amaro annunzio della morte mia.</l>
    </lg>
    <lg n="20">
     <l n="336">Così geme: gemean gli astanti eroi</l>
     <l n="337">ricordando ciascun gli abbandonati</l>
     <l n="338">suoi cari pegni. Di quel pianto Giove</l>
     <l n="339">impietosito, a Pallade si volse</l>
     <l n="340">immantinente, e sì le disse: O figlia,</l>
     <l n="341">perché lasci l'uom prode in abbandono?</l>
     <l n="342">Pensier d'Achille non hai più? Nol vedi</l>
     <l n="343">là seduto alle navi e lagrimoso</l>
     <l n="344">pel caro amico? Andâr già tutti al desco;</l>
     <l n="345">ei sol ricusa ogni ristor. Va dunque,</l>
     <l n="346">e dolce ambrosia e nèttare nel petto,</l>
     <l n="347">onde non caggia di languor, gl'instilla.</l>
    </lg>
    <lg n="21">
     <l n="348">Sprone aggiunse quel cenno alla già pronta</l>
     <l n="349">Minerva che d'un salto, con la foga</l>
     <l n="350">delle vaste ali di stridente nibbio,</l>
     <l n="351">calò dal cielo, e nèttare ed ambrosia</l>
     <l n="352">stillò d'Achille in petto, onde le forze</l>
     <l n="353">il suo fiero digiun non gli togliesse;</l>
     <l n="354">indi agli eterni del potente padre</l>
     <l n="355">soggiorni rivolò. Gli Achivi intanto</l>
     <l n="356">tutti in procinto dalle navi a torme</l>
     <l n="357">versavansi nel campo; e a quella guisa</l>
     <l n="358">che fioccano dal ciel, spinte dal soffio</l>
     <l n="359">serenatore d'aquilon, le nevi,</l>
     <l n="360">così dai legni uscir densi allor vedi</l>
     <l n="361">i lucid'elmi, i vasti scudi, e i forti</l>
     <l n="362">concavi usberghi e le frassìnee lance.</l>
     <l n="363">Folgora ai lampi dell'acciaro il cielo</l>
     <l n="364">e ne brilla il terren, che al calpestìo</l>
     <l n="365">delle squadre rimbomba. In mezzo a queste</l>
     <l n="366">armasi Achille. Gli strideano i denti,</l>
     <l n="367">gli occhi eran fiamme, di dolore e d'ira</l>
     <l n="368">rompeasi il petto; e tale egli dell'armi</l>
     <l n="369">vulcanie si vestìa. Strinse alle gambe</l>
     <l n="370">i bei stinieri con argentee fibbie,</l>
     <l n="371">pose al petto l'usbergo, e di lucenti</l>
     <l n="372">chiovi fregiato agli omeri sospese</l>
     <l n="373">il forte brando; s'imbracciò lo scudo,</l>
     <l n="374">che immenso e saldo di lontan splendea</l>
     <l n="375">come luna, o qual foco ai naviganti</l>
     <l n="376">sovr'alta apparso solitaria cima,</l>
     <l n="377">quando lontani da' lor cari il vento</l>
     <l n="378">li travaglia nel mar: tale dal bello</l>
     <l n="379">e vario scudo dell'eroe saliva</l>
     <l n="380">all'etra lo splendor. Stella parea</l>
     <l n="381">su la fronte il grand'elmo irto d'equine</l>
     <l n="382">chiome, e fusa sul cono tremolava</l>
     <l n="383">l'aurea cresta. In quest'armi il divo Achille</l>
     <l n="384">tenta sé stesso, e vi si vibra, e prova</l>
     <l n="385">se gli son atte; e gli erano qual piuma</l>
     <l n="386">ch'alto il solleva. Alfin dal suo riservo</l>
     <l n="387">cavo l'immensa e salda asta paterna,</l>
     <l n="388">cui nullo Achivo palleggiar potea</l>
     <l n="389">tranne il Pelìde, frassino d'eroi</l>
     <l n="390">sterminatore, da Chiron reciso</l>
     <l n="391">su le pelìache vette, e dato al padre.</l>
    </lg>
    <lg n="22">
     <l n="392">Alcimo intanto e Automedonte aggiogano</l>
     <l n="393">di belle barde adorni e di bei freni</l>
     <l n="394">i cavalli: e allungate ai saldi anelli</l>
     <l n="395">le guide, e tolta nella man la sferza,</l>
     <l n="396">salta sul cocchio Automedón. Vi monta</l>
     <l n="397">dopo, raggiante come Sole, Achille</l>
     <l n="398">tutto presto alla pugna, e con tremenda</l>
     <l n="399">voce ai paterni corridor sì grida:</l>
     <l n="400">Xanto e Bàlio a Podarge incliti figli,</l>
     <l n="401">sia vostra cura in salvo ricondurre</l>
     <l n="402">sazio di stragi il signor vostro; e morto</l>
     <l n="403">nol lasciate colà come Patròclo.</l>
    </lg>
    <lg n="23">
     <l n="404">Chinò la testa l'immortal corsiero</l>
     <l n="405">Xanto: diffusa per lo giogo andava</l>
     <l n="406">fino a terra la chioma, ed ei da Giuno</l>
     <l n="407">fatto parlante udir fe' questi accenti:</l>
    </lg>
    <lg n="24">
     <l n="408">Achille, in salvo questa volta ancora</l>
     <l n="409">ti trarremo noi, sì; ma ti sovrasta</l>
     <l n="410">l'ultim'ora, né fia nostra la colpa,</l>
     <l n="411">ma di Giove e del Fato. Se dell'armi</l>
     <l n="412">spogliâr Pàtroclo i Troi, non accusarne</l>
     <l n="413">nostra pigrizia e tardità, ma il forte</l>
     <l n="414">di Latona figliuolo. Ei nella prima</l>
     <l n="415">fronte l'uccise, e dienne a Ettòr la palma.</l>
     <l n="416">Noi Zefiro sfidiamo, il più veloce</l>
     <l n="417">de' venti, al corso; ma nel Fato è scritto</l>
     <l n="418">che un Dio te domi ed un mortal… Troncaro</l>
     <l n="419">l'Erinni i detti. E a lui l'irato Achille:</l>
    </lg>
    <lg n="25">
     <l n="420">Xanto, a che morte mi predir? Non tocca</l>
     <l n="421">questo a te. Qui cader deggio lontano,</l>
     <l n="422">lo so, dai cari genitor; ma pria</l>
     <l n="423">trarrò tutta di guerre a' Troi la voglia.</l>
    </lg>
    <lg n="26">
     <l n="424">Disse, e gridando i corridor sospinse.</l>
    </lg>
   </lg>
  </body>
 </text>
</TEI>