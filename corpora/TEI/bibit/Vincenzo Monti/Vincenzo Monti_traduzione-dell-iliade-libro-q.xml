<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Traduzione dell'Iliade - Libro quinto</title>
    <author>Vincenzo Monti</author>
   </titleStmt>
   <extent>
    <measure unit="stanza">69</measure>
    <measure unit="line">1209</measure>
   </extent>
   <publicationStmt>
    <publisher>UNED University</publisher>
    <idno>Vincenzo Monti_traduzione-dell-iliade-libro-q</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Traduzione dell'Iliade - Libro quinto</title>
     <author>Vincenzo Monti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Traduzione dell'Iliade - Libro quinto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Allor Palla Minerva a Dïomede</l>
     <l n="2">forza infuse ed ardire, onde fra tutti</l>
     <l n="3">gli Achei splendesse glorïoso e chiaro.</l>
     <l n="4">Lampi gli uscìan dall'elmo e dallo scudo</l>
     <l n="5">d'inestinguibil fiamma, al tremolìo</l>
     <l n="6">simigliante del vivo astro d'autunno,</l>
     <l n="7">che lavato nel mar splende più bello.</l>
     <l n="8">Tal mandava dal capo e dalle spalle</l>
     <l n="9">divin foco l'eroe, quando la Diva</l>
     <l n="10">lo sospinse nel mezzo ove più densa</l>
     <l n="11">ferve la mischia. Era fra' Teucri un certo</l>
     <l n="12">Darete, uom ricco e d'onoranza degno,</l>
     <l n="13">di Vulcan sacerdote, e genitore</l>
     <l n="14">di due prodi figliuoi mastri di guerra</l>
     <l n="15">Fegèo nomati e Idèo. Precorsi agli altri</l>
     <l n="16">si fêr costoro incontro a Dïomede,</l>
     <l n="17">essi sul cocchio, ed ei pedone: e a fronte</l>
     <l n="18">divenuti così, scagliò primiero</l>
     <l n="19">la lung'asta Fegèo. L'asta al Tidìde</l>
     <l n="20">lambì l'omero manco, e non l'offese.</l>
     <l n="21">Col ferrato suo cerro allor secondo</l>
     <l n="22">mosse il Tidìde, né di mano indarno</l>
     <l n="23">il telo gli fuggì, ché tra le poppe</l>
     <l n="24">del nemico s'infisse, e dalla biga</l>
     <l n="25">lo spiombò. Diede Idèo, visto quel colpo,</l>
     <l n="26">un salto a terra, e in un col suo bel carro</l>
     <l n="27">smarrito abbandonò la pia difesa</l>
     <l n="28">dell'ucciso fratel. Né avrìa schivato</l>
     <l n="29">perciò la morte; ma Vulcan di nebbia</l>
     <l n="30">lo ricinse e servollo, onde non resti</l>
     <l n="31">il vecchio padre desolato al tutto.</l>
     <l n="32">Tolse i destrieri il vincitore, e trarli</l>
     <l n="33">da' compagni li fece alle sue navi.</l>
    </lg>
    <lg n="2">
     <l n="34">Visti i due figli di Darete i Teucri</l>
     <l n="35">l'un freddo nella polve e l'altro in fuga,</l>
     <l n="36">turbârsi; e la glaucopide Minerva</l>
     <l n="37">preso per mano il fero Marte disse:</l>
     <l n="38">O Marte, Marte, esizioso Iddio</l>
     <l n="39">che lordo ir godi d'uman sangue e al suolo</l>
     <l n="40">adeguar le città, non lasceremo</l>
     <l n="41">noi dunque battagliar soli tra loro</l>
     <l n="42">Teucri ed Achei, qualunque sia la parte</l>
     <l n="43">cui dar la palma vorrà Giove? Or via</l>
     <l n="44">ritiriamci, evitiam l'ira del nume.</l>
    </lg>
    <lg n="3">
     <l n="45">In questo favellar trasse la scaltra</l>
     <l n="46">l'impetuoso Dio fuor del conflitto,</l>
     <l n="47">e su la riva riposar lo fece</l>
     <l n="48">dell'erboso Scamandro. Allora i Dànai</l>
     <l n="49">cacciâr li Teucri in fuga; e ognun de' duci</l>
     <l n="50">un fuggitivo uccise. Agamennóne</l>
     <l n="51">primier riversa il vasto Odio dal carro,</l>
     <l n="52">degli Alizòni condottiero, e primo</l>
     <l n="53">al fuggir. Gli piantò l'asta nel tergo,</l>
     <l n="54">e fuor del petto uscir la fece. Ei cadde</l>
     <l n="55">romoroso, e suonâr l'armi sovr'esso.</l>
    </lg>
    <lg n="4">
     <l n="56">Dalla glebosa Tarne era venuto</l>
     <l n="57">Festo figliuol del Mèone Boro. Il colse</l>
     <l n="58">Idomenèo coll'asta alla diritta</l>
     <l n="59">spalla nel punto che salìa sul carro.</l>
     <l n="60">Cadde il meschin d'orrenda notte avvolto,</l>
     <l n="61">e i servi lo spogliâr d'Idomenèo.</l>
    </lg>
    <lg n="5">
     <l n="62">L'Atride Menelao di Strofio il figlio</l>
     <l n="63">Scamandrio uccise, cacciator famoso</l>
     <l n="64">cui la stessa Dïana ammaestrava</l>
     <l n="65">le fere a saettar quante ne pasce</l>
     <l n="66">montana selva. E nulla allor gli valse</l>
     <l n="67">la Diva amica degli strali, e nulla</l>
     <l n="68">l'arte dell'arco. Menelao lo giunse</l>
     <l n="69">mentre innanzi gli fugge, e tra le spalle</l>
     <l n="70">l'asta gli spinse, e trapassògli il petto.</l>
     <l n="71">Boccon cadde il trafitto, e cupamente</l>
     <l n="72">l'armi sovr'esso rimbombar s'udiro.</l>
    </lg>
    <lg n="6">
     <l n="73">Prole del fabbro Armònide, Fereclo</l>
     <l n="74">da Merïon fu spento. Era costui</l>
     <l n="75">per tutte guise di lavori industri</l>
     <l n="76">maraviglioso, e a Pallade Minerva</l>
     <l n="77">caramente diletto. Opra fur sua</l>
     <l n="78">di Paride le navi, onde principio</l>
     <l n="79">ebbe il danno de' Teucri, e di lui stesso,</l>
     <l n="80">perché i decreti degli Dei non seppe.</l>
     <l n="81">L'inseguì, lo raggiunse, lo percosse</l>
     <l n="82">nel destro clune Merïone, e sotto</l>
     <l n="83">l'osso vêr la vescica uscì la punta.</l>
     <l n="84">Gli mancâr le ginocchia, e guaiolando</l>
     <l n="85">e cadendo il coprì di morte il velo.</l>
    </lg>
    <lg n="7">
     <l n="86">Mege uccise Pedèo, bastarda prole</l>
     <l n="87">d'Antènore, cui l'inclita Teano,</l>
     <l n="88">gratificando al suo consorte, avea</l>
     <l n="89">con molta cura nutricato al paro</l>
     <l n="90">dei diletti suoi figli. Si fe' sopra</l>
     <l n="91">a costui coll'acuta asta il Filìde</l>
     <l n="92">Mege, e alla nuca lo ferì. Trascorse</l>
     <l n="93">tra i denti il ferro, e gli tagliò la lingua.</l>
     <l n="94">Così concio egli cadde, e nella sabbia</l>
     <l n="95">fe' tenaglia co' denti al freddo acciaro.</l>
    </lg>
    <lg n="8">
     <l n="96">Ipsènore, figliuol del generoso</l>
     <l n="97">Dolopion, scamandrio sacerdote</l>
     <l n="98">riverito qual Dio, fugge davanti</l>
     <l n="99">al chiaro germe d'Evemone Eurìpilo</l>
     <l n="100">Eurìpilo l'insegue, e via correndo</l>
     <l n="101">tal gli cala su l'omero un fendente</l>
     <l n="102">che il braccio gli recide. Sanguinoso</l>
     <l n="103">casca il mozzo lacerto nella polve,</l>
     <l n="104">e la purpurea morte e il violento</l>
     <l n="105">fato le luci gli abbuiâr. Di questi</l>
     <l n="106">tal nell'acerba pugna era il lavoro.</l>
    </lg>
    <lg n="9">
     <l n="107">Ma di qual parte fosse Dïomede,</l>
     <l n="108">se troiano od acheo, mal tu sapresti</l>
     <l n="109">discernere, sì fervido ei trascorre</l>
     <l n="110">il campo tutto; simile alla piena</l>
     <l n="111">di tumido torrente che cresciuto</l>
     <l n="112">dalle piogge di Giove, ed improvviso</l>
     <l n="113">precipitando i saldi ponti abbatte</l>
     <l n="114">debil freno alle fiere onde, e de' verdi</l>
     <l n="115">campi i ripari rovesciando, ingoia</l>
     <l n="116">con fragor le speranze e le fatiche</l>
     <l n="117">de' gagliardi coloni: a questa guisa</l>
     <l n="118">sgominava il Tidìde e dissipava</l>
     <l n="119">le caterve de' Troi, che sostenerne</l>
     <l n="120">non potean, benché molti, la ruina.</l>
    </lg>
    <lg n="10">
     <l n="121">Come Pandaro il vide sì furente</l>
     <l n="122">scorrere il campo, e tutte a sé dinanzi</l>
     <l n="123">scompigliar le falangi, alla sua mira</l>
     <l n="124">curvò subito l'arco, e l'irruente</l>
     <l n="125">eroe percosse alla diritta spalla.</l>
     <l n="126">Entrò pel cavo dell'usbergo il crudo</l>
     <l n="127">strale, e forollo, e il sanguinò. Coraggio,</l>
     <l n="128">forte allora gridò l'inclito figlio</l>
     <l n="129">di Licaon, magnanimi Troiani,</l>
     <l n="130">stimolate i cavalli, ritornate</l>
     <l n="131">alla pugna. Ferito è degli Achei</l>
     <l n="132">il più forte guerrier, né credo ei possa</l>
     <l n="133">a lungo tollerar l'acerbo colpo,</l>
     <l n="134">se vano feritor non mi sospinse</l>
     <l n="135">qua dalla Licia il re dell'arco Apollo.</l>
    </lg>
    <lg n="11">
     <l n="136">Così gridava il vantator. Ma domo</l>
     <l n="137">non restò da quel colpo Dïomede,</l>
     <l n="138">che ritraendo il passo, e de' cavalli</l>
     <l n="139">coprendosi e del cocchio, al suo fedele</l>
     <l n="140">Capaneìde si rivolse, e disse:</l>
     <l n="141">Corri, Stènelo mio, scendi dal carro,</l>
     <l n="142">e dall'omero tosto mi divelli</l>
     <l n="143">questo acerbo quadrel. — Die un salto a terra</l>
     <l n="144">Stènelo e corse, e l'aspro stral gli svelse</l>
     <l n="145">dall'omero trafitto. Per la maglia</l>
     <l n="146">dell'usbergo spicciava il caldo sangue,</l>
     <l n="147">e imperturbato sì l'eroe pregava:</l>
    </lg>
    <lg n="12">
     <l n="148">Invitta figlia dell'Egìoco Giove,</l>
     <l n="149">se nelle ardenti pugne unqua a me fosti</l>
     <l n="150">del tuo favor cortese e al mio gran padre,</l>
     <l n="151">odimi, o Dea Minerva, ed or di nuovo</l>
     <l n="152">m'assisti, e al tiro della lancia mia</l>
     <l n="153">manda il mio feritor: dammi ch'io spegna</l>
     <l n="154">questo ventoso nebulon che grida</l>
     <l n="155">ch'io del Sol non vedrò più l'aurea luce.</l>
    </lg>
    <lg n="13">
     <l n="156">Udì la diva il prego, e a lui repente</l>
     <l n="157">e mani e piedi e tutta la persona</l>
     <l n="158">agile rese, e fattasi vicina</l>
     <l n="159">e manifesta disse: Ti rinfranca</l>
     <l n="160">Dïomede, e co' Troi pugna securo;</l>
     <l n="161">ch'io del tuo grande genitor Tidèo</l>
     <l n="162">l'invitta gagliardìa ti pongo in petto,</l>
     <l n="163">e la nube dagli occhi ecco ti sgombro</l>
     <l n="164">che la vista mortal t'appanna e grava,</l>
     <l n="165">onde tu ben discerna le divine</l>
     <l n="166">e l'umane sembianze. Ove alcun Dio</l>
     <l n="167">qui ti venga a tentar, tu con gli Eterni</l>
     <l n="168">non cimentarti, no; ma se in conflitto</l>
     <l n="169">vien la figlia di Giove Citerèa,</l>
     <l n="170">l'acuto ferro adopra, e la ferisci.</l>
    </lg>
    <lg n="14">
     <l n="171">Sparve, ciò detto, la cerulea Diva.</l>
     <l n="172">Allor diè volta e si mischiò tra' primi</l>
     <l n="173">combattenti il Tidìde, a pugnar pronto</l>
     <l n="174">più che prima d'assai; ché in quel momento</l>
     <l n="175">triplice in petto si sentì la forza.</l>
    </lg>
    <lg n="15">
     <l n="176">Come lïon che, mentre il gregge assalta,</l>
     <l n="177">ferito dal pastor, ma non ucciso,</l>
     <l n="178">vie più s'infuria, e superando tutte</l>
     <l n="179">resistenze si slancia entro l'ovile:</l>
     <l n="180">derelitte, tremanti ed affollate</l>
     <l n="181">l'una addosso dell'altra si riversano</l>
     <l n="182">le pecorelle, ed ei vi salta in mezzo</l>
     <l n="183">con ingordo furor: tal dentro ai Teucri</l>
     <l n="184">diede il forte Tidìde. A prima giunta</l>
     <l n="185">Astìnoo uccise ed Ipenòr: trafisse</l>
     <l n="186">l'uno coll'asta alla mammella; all'altro</l>
     <l n="187">la paletta dell'omero percosse</l>
     <l n="188">con tale un colpo della grande spada,</l>
     <l n="189">che gli spiccò dal collo e dalla schiena</l>
     <l n="190">l'omero netto. Dopo questi addosso</l>
     <l n="191">ad Abante si spicca e a Poliìdo</l>
     <l n="192">figli del veglio interprete di sogni</l>
     <l n="193">Euridamante; ma il meschin non seppe</l>
     <l n="194">nella lor dipartenza a questa volta</l>
     <l n="195">divinarne il destin, ch'ambi il Tidìde</l>
     <l n="196">li pose a morte e li spogliò. Drizzossi</l>
     <l n="197">quindi a Xanto e Faon figli a Fenòpo,</l>
     <l n="198">ambo a lui nati nell'età canuta.</l>
     <l n="199">In amara vecchiezza il derelitto</l>
     <l n="200">genitor si struggea, ché d'altra prole,</l>
     <l n="201">cui sua reda lasciar, lieto non era.</l>
     <l n="202">Gli spense ambo il Tidìde, e lor togliendo</l>
     <l n="203">la cara vita, in aspre cure e in pianti</l>
     <l n="204">pose il misero padre, a cui negato</l>
     <l n="205">fu il vederli tornar dalla battaglia</l>
     <l n="206">salvi al suo seno; e di lui morto in lutto</l>
     <l n="207">ignoti eredi si partîr l'avere.</l>
    </lg>
    <lg n="16">
     <l n="208">Due Prïamidi, Cromio ed Echemóne,</l>
     <l n="209">venìano entrambi in un sol cocchio. A questi</l>
     <l n="210">s'avventò Dïomede; e col furore</l>
     <l n="211">di lïon che una mandra al bosco assalta</l>
     <l n="212">e di giovenca o bue frange la nuca;</l>
     <l n="213">così mal conci entrambi il fier Tidìde</l>
     <l n="214">precipitolli dalla biga, e tolte</l>
     <l n="215">l'arme de' vinti, a' suoi sergenti ei dienne</l>
     <l n="216">i destrieri onde trarli alla marina.</l>
    </lg>
    <lg n="17">
     <l n="217">Come de' Teucri sbarattar le file</l>
     <l n="218">videlo Enea, si mosse, e per la folta</l>
     <l n="219">e fra il rombo dell'aste discorrendo</l>
     <l n="220">a cercar diessi il valoroso e chiaro</l>
     <l n="221">figlio di Licaon, Pandaro. Il trova,</l>
     <l n="222">gli si appresenta e fa queste parole:</l>
    </lg>
    <lg n="18">
     <l n="223">Pandaro, dov'è l'arco? ove i veloci</l>
     <l n="224">tuoi strali? ov'è la gloria in che qui nullo</l>
     <l n="225">teco gareggia, né verun si vanta</l>
     <l n="226">licio arcier superarti? Or su, ti sveglia,</l>
     <l n="227">alza a Giove la mano, un dardo allenta</l>
     <l n="228">contro costui, qualunque ei sia, che desta</l>
     <l n="229">cotanta strage, e sì malmena i Teucri,</l>
     <l n="230">de' quai già molti e forti a giacer pose:</l>
     <l n="231">se pur egli non fosse un qualche nume</l>
     <l n="232">adirato con noi per obbliati</l>
     <l n="233">sacrifizi: e de' numi acerba è l'ira.</l>
    </lg>
    <lg n="19">
     <l n="234">Così d'Anchise il figlio. E il figlio a lui</l>
     <l n="235">di Licaone: O delle teucre genti</l>
     <l n="236">inclito duce Enea, se quello scudo</l>
     <l n="237">e quell'elmo a tre coni e quei destrieri</l>
     <l n="238">ben riconosco, colui parmi in tutto</l>
     <l n="239">il forte Dïomede. E nondimeno</l>
     <l n="240">negar non l'oso un Immortal. Ma s'egli</l>
     <l n="241">è il mortale ch'io dico, il bellicoso</l>
     <l n="242">figliuolo di Tidèo, tanto furore</l>
     <l n="243">non è senza il favor d'un qualche iddio,</l>
     <l n="244">che di nebbia i celesti omeri avvolto</l>
     <l n="245">stagli al fianco, e dal petto gli disvìa</l>
     <l n="246">le veloci saette. Io gli scagliai</l>
     <l n="247">dianzi un dardo, e lo colsi alla diritta</l>
     <l n="248">spalla nel cavo del torace, e certo</l>
     <l n="249">d'averlo mi credea sospinto a Pluto.</l>
     <l n="250">Pur non lo spensi: e irato quindi io temo</l>
     <l n="251">qualche nume. Non ho su cui salire</l>
     <l n="252">or qui cocchio verun. Stolto! che in serbo</l>
     <l n="253">undici ne lasciai nel patrio tetto</l>
     <l n="254">di fresco fatti e belli, e di cortine</l>
     <l n="255">ricoperti, con due d'orzo e di spelda</l>
     <l n="256">ben pasciuti cavalli a ciascheduno.</l>
     <l n="257">E sì che il giorno ch'io partii, gli eccelsi</l>
     <l n="258">nostri palagi abbandonando, il veglio</l>
     <l n="259">guerriero Licaon molti ne dava</l>
     <l n="260">prudenti avvisi, e mi facea precetto</l>
     <l n="261">di guidar sempre mai montato in cocchio</l>
     <l n="262">le troiane coorti alla battaglia.</l>
     <l n="263">Certo era meglio l'obbedir; ma, folle!</l>
     <l n="264">nol feci, ed ebbi ai corridor riguardo,</l>
     <l n="265">temendo che assueti a largo pasto</l>
     <l n="266">di pasto non patissero difetto</l>
     <l n="267">in racchiusa città. Lasciàili adunque,</l>
     <l n="268">e pedon venni ad Ilio, ogni fidanza</l>
     <l n="269">posta nell'arco che giovarmi poscia</l>
     <l n="270">dovea sì poco. Saettai con questo</l>
     <l n="271">due de' primi, l'Atride ed il Tidìde,</l>
     <l n="272">e ferii l'uno e l'altro, e il vivo sangue</l>
     <l n="273">ne trassi io sì, ma n'attizzai più l'ira.</l>
     <l n="274">In mal punto spiccai dunque dal muro</l>
     <l n="275">gli archi ricurvi il dì che al grande Ettorre</l>
     <l n="276">compiacendo qua mossi, e de' Troiani</l>
     <l n="277">il comando accettai. Ma se redire,</l>
     <l n="278">se con quest'occhi riveder m'è dato</l>
     <l n="279">la patria, la consorte e la sublime</l>
     <l n="280">mia vasta reggia, mi recida ostile</l>
     <l n="281">ferro la testa, se di propria mano</l>
     <l n="282">non infrango e non getto nell'accese</l>
     <l n="283">vampe quest'arco inutile compagno.</l>
    </lg>
    <lg n="20">
     <l n="284">E al borioso il duce Enea: Non dire,</l>
     <l n="285">no, questi spregi. Della pugna il volto</l>
     <l n="286">cangerà, se ambedue sopra un medesmo</l>
     <l n="287">cocchio raccolti affronterem costui,</l>
     <l n="288">e farem delle nostre armi periglio.</l>
     <l n="289">Monta dunque il mio carro, e de' cavalli</l>
     <l n="290">di Troe vedi la vaglia, e come in campo</l>
     <l n="291">per ogni lato sappiano veloci</l>
     <l n="292">inseguire e fuggir. Questi (se avvegna</l>
     <l n="293">che il Tonante di nuovo a Dïomede</l>
     <l n="294">dia dell'armi l'onor), questi trarranno</l>
     <l n="295">salvi noi pure alla cittade. Or via</l>
     <l n="296">prendi tu questa sferza e queste briglie,</l>
     <l n="297">ch'io de' corsieri, per pugnar, ti cedo</l>
     <l n="298">il governo; o costui tu stesso affronta,</l>
     <l n="299">ché de' corsieri sarà mia la cura.</l>
    </lg>
    <lg n="21">
     <l n="300">Sì (riprese il figliuol di Licaone)</l>
     <l n="301">tien tu le briglie, Enea, reggi tu stesso</l>
     <l n="302">i tuoi cavalli, che la mano udendo</l>
     <l n="303">del consueto auriga, il curvo carro</l>
     <l n="304">meglio trarranno, se fuggir fia forza</l>
     <l n="305">dal figlio di Tidèo. Se lor vien manco</l>
     <l n="306">la tua voce, potrìan per caso istrano</l>
     <l n="307">spaventati adombrarsi, e senza legge</l>
     <l n="308">aggirarsi pel campo, e a trarne fuori</l>
     <l n="309">della pugna indugiar tanto che il fero</l>
     <l n="310">Dïomede n'assegua impetuoso,</l>
     <l n="311">ed entrambi n'uccida, e via ne meni</l>
     <l n="312">i destrieri di Troe. Resta tu dunque</l>
     <l n="313">al timone e alle briglie, ché coll'asta</l>
     <l n="314">io del nemico sosterrò l'assalto.</l>
    </lg>
    <lg n="22">
     <l n="315">Montâr, ciò detto, sull'adorno cocchio,</l>
     <l n="316">e animosi drizzâr contra il Tidìde</l>
     <l n="317">i veloci cavalli. Il chiaro figlio</l>
     <l n="318">di Capanèo li vide, ed all'amico</l>
     <l n="319">vôlto il presto parlar, Tidìde, ei disse,</l>
     <l n="320">mio diletto Tidìde, a pugnar teco</l>
     <l n="321">veggo pronti venir due di gran nerbo</l>
     <l n="322">valorosi guerrier, l'uno il famoso</l>
     <l n="323">Pandaro arciero che figliuol si vanta</l>
     <l n="324">di Licaone, e l'altro Enea che prole</l>
     <l n="325">vantasi ei pur di Venere e d'Anchise.</l>
     <l n="326">Su, presto in cocchio; ritiriamci, e incauto</l>
     <l n="327">tu non istarmi a furiar tra i primi</l>
     <l n="328">con sì gran rischio della dolce vita</l>
     <l n="329">Bieco guatollo il gran Tidìde, e disse:</l>
     <l n="330">Non parlarmi di fuga. Indarno tenti</l>
     <l n="331">persuadermi una viltà. Fuggire</l>
     <l n="332">dal cimento e tremar, non lo consente</l>
     <l n="333">la mia natura: ho forze intègre, e sdegno</l>
     <l n="334">de' cavalli il vantaggio. Andrò pedone,</l>
     <l n="335">quale mi trovo, ad incontrar costoro;</l>
     <l n="336">ché Pallade mi vieta ogni paura.</l>
     <l n="337">Ma non essi ambedue salvi di mano</l>
     <l n="338">ci scapperan, dai rapidi sottratti</l>
     <l n="339">lor corridori, ed avverrà che appena</l>
     <l n="340">ne scampi un solo. Un altro avviso ancora</l>
     <l n="341">vo' dirti, e tu non l'obblïar. Se fia</l>
     <l n="342">che l'alto onore d'atterrarli entrambi</l>
     <l n="343">la prudente Minerva mi conceda,</l>
     <l n="344">tu per le briglie allora i miei cavalli</l>
     <l n="345">lega all'anse del cocchio, e ratto vola</l>
     <l n="346">ai cavalli d'Enea, e dai Troiani</l>
     <l n="347">via te li mena fra gli Achei. Son essi</l>
     <l n="348">della stirpe gentil di quei che Giove,</l>
     <l n="349">prezzo del figlio Ganimede, un giorno</l>
     <l n="350">a Troe donava; né miglior destrieri</l>
     <l n="351">vede l'occhio del Sole e dell'Aurora.</l>
     <l n="352">Al re Laomedonte il prence Anchise</l>
     <l n="353">la razza ne furò, sopposte ai padri</l>
     <l n="354">segretamente un dì le sue puledre</l>
     <l n="355">che di tale imeneo sei generosi</l>
     <l n="356">corsier gli partoriro. Egli n'impingua</l>
     <l n="357">quattro di questi a sé nel suo presepe,</l>
     <l n="358">e due ne cesse al figlio Enea, superbi</l>
     <l n="359">cavalli da battaglia. Ove n'avvegna</l>
     <l n="360">di predarli, n'avremo immensa lode.</l>
    </lg>
    <lg n="23">
     <l n="361">Mentre seguìan tra lor queste parole,</l>
     <l n="362">quelli incitando i corridor veloci</l>
     <l n="363">tosto appressârsi, e Pandaro primiero</l>
     <l n="364">favellò: Bellicoso ardito figlio</l>
     <l n="365">dell'illustre Tidèo, poiché l'acuto</l>
     <l n="366">mio stral non ti domò, vengo a far prova</l>
     <l n="367">s'io di lancia ferir meglio mi sappia.</l>
     <l n="368">Così detto, la lunga asta vibrando</l>
     <l n="369">fulminolla, e colpì di Dïomede</l>
     <l n="370">lo scudo sì, che la ferrata punta</l>
     <l n="371">tutto passollo, e ne sfiorò l'usbergo.</l>
     <l n="372">Sei ferito nel fianco (alto allor grida</l>
     <l n="373">l'illustre feritor), né a lungo, io spero,</l>
     <l n="374">vivrai: la gloria che mi porti è somma.</l>
    </lg>
    <lg n="24">
     <l n="375">Errasti, o folle, il colpo (imperturbato</l>
     <l n="376">gli rispose l'eroe); ben io m'avviso</l>
     <l n="377">ch'uno almeno di voi, pria di ristarvi</l>
     <l n="378">da questa zuffa, nel suo sangue steso</l>
     <l n="379">l'ira di Marte sazierà. Ciò detto,</l>
     <l n="380">scagliò. Minerva ne diresse il telo,</l>
     <l n="381">e a lui che curvo lo sfuggìa, cacciollo</l>
     <l n="382">tra il naso e il ciglio. Penetrò l'acuto</l>
     <l n="383">ferro tra' denti, ne tagliò l'estrema</l>
     <l n="384">lingua, e di sotto al mento uscì la punta.</l>
     <l n="385">Piombò dal cocchio, gli tonâr sul petto</l>
     <l n="386">l'armi lucenti, sbigottîr gli stessi</l>
     <l n="387">cavalli, e a lui si sciolsero per sempre</l>
     <l n="388">e le forze e la vita. Enea temendo</l>
     <l n="389">in man non caggia degli Achei l'ucciso,</l>
     <l n="390">scese, e protesa a lui l'asta e lo scudo</l>
     <l n="391">giravagli dintorno a simiglianza</l>
     <l n="392">di fier lïone in suo valor sicuro;</l>
     <l n="393">e parato a ferir qual sia nemico</l>
     <l n="394">che gli si accosti, il difendea gridando</l>
     <l n="395">orribilmente. Diè di piglio allora</l>
     <l n="396">ad un enorme sasso Dïomede</l>
     <l n="397">di tal pondo, che due nol porterebbero</l>
     <l n="398">degli uomini moderni; ed ei vibrandolo</l>
     <l n="399">agevolmente, e solo e con grand'impeto</l>
     <l n="400">scagliandolo, percosse Enea nell'osso</l>
     <l n="401">che alla coscia s'innesta ed è nomato</l>
     <l n="402">ciotola. Il fracassò l'aspro macigno</l>
     <l n="403">con ambi i nervi, e ne stracciò la pelle.</l>
     <l n="404">Diè del ginocchio al grave colpo in terra</l>
     <l n="405">l'eroe ferito, e colla man robusta</l>
     <l n="406">puntellò la persona. Un negro velo</l>
     <l n="407">gli coperse le luci, e qui perìa,</l>
     <l n="408">se di lui tosto non si fosse avvista</l>
     <l n="409">l'alma figlia di Giove Citerèa</l>
     <l n="410">che d'Anchise pastor l'avea concetto.</l>
     <l n="411">Intorno al caro figlio ella diffuse</l>
     <l n="412">le bianche braccia, e del lucente peplo</l>
     <l n="413">gli antepose le falde, onde dall'armi</l>
     <l n="414">ripararlo, e impedir che ferro acheo</l>
     <l n="415">gli passi il petto e l'anima gl'involi.</l>
    </lg>
    <lg n="25">
     <l n="416">Mentre al fiero conflitto ella sottragge</l>
     <l n="417">il diletto figliuol, Stènelo il cenno</l>
     <l n="418">membrando dell'amico, ne sostiene</l>
     <l n="419">in disparte i cavalli, e prestamente</l>
     <l n="420">all'anse della biga avviluppate</l>
     <l n="421">le redini, s'avventa ai ben chiomati</l>
     <l n="422">corridori d'Enea; di mezzo ai Teucri</l>
     <l n="423">agli Achivi li spinge, ed alle navi</l>
     <l n="424">spedisceli fidati al dolce amico</l>
     <l n="425">Dëipilo, cui sopra ogni altro eguale,</l>
     <l n="426">perché d'alma conforme, in pregio ei tiene.</l>
     <l n="427">Esso intanto l'eroe capaneìde</l>
     <l n="428">rimontato il suo cocchio, e in man riprese</l>
     <l n="429">le rilucenti briglie, allegramente</l>
     <l n="430">de' cavalli sonar l'ugna facea</l>
     <l n="431">dietro il Tidìde che coll'empio ferro</l>
     <l n="432">l'alma Venere insegue, la sapendo</l>
     <l n="433">non una delle Dee che de' mortali</l>
     <l n="434">godon le guerre amministrar, siccome</l>
     <l n="435">Minerva e la di mura atterratrice</l>
     <l n="436">torva Bellona, ma un'imbelle Diva.</l>
     <l n="437">Poiché raggiunta per la folta ei l'ebbe,</l>
     <l n="438">abbassò l'asta il fiero, e coll'acuto</l>
     <l n="439">ferro l'assalse, e della man gentile</l>
     <l n="440">gli estremi le sfiorò verso il confine</l>
     <l n="441">della palma. Forò l'asta la cute,</l>
     <l n="442">rotto il peplo odoroso a lei tessuto</l>
     <l n="443">dalle Grazie, e fluì dalla ferita</l>
     <l n="444">l'icóre della Dea, sangue immortale,</l>
     <l n="445">qual corre de' Beati entro le vene;</l>
     <l n="446">ch'essi, né frutto cereal gustando</l>
     <l n="447">né rubicondo vino, esangui sono,</l>
     <l n="448">e quindi han nome d'Immortali. Al colpo</l>
     <l n="449">died'ella un forte grido, e dalle braccia</l>
     <l n="450">depose il figlio, a cui difesa Apollo</l>
     <l n="451">corse tosto, e l'ascose entro una nube,</l>
     <l n="452">onde camparlo dall'achee saette.</l>
    </lg>
    <lg n="26">
     <l n="453">Il bellicoso Dïomede intanto,</l>
     <l n="454">Cedi, figlia di Giove, alto gridava,</l>
     <l n="455">cedi il piè dalla pugna. E non ti basta</l>
     <l n="456">sedur d'imbelli femminette il core?</l>
     <l n="457">Se qui troppo t'avvolgi, io porto avviso</l>
     <l n="458">che tale desteratti orror la guerra,</l>
     <l n="459">ch'anco il sol nome ti darà paura.</l>
    </lg>
    <lg n="27">
     <l n="460">Disse; ed ella turbata ed affannosa</l>
     <l n="461">partiva. La veloce Iri per mano</l>
     <l n="462">la prese, la tirò fuor del tumulto</l>
     <l n="463">carca di doglie e livida le nevi</l>
     <l n="464">della morbida cute. Alla sinistra</l>
     <l n="465">della pugna seduto il furibondo</l>
     <l n="466">Marte trovò: la grande asta del Nume</l>
     <l n="467">e i veloci corsier cingea la nebbia.</l>
     <l n="468">Gli abbracciò le ginocchia supplicando</l>
     <l n="469">la sorella, e gridò: Caro fratello,</l>
     <l n="470">miserere di me, dammi il tuo cocchio,</l>
     <l n="471">ond'io salga all'Olimpo. Assai mi crucia</l>
     <l n="472">una ferita che mi feo la destra</l>
     <l n="473">d'un ardito mortal, di Dïomede,</l>
     <l n="474">che pur con Giove piglierìa contesa.</l>
    </lg>
    <lg n="28">
     <l n="475">Sì prega, e Marte i bei destrier le cede.</l>
     <l n="476">Salì sul cocchio allor la dolorosa,</l>
     <l n="477">salì al suo fianco la taumanzia figlia,</l>
     <l n="478">e in man tolte le briglie, a tutto corso</l>
     <l n="479">i cavalli sferzò che desiosi</l>
     <l n="480">volavano. Arrivâr tosto all'Olimpo,</l>
     <l n="481">eccelsa sede degli Eterni. Quivi</l>
     <l n="482">arrestò la veloce Iri i corsieri,</l>
     <l n="483">li disciolse dal giogo, e ristorolli</l>
     <l n="484">d'immortal cibo. La divina intanto</l>
     <l n="485">Venere al piede si gittò dell'alma</l>
     <l n="486">genitrice Dïona, che la figlia</l>
     <l n="487">raccogliendo al suo seno, e colla mano</l>
     <l n="488">la carezzando e interrogando, Oh! disse</l>
     <l n="489">oh! chi mai de' Celesti si permise</l>
     <l n="490">amata figlia, in te sì grave offesa,</l>
     <l n="491">come rea di gran fallo alla scoperta?</l>
     <l n="492">Il superbo Tidìde Dïomede,</l>
     <l n="493">rispose Citerèa, l'empio ferimmi</l>
     <l n="494">perché il mio figlio, il mio sovra ogni cosa</l>
     <l n="495">diletto Enea sottrassi dalla pugna,</l>
     <l n="496">che pugna non è più di Teucri e Achivi,</l>
     <l n="497">ma d'Achivi e di numi. — E a lei Dïona</l>
     <l n="498">inclita Diva replicò: Sopporta</l>
     <l n="499">in pace, o figlia, il tuo dolor; ché molti</l>
     <l n="500">degl'Immortali con alterno danno</l>
     <l n="501">molte soffrimmo dai mortali offese.</l>
     <l n="502">Le soffrì Marte il dì che gli Aloìdi</l>
     <l n="503">Oto e il forte Efïalte l'annodaro</l>
     <l n="504">d'aspre catene. Un anno avvinto e un mese</l>
     <l n="505">in carcere di ferro egli si stette,</l>
     <l n="506">e forse vi perìa, se la leggiadra</l>
     <l n="507">madrigna Eeribèa nol rivelava</l>
     <l n="508">al buon Mercurio che di là furtivo</l>
     <l n="509">lo sottrasse, già tutto per la lunga</l>
     <l n="510">e dolorosa prigionìa consunto.</l>
     <l n="511">Le soffrì Giuno allor che il forte figlio</l>
     <l n="512">d'Anfitrione con trisulco dardo</l>
     <l n="513">la destra poppa le piagò, sì ch'ella</l>
     <l n="514">d'alto duol ne fu colta. Anco il gran Pluto</l>
     <l n="515">dal medesmo mortal figlio di Giove</l>
     <l n="516">aspro sofferse di saetta un colpo</l>
     <l n="517">là su le porte dell'Inferno, e tale</l>
     <l n="518">lo conquise un dolor, che lamentoso</l>
     <l n="519">e con lo stral ne' duri omeri infisso</l>
     <l n="520">all'Olimpo sen venne, ove Peone,</l>
     <l n="521">di lenitivi farmaci spargendo</l>
     <l n="522">la ferita, il sanò; ché sua natura</l>
     <l n="523">mortal non era: ma ben era audace</l>
     <l n="524">e scellerato il feritor che d'ogni</l>
     <l n="525">nefario fatto si fea beffe, osando</l>
     <l n="526">fin gli abitanti saettar del cielo.</l>
     <l n="527">Oggi contro te pur spinse Minerva</l>
     <l n="528">il figlio di Tidèo. Stolto! ché seco</l>
     <l n="529">punto non pensa che son brevi i giorni</l>
     <l n="530">di chi combatte con gli Dei: né babbo</l>
     <l n="531">lo chiameran tornato dalla pugna</l>
     <l n="532">i figlioletti al suo ginocchio avvolti.</l>
     <l n="533">Benché forte d'assai, badi il Tidìde</l>
     <l n="534">ch'un più forte di te seco non pugni;</l>
     <l n="535">badi che l'Adrastina Egïalèa,</l>
     <l n="536">di Dïomede generosa moglie,</l>
     <l n="537">presto non debba risvegliar dal sonno</l>
     <l n="538">ululando i famigli, e il forte Acheo</l>
     <l n="539">plorar che colse il suo virgineo fiore.</l>
    </lg>
    <lg n="29">
     <l n="540">In questo dir con ambedue le palme</l>
     <l n="541">la man le asterse dal rappreso icóre,</l>
     <l n="542">e la man si sanò, queta ogni doglia.</l>
     <l n="543">Riser Giuno e Minerva a quella vista,</l>
     <l n="544">e con amaro motteggiar la Diva</l>
     <l n="545">dalle glauche pupille il genitore</l>
     <l n="546">così prese a tentar: Padre, senz'ira</l>
     <l n="547">un fiero caso udir vuoi tu? Ciprigna</l>
     <l n="548">qualche leggiadra Achea sollecitando</l>
     <l n="549">a seguir seco i suoi Teucri diletti,</l>
     <l n="550">nel carezzarla ed acconciarle il peplo,</l>
     <l n="551">a un aurato ardiglione, ohimè! s'è punta</l>
     <l n="552">la dilicata mano. — Il sommo padre</l>
     <l n="553">grazioso sorrise, e a sé chiamata</l>
     <l n="554">l'aurea Venere, Figlia, le dicea,</l>
     <l n="555">per te non sono della guerra i fieri</l>
     <l n="556">studi, ma l'opre d'Imeneo soavi.</l>
     <l n="557">A queste intendi, ed il pensier dell'armi</l>
     <l n="558">tutto a Marte lo lascia ed a Minerva.</l>
    </lg>
    <lg n="30">
     <l n="559">Mentre in cielo seguìan queste favelle,</l>
     <l n="560">contro il figlio d'Anchise il bellicoso</l>
     <l n="561">Dïomede si spinge, né l'arresta</l>
     <l n="562">il saper che la man d'Apollo il copre.</l>
     <l n="563">Desioso di porre Enea sotterra</l>
     <l n="564">e spogliarlo dell'armi peregrine,</l>
     <l n="565">nulla ei rispetta un sì gran Dio. Tre volte</l>
     <l n="566">a morte l'assalì, tre volte Apollo</l>
     <l n="567">gli scosse in faccia il luminoso scudo.</l>
     <l n="568">Ma come il forte Calidonio al quarto</l>
     <l n="569">impeto venne, il saettante nume</l>
     <l n="570">terribile gridò: Guarda che fai;</l>
     <l n="571">via di qua, Dïomede; il paragone</l>
     <l n="572">non tentar degli Dei, ché de' Celesti</l>
     <l n="573">e de' terrestri è disugual la schiatta.</l>
    </lg>
    <lg n="31">
     <l n="574">Disse; e alquanto l'eroe ritrasse il piede</l>
     <l n="575">l'ira evitando dell'arciero Apollo,</l>
     <l n="576">che, fuor condutto della mischia Enea,</l>
     <l n="577">nella sacrata Pergamo fra l'are</l>
     <l n="578">del suo delubro il pose. Ivi Latona,</l>
     <l n="579">ivi l'amante dello stral Dïana</l>
     <l n="580">lo curâr, l'onoraro. Intanto Apollo</l>
     <l n="581">formò di tenue nebbia una figura</l>
     <l n="582">in sembianza d'Enea; d'Enea le finse</l>
     <l n="583">l'armi, e dintorno al vano simulacro</l>
     <l n="584">Teucri ed Achei facean di targhe e scudi</l>
     <l n="585">un alterno spezzar che intorno ai petti</l>
     <l n="586">orrendo risonava. Allor si volse</l>
     <l n="587">al Dio dell'armi il Dio del giorno, e disse</l>
    </lg>
    <lg n="32">
     <l n="588">Eversor di città, Marte omicida,</l>
     <l n="589">che sol nel sangue esulti, e non andrai</l>
     <l n="590">ad aggredir tu dunque, a cacciar lungi</l>
     <l n="591">questo altiero mortal, questo Tidìde</l>
     <l n="592">che alle mani verrìa con Giove ancora?</l>
     <l n="593">Egli assalse e ferì prima Ciprigna</l>
     <l n="594">al carpo della mano; indi avventossi</l>
     <l n="595">a me medesmo coll'ardir d'un Dio.</l>
    </lg>
    <lg n="33">
     <l n="596">Sì dicendo, s'assise alto sul colmo</l>
     <l n="597">della pergàmea rocca, e il rovinoso</l>
     <l n="598">Marte sen corse a concitar de' Teucri</l>
     <l n="599">le schiere, e preso d'Acamante il volto,</l>
     <l n="600">d'Acamante de' Traci esimio duce,</l>
     <l n="601">così prese a spronar di Prìamo i figli:</l>
    </lg>
    <lg n="34">
     <l n="602">Illustri Prïamìdi, e sino a quando</l>
     <l n="603">permetterete della vostra gente</l>
     <l n="604">per la man degli Achei sì rio macello?</l>
     <l n="605">Sin tanto forse che la strage arrivi</l>
     <l n="606">alle porte di Troia? A terra è steso</l>
     <l n="607">l'eroe che al pari del divino Ettorre</l>
     <l n="608">onoravamo, Enea preclaro figlio</l>
     <l n="609">del magnanimo Anchise. Andiam, si voli</l>
     <l n="610">alla difesa di cotanto amico.</l>
    </lg>
    <lg n="35">
     <l n="611">Destâr la forza e il cor d'ogni guerriero</l>
     <l n="612">queste parole. Sarpedon con aspre</l>
     <l n="613">rampogne allora rabbuffando Ettorre,</l>
     <l n="614">Dove andò, gli dicea, l'alto valore</l>
     <l n="615">che poc'anzi t'avevi? E pur t'udimmo</l>
     <l n="616">vantarti che tu sol senza l'aita</l>
     <l n="617">de' collegati, e co' tuoi soli affini</l>
     <l n="618">e co' fratei bastavi alla difesa</l>
     <l n="619">della città. Ma niuno io qui ne veggo,</l>
     <l n="620">niun ne ravviso di costor, ché tutti</l>
     <l n="621">trepidanti s'arretrano siccome</l>
     <l n="622">timidi veltri intorno ad un leone:</l>
     <l n="623">e qui frattanto combattiam noi soli,</l>
     <l n="624">noi venuti in sussidio. Io che mi sono</l>
     <l n="625">pur della lega, di lontana al certo</l>
     <l n="626">parte mi mossi, dalla licia terra,</l>
     <l n="627">dal vorticoso Xanto, ove la cara</l>
     <l n="628">moglie ed un figlio pargoletto e molti</l>
     <l n="629">lasciai di quegli averi a cui sospira</l>
     <l n="630">l'uomo mai sempre bisognoso. E pure</l>
     <l n="631">alleato, qual sono, i miei guerrieri</l>
     <l n="632">esorto alla battaglia, ed io medesmo</l>
     <l n="633">sto qui pronto a pugnar contra costui,</l>
     <l n="634">benché qui nulla io m'abbia che il nemico</l>
     <l n="635">rapir mi possa, né portarlo seco.</l>
     <l n="636">E tu ozioso ti ristai? né almeno</l>
     <l n="637">agli altri accenni di far fronte, e in salvo</l>
     <l n="638">por le consorti? Guàrdati, che presi,</l>
     <l n="639">siccome in ragna che ogni cosa involve,</l>
     <l n="640">non divenghiate del crudel nemico</l>
     <l n="641">cattura e preda, e ch'ei tra poco al suolo</l>
     <l n="642">la vostr'alma cittade non adegui.</l>
     <l n="643">A te tocca l'aver di ciò pensiero</l>
     <l n="644">e giorno e notte, a te dell'alleanza</l>
     <l n="645">i capitani supplicar, che fermi</l>
     <l n="646">resistano al lor posto, e far che niuna</l>
     <l n="647">cagion più sorga di rampogne acerbe.</l>
    </lg>
    <lg n="36">
     <l n="648">D'Ettore al cor fu morso amaro il detto</l>
     <l n="649">di Sarpedonte, sì che tosto a terra</l>
     <l n="650">saltò dal cocchio in tutto punto, e l'asta</l>
     <l n="651">scotendo ad animar corse veloce</l>
     <l n="652">d'ogni parte i Troiani alla battaglia,</l>
     <l n="653">e destò mischia dolorosa. Allora</l>
     <l n="654">voltâr la fronte i Teucri, e impetuosi</l>
     <l n="655">fêrsi incontro agli Achei, che stretti insieme</l>
     <l n="656">gli aspettâr di piè fermo e senza tema.</l>
    </lg>
    <lg n="37">
     <l n="657">Come allor che di Zefiro lo spiro</l>
     <l n="658">disperde per le sacre aie la pula,</l>
     <l n="659">mentre la bionda Cerere la scevra</l>
     <l n="660">dal suo frutto gentil, che il buon villano</l>
     <l n="661">vien ventilando; lo leggier spulezzo</l>
     <l n="662">tutta imbianca la parte ove del vento</l>
     <l n="663">lo sospinge il soffiar: così gli Achivi</l>
     <l n="664">inalbava la polve al cielo alzata</l>
     <l n="665">dall'ugna de' cavalli entrati allora</l>
     <l n="666">sotto la sferza degli aurighi in zuffa.</l>
     <l n="667">Difilati portavano i Troiani</l>
     <l n="668">il valor delle destre, e furioso</l>
     <l n="669">li soccorrea Gradivo discorrendo</l>
     <l n="670">il campo tutto, e tutta di gran buio</l>
     <l n="671">la battaglia coprendo. E sì di Febo</l>
     <l n="672">i precetti adempìa, di Febo Apollo</l>
     <l n="673">d'aurea spada precinto, che comando</l>
     <l n="674">dato gli avea d'accendere ne' Teucri</l>
     <l n="675">ardimento guerrier, vista partire</l>
     <l n="676">aiutatrice degli Achei Minerva.</l>
    </lg>
    <lg n="38">
     <l n="677">Fuori intanto de' pingui aditi sacri</l>
     <l n="678">Enea messo da Febo, e per lui tutto</l>
     <l n="679">di gagliardìa ripieno appresentossi</l>
     <l n="680">a' suoi compagni che gioîr, vedendo</l>
     <l n="681">vivo e salvo il guerriero e rintegrato</l>
     <l n="682">delle pristine forze. Ma gravarlo</l>
     <l n="683">d'alcun dimando il fier nol consentìa</l>
     <l n="684">lavor dell'armi che dell'arco il divo</l>
     <l n="685">sire eccitava, e l'omicida Marte,</l>
     <l n="686">e la Discordia ognor furente e pazza.</l>
    </lg>
    <lg n="39">
     <l n="687">D'altra parte gli Aiaci e Dïomede</l>
     <l n="688">e il re dulìchio anch'essi alla battaglia</l>
     <l n="689">raccendono gli Achei già per sé stessi</l>
     <l n="690">né la furia tementi né le grida</l>
     <l n="691">de' Dàrdani, ma fermi ad aspettarli.</l>
     <l n="692">Quai nubi che de' monti in su la cima</l>
     <l n="693">immote arresta di Saturno il figlio</l>
     <l n="694">quando l'aria è tranquilla e il furor dorme</l>
     <l n="695">degli Aquiloni o d'altro impetuoso</l>
     <l n="696">di nubi fugator vento sonoro;</l>
     <l n="697">di piè fermo così senza veruno</l>
     <l n="698">pensier di fuga attendono gli Achivi</l>
     <l n="699">de' Troiani l'assalto. E Agamennóne</l>
     <l n="700">per le file scorrendo, e molte cose</l>
     <l n="701">d'ogni parte avvertendo, Amici, ei grida,</l>
     <l n="702">uomini siate e di cor forte, e ognuno</l>
     <l n="703">nel calor della pugna il guardo tema</l>
     <l n="704">del suo compagno. De' guerrier che infiamma</l>
     <l n="705">generoso pudore, i salvi sono</l>
     <l n="706">più che gli uccisi; chi rossor di fuga</l>
     <l n="707">non sente, ha persa coll'onor la forza.</l>
    </lg>
    <lg n="40">
     <l n="708">Scagliò l'asta, ciò detto, ed un guerriero</l>
     <l n="709">percosse de' primai, commilitone</l>
     <l n="710">del magnanimo Enea, Deicoonte,</l>
     <l n="711">di Pèrgaso figliuol tenuto in pregio</l>
     <l n="712">dai Teucri al paro che di Prìamo i figli,</l>
     <l n="713">perché presto a pugnar sempre tra' primi.</l>
     <l n="714">Colpillo Atride nell'opposto scudo</l>
     <l n="715">che difesa non fece. Trapassollo</l>
     <l n="716">tutto la lancia, e per lo cinto all'imo</l>
     <l n="717">ventre discese. Strepitoso ei cadde,</l>
     <l n="718">e l'armi rimbombâr sovra il caduto.</l>
    </lg>
    <lg n="41">
     <l n="719">Enea diè morte di rincontro a due</l>
     <l n="720">valentissimi, Orsìloco e Cretone,</l>
     <l n="721">figli a Diòcle, della ben costrutta</l>
     <l n="722">città di Fere un ricco abitatore.</l>
     <l n="723">Scendea costui dal fiume Alfèo che largo</l>
     <l n="724">la pilia terra di bell'acque inonda:</l>
     <l n="725">Alfèo produsse Orsìloco di molte</l>
     <l n="726">genti signore, Orsìloco Diòcle,</l>
     <l n="727">e Diòcle costor, mastri di guerra</l>
     <l n="728">d'un sol parto acquistati. Aveano entrambi</l>
     <l n="729">già fatti adulti navigato a Troia</l>
     <l n="730">per onor degli Atridi, e qui la vita</l>
     <l n="731">entrambi terminâr. Quai due leoni,</l>
     <l n="732">cui la madre sul monte entro i recessi</l>
     <l n="733">d'alto speco educò, fan ruba e guasto</l>
     <l n="734">delle mandre, de' greggi e delle stalle,</l>
     <l n="735">finché dal ferro de' pastor raggiunti</l>
     <l n="736">caggiono anch'essi; e tali allor dall'asta</l>
     <l n="737">d'Enea percossi caddero costoro</l>
     <l n="738">col fragor di recisi eccelsi abeti.</l>
    </lg>
    <lg n="42">
     <l n="739">Strinse pietà dei due caduti il petto</l>
     <l n="740">del prode Menelao, che tosto innanzi</l>
     <l n="741">si spinse di lucenti armi vestito</l>
     <l n="742">l'asta squassando. E Marte, che domarlo</l>
     <l n="743">per man d'Enea fa stima, il cor gli attizza.</l>
     <l n="744">Del magnanimo Nèstore il buon figlio</l>
     <l n="745">Antìloco osservollo, e un qualche danno</l>
     <l n="746">paventando all'Atride, un qualche grave</l>
     <l n="747">storpio all'impresa degli Achei, processe</l>
     <l n="748">nell'antiguardo. Già s'aveano incontro</l>
     <l n="749">abbassate le picche i due campioni</l>
     <l n="750">pronti a ferir, quando d'Atride al fianco</l>
     <l n="751">Antìloco comparve: e di due tali</l>
     <l n="752">viste le forze in un congiunte, Enea,</l>
     <l n="753">benché prode guerriero, retrocesse.</l>
     <l n="754">Trassero questi tra gli Achei gli estinti</l>
     <l n="755">Orsìloco e Cretone, e d'ambedue</l>
     <l n="756">le miserande spoglie in man deposte</l>
     <l n="757">degli amici, dier volta, e nella pugna</l>
     <l n="758">novellamente si mischiâr tra' primi.</l>
    </lg>
    <lg n="43">
     <l n="759">Fu morto il duce allor de' generosi</l>
     <l n="760">scudati Paflagoni, il marzïale</l>
     <l n="761">Pilemene. Il ferì d'asta alla spalla</l>
     <l n="762">l'Atride Menelao. Lo suo sergente</l>
     <l n="763">ed auriga Midon, gagliardo figlio</l>
     <l n="764">d'Antimnio, cadde per la man d'Antìloco.</l>
     <l n="765">Dava questo Midon, per via fuggirsi,</l>
     <l n="766">la volta al cocchio. Antìloco nel pieno</l>
     <l n="767">del cubito il ferì con tale un colpo</l>
     <l n="768">di sasso, che gittògli al suol le belle</l>
     <l n="769">eburnee briglie. Gli fu tosto sopra</l>
     <l n="770">il feritor col brando, e su la tempia</l>
     <l n="771">d'un dritto l'attastò, che giù dal carro</l>
     <l n="772">lo travolse, e ficcògli nella sabbia</l>
     <l n="773">testa e spalle. Anelante in quello stato</l>
     <l n="774">ei restossi gran pezza, ché profondo</l>
     <l n="775">era il sabbion; finché i destrier del tutto</l>
     <l n="776">lo riversâr calpesto nella polve.</l>
     <l n="777">Diè lor di piglio Antìloco, e veloce</l>
     <l n="778">col flagello li spinse al campo acheo.</l>
    </lg>
    <lg n="44">
     <l n="779">Com'Ettore di mezzo all'ordinanze</l>
     <l n="780">vide lor prove, impetuoso mosse</l>
     <l n="781">con alte grida ad investirli, e dietro</l>
     <l n="782">de' Teucri si traea le forti squadre</l>
     <l n="783">cui Marte è duce e la feral Bellona.</l>
     <l n="784">Bellona in compagnia vien dell'orrendo</l>
     <l n="785">tumulto della zuffa; e Marte in pugno</l>
     <l n="786">palleggia un'asta smisurata, e or dietro</l>
     <l n="787">or davanti cammina al grande Ettorre.</l>
    </lg>
    <lg n="45">
     <l n="788">Turbossi a quella vista il bellicoso</l>
     <l n="789">Tidìde; e quale della strada ignaro</l>
     <l n="790">viator che trascorsa un'ampia landa</l>
     <l n="791">giunge a rapido fiume che mugghiante</l>
     <l n="792">l'onda nel mar devolve, e visto il flutto</l>
     <l n="793">che freme e spuma, di fuggir s'affretta</l>
     <l n="794">l'orme sue ricalcando: a questa guisa</l>
     <l n="795">retrocesse il Tidìde, e al suo drappello</l>
     <l n="796">volgendo le parole: Amici, ei disse,</l>
     <l n="797">qual fia stupor se forte d'asta e audace</l>
     <l n="798">combattente si mostra il duce Ettorre?</l>
     <l n="799">Sempre al fianco gli viene un qualche iddio</l>
     <l n="800">che alla morte l'invola; ed or lo stesso</l>
     <l n="801">Marte in sembianza d'un mortal l'assiste.</l>
     <l n="802">Non vogliate attaccar dunque co' numi</l>
     <l n="803">ostinata contesa, e date addietro,</l>
     <l n="804">ma col viso ognor vôlto all'inimico.</l>
    </lg>
    <lg n="46">
     <l n="805">Mentr'egli sì dicea, scagliârsi i Teucri</l>
     <l n="806">addosso alla sua schiera. E quivi Ettorre</l>
     <l n="807">a morte mise due guerrier, nell'armi</l>
     <l n="808">assai valenti e in un sol cocchio ascesi,</l>
     <l n="809">Anchialo e Meneste. Ebbe di loro</l>
     <l n="810">pietade il grande Telamonio Aiace,</l>
     <l n="811">e fêssi avanti e stette, e la lucente</l>
     <l n="812">asta lanciando, Anfio colpì, che figlio</l>
     <l n="813">di Selago tenea suo seggio in Peso</l>
     <l n="814">ricco d'ampie campagne. Ma la nera</l>
     <l n="815">parca ad Ilio il menò confederato</l>
     <l n="816">del re troiano e de' suoi figli. Il colse</l>
     <l n="817">sul cinto il lungo telamonio ferro,</l>
     <l n="818">e nell'imo del ventre si confisse.</l>
     <l n="819">Diè cadendo un rimbombo, e a dispogliarlo</l>
     <l n="820">corse l'illustre vincitor; ma un nembo</l>
     <l n="821">i Troiani piovean di frecce acute</l>
     <l n="822">che d'irta selva gli coprîr lo scudo.</l>
     <l n="823">Ben egli al morto avvicinossi, e il petto</l>
     <l n="824">calcandogli col piè, la fulgid'asta</l>
     <l n="825">ne sferrò, ma dall'omero le belle</l>
     <l n="826">armi rapirgli non poteo: sì densa</l>
     <l n="827">la grandine il premea delle saette.</l>
     <l n="828">E temendo l'eroe nol circuisse</l>
     <l n="829">de' Troiani la piena, che ristretti</l>
     <l n="830">erano e molti e poderosi, e tutti</l>
     <l n="831">con armi d'ogni guisa e d'ogni tiro</l>
     <l n="832">ad incalzarlo, a repulsarlo intesi,</l>
     <l n="833">ei benché forte e di gran corpo e d'alto</l>
     <l n="834">ardir diè volta, e si ritrasse addietro.</l>
    </lg>
    <lg n="47">
     <l n="835">Mentre questi alle mani in questa parte</l>
     <l n="836">si travaglian così, nemico fato</l>
     <l n="837">contra l'illustre Sarpedon sospinse</l>
     <l n="838">l'Eraclide Tlepòlemo, guerriero</l>
     <l n="839">di gran persona e di gran possa. Or come</l>
     <l n="840">a fronte si trovâr quinci il nepote</l>
     <l n="841">e quindi il figlio del Tonante Iddio,</l>
     <l n="842">Tlepòlemo primiero così disse:</l>
    </lg>
    <lg n="48">
     <l n="843">Duce de' Licii Sarpedon, qual uopo</l>
     <l n="844">rozzo in guerra a tremar qua ti condusse?</l>
     <l n="845">È mentitor chi dell'Egìoco Giove</l>
     <l n="846">germe ti dice. Dal valor dei forti,</l>
     <l n="847">che nell'andata età nacquer di lui,</l>
     <l n="848">troppo lungi se' tu. Ben altro egli era</l>
     <l n="849">il mio gran genitor, forza divina,</l>
     <l n="850">cuor di leone. Qua venuto un giorno</l>
     <l n="851">a via menar del re Laomedonte</l>
     <l n="852">i promessi destrieri, egli con sole</l>
     <l n="853">sei navi e pochi armati Ilio distrusse,</l>
     <l n="854">e vedovate ne lasciò le vie.</l>
     <l n="855">Tu sei codardo, tu a perir qui traggi</l>
     <l n="856">i tuoi soldati, tu veruna aita,</l>
     <l n="857">col tuo venir di Licia, non darai</l>
     <l n="858">alla dardania gente; e quando pure</l>
     <l n="859">un gagliardo ti fossi, il braccio mio</l>
     <l n="860">qui stenderatti e spingeratti a Pluto.</l>
    </lg>
    <lg n="49">
     <l n="861">E di rimando a lui de' Licii il duce:</l>
     <l n="862">Tlepòlemo, le sacre iliache mura</l>
     <l n="863">Ercole, è ver, distrusse, e la scempiezza</l>
     <l n="864">del frigio sire il meritò, che ingrato</l>
     <l n="865">al beneficio con acerbi detti</l>
     <l n="866">oltraggiollo; e i destrieri, alta cagione</l>
     <l n="867">di sua venuta, gli negò. Ma i vanti</l>
     <l n="868">paterni non torran che la mia lancia</l>
     <l n="869">qui non ti prostri. Tu morrai: son io</l>
     <l n="870">che tel predìco, e a me l'onor qui tosto</l>
     <l n="871">darai della vittoria, e l'alma a Pluto.</l>
    </lg>
    <lg n="50">
     <l n="872">Ciò detto appena, sollevaro in alto</l>
     <l n="873">i ferrati lor cerri ambo i guerrieri,</l>
     <l n="874">ed ambo a un tempo gli scagliâr. Percosse</l>
     <l n="875">Sarpedonte il nemico a mezzo il collo,</l>
     <l n="876">sì che tutto il passò l'asta crudele,</l>
     <l n="877">e a lui gli occhi coperse eterna notte.</l>
     <l n="878">Ma il telo uscito nel medesmo istante</l>
     <l n="879">dalla man di Tlepòlemo la manca</l>
     <l n="880">coscia ferì di Sarpedon. Passolla</l>
     <l n="881">infino all'osso la fulminea punta,</l>
     <l n="882">ma non diè morte, ché vietollo il padre.</l>
     <l n="883">Accorsero gli amici, e dal tumulto</l>
     <l n="884">sottrassero l'eroe che del confitto</l>
     <l n="885">telo di molto si dolea, né mente</l>
     <l n="886">v'avea posto verun, né s'avvisava</l>
     <l n="887">di sconficcarlo dalla coscia offesa,</l>
     <l n="888">onde espedirne il camminar: tant'era</l>
     <l n="889">del salvarlo la fretta e la faccenda.</l>
    </lg>
    <lg n="51">
     <l n="890">Dall'altra parte i coturnati Achei</l>
     <l n="891">di Tlepòlemo anch'essi dalla pugna</l>
     <l n="892">ritraggono la salma. Al doloroso</l>
     <l n="893">spettacolo la forte alma d'Ulisse</l>
     <l n="894">si commosse altamente; e in suo pensiero</l>
     <l n="895">divisando ne vien s'ei prima insegua</l>
     <l n="896">di Giove il figlio, o più gli torni il darsi</l>
     <l n="897">alla strage de' Licii. Alla sua lancia</l>
     <l n="898">non concedean le Parche il porre a morte</l>
     <l n="899">del gran Tonante il valoroso seme.</l>
     <l n="900">Scagliasi ei dunque da Minerva spinto</l>
     <l n="901">nella folta de' Licii, e quivi uccide</l>
     <l n="902">l'un sovra l'altro Alastore, Cerano,</l>
     <l n="903">Cromio, Pritani, Alcandro e Noemone</l>
     <l n="904">ed Alio: e più n'avrìa di lor prostrati</l>
     <l n="905">il divino guerrier, se il grande Ettorre</l>
     <l n="906">di lui non s'accorgea. Tra i primi ei dunque</l>
     <l n="907">processe di corrusche armi splendente,</l>
     <l n="908">e portante il terror ne' petti argivi.</l>
     <l n="909">Come il vide vicin fe' lieto il core</l>
     <l n="910">Sarpedonte, e con voce lamentosa:</l>
     <l n="911">Generoso Prïamide, dicea,</l>
     <l n="912">non lasciarmi giacer preda al nemico:</l>
     <l n="913">mi soccorri, e la vita m'abbandoni</l>
     <l n="914">nella vostra città, poiché m'è tolto</l>
     <l n="915">il tornarmi al natìo dolce terreno,</l>
     <l n="916">e d'allegrezza spargere la mia</l>
     <l n="917">diletta moglie e il pargoletto figlio.</l>
    </lg>
    <lg n="52">
     <l n="918">Non rispose l'eroe; ma desioso</l>
     <l n="919">di vendicarlo e ricacciar gli Achivi</l>
     <l n="920">colla strage di molti, oltre si spinse.</l>
     <l n="921">In questo mezzo la pietosa cura</l>
     <l n="922">de' compagni adagiò sotto un bel faggio</l>
     <l n="923">a Giove sacro Sarpedonte, e il telo</l>
     <l n="924">dalla piaga gli svelse il valoroso</l>
     <l n="925">diletto amico Pelagon. Nell'opra</l>
     <l n="926">svenne il ferito, e s'annebbiò la vista</l>
     <l n="927">ma l'aura boreal, che fresca intorno</l>
     <l n="928">ventavagli, tornò ne' primi uffici</l>
     <l n="929">della vita gli spirti; e nell'anelo</l>
     <l n="930">petto affannoso ricreògli il core.</l>
    </lg>
    <lg n="53">
     <l n="931">Da Marte intanto e dall'ardente Ettorre</l>
     <l n="932">assaliti gli Achei né paurosi</l>
     <l n="933">verso le navi si fuggìan, né arditi</l>
     <l n="934">farsi innanzi sapean. Ma quando il grido</l>
     <l n="935">corse tra lor che Marte era co' Teucri,</l>
     <l n="936">indietro si piegâr sempre cedendo.</l>
    </lg>
    <lg n="54">
     <l n="937">Or chi prima, chi poi fu l'abbattuto</l>
     <l n="938">dal ferreo Marte e dall'audace Ettorre?</l>
     <l n="939">Teutrante che sembianza avea d'un Dio,</l>
     <l n="940">l'agitatore di cavalli Oreste,</l>
     <l n="941">il vibrator di lancia Etolio Treco,</l>
     <l n="942">e l'Enopide Elèno, ed Enomào,</l>
     <l n="943">e d'armi adorno di color diverso</l>
     <l n="944">Oresbio che a far d'oro alte conserve</l>
     <l n="945">posto il pensier, tenea suo seggio in Ila</l>
     <l n="946">appo il lago Cefisio ov'altri assai</l>
     <l n="947">opulenti Beozi avean soggiorno.</l>
    </lg>
    <lg n="55">
     <l n="948">Tale e tanta d'Achivi occisione</l>
     <l n="949">Giuno mirando, a Pallade si volse,</l>
     <l n="950">e con preste parole: Ohimè! le disse,</l>
     <l n="951">invitta figlia dell'Egìoco Giove,</l>
     <l n="952">se libera lasciam dell'omicida</l>
     <l n="953">Marte la furia, indarno a Menelao</l>
     <l n="954">noi promettemmo dell'iliache torri</l>
     <l n="955">la caduta, e felice il suo ritorno.</l>
     <l n="956">Or via, scendiamo, e di valor noi pure</l>
     <l n="957">facciam prova laggiù. Disse, e Minerva</l>
     <l n="958">tenne l'invito. Allor la veneranda</l>
     <l n="959">Saturnia Giuno ad allestir veloce</l>
     <l n="960">corse i d'oro bardati almi destrieri.</l>
     <l n="961">Immantinente al cocchio Ebe le curve</l>
     <l n="962">ruote innesta. Un ventaglio apre ciascuna</l>
     <l n="963">d'otto raggi di bronzo, e si rivolve</l>
     <l n="964">sovra l'asse di ferro. Il giro è tutto</l>
     <l n="965">d'incorruttibil oro, ma di bronzo</l>
     <l n="966">le salde lame de' lor cerchi estremi.</l>
     <l n="967">Maraviglia a veder! Son puro argento</l>
     <l n="968">i rotondi lor mozzi, e vergolate</l>
     <l n="969">d'argento e d'ôr del cocchio anco le cinghie</l>
     <l n="970">con ambedue dell'orbe i semicerchi,</l>
     <l n="971">a cui sospese consegnar le guide.</l>
     <l n="972">Si dispicca da questo e scorre avanti</l>
     <l n="973">pur d'argento il timone, in cima a cui</l>
     <l n="974">Ebe attacca il bel giogo e le leggiadre</l>
     <l n="975">pettiere; e queste parimenti e quello</l>
     <l n="976">d'auro sono contesti. Desïosa</l>
     <l n="977">Giuno di zuffe e del rumor di guerra,</l>
     <l n="978">gli alipedi veloci al giogo adduce.</l>
    </lg>
    <lg n="56">
     <l n="979">Né Minerva s'indugia. Ella diffuso</l>
     <l n="980">il suo peplo immortal sul pavimento</l>
     <l n="981">delle sale paterne, effigïato</l>
     <l n="982">peplo, stupendo di sua man lavoro,</l>
     <l n="983">e vestita di Giove la corazza,</l>
     <l n="984">di tutto punto al lagrimoso ballo</l>
     <l n="985">armasi. Intorno agli omeri divini</l>
     <l n="986">pon la ricca di fiocchi Egida orrenda,</l>
     <l n="987">che il Terror d'ogn'intorno incoronava.</l>
     <l n="988">Ivi era la Contesa, ivi la Forza,</l>
     <l n="989">ivi l'atroce Inseguimento, e il diro</l>
     <l n="990">gorgonio capo, orribile prodigio</l>
     <l n="991">dell'Egìoco signore. Indi alla fronte</l>
     <l n="992">l'aurea celata impone irta di quattro</l>
     <l n="993">eccelsi coni, a ricoprir bastante</l>
     <l n="994">eserciti e città. Tale la Diva</l>
     <l n="995">monta il fulgido cocchio, e l'asta impugna</l>
     <l n="996">pesante, immensa, poderosa, ond'ella</l>
     <l n="997">intere degli eroi le squadre atterra</l>
     <l n="998">irata figlia di potente iddio.</l>
     <l n="999">Giuno, al governo delle briglie, affretta</l>
     <l n="1000">col flagello i corsieri. Cigolando</l>
     <l n="1001">per sé stesse s'aprîr l'eteree porte</l>
     <l n="1002">custodite dall'Ore a cui commessa</l>
     <l n="1003">del gran cielo è la cura e dell'Olimpo,</l>
     <l n="1004">onde serrare e disserrar la densa</l>
     <l n="1005">nube che asconde degli Dei la sede.</l>
    </lg>
    <lg n="57">
     <l n="1006">Per queste porte dirizzâr le Dive</l>
     <l n="1007">i docili cavalli, e ritrovaro</l>
     <l n="1008">scevro dagli altri Sempiterni e solo</l>
     <l n="1009">su l'alta vetta dell'Olimpo assiso</l>
     <l n="1010">di Saturno il gran figlio. Ivi i destrieri</l>
     <l n="1011">sostò la Diva dalle bianche braccia,</l>
     <l n="1012">e il supremo de' numi interrogando:</l>
     <l n="1013">Giove padre, gli disse, e non ti prende</l>
     <l n="1014">sdegno de' fatti di Gradivo atroci?</l>
     <l n="1015">Non vedi quanta e quale il furibondo</l>
     <l n="1016">strage non giusta degli Achei commette?</l>
     <l n="1017">Io ne son dolorosa: e queti intanto</l>
     <l n="1018">si letiziano Apollo e Citerèa,</l>
     <l n="1019">essi che questo d'ogni legge schivo</l>
     <l n="1020">forsennato aizzâr. Padre, s'io scendo</l>
     <l n="1021">a rintuzzar l'audace, a discacciarlo</l>
     <l n="1022">dalla pugna, n'andrai tu meco in ira?</l>
    </lg>
    <lg n="58">
     <l n="1023">Va, le rispose delle nubi il sire,</l>
     <l n="1024">spingi contra costui la predatrice</l>
     <l n="1025">Minerva, a farlo assai dolente usata.</l>
    </lg>
    <lg n="59">
     <l n="1026">Di ciò lieta la Dea fe' su le groppe</l>
     <l n="1027">de' corsieri sonar la sferza; e quelli</l>
     <l n="1028">infra la terra e lo stellato cielo</l>
     <l n="1029">desiosi volaro; e quanto vede</l>
     <l n="1030">d'aereo spazio un uom che in alto assiso</l>
     <l n="1031">stende il guardo sul mar, tanto d'un salto</l>
     <l n="1032">ne varcâr delle Dive i tempestosi</l>
     <l n="1033">destrier. Là giunte dove l'onde amiche</l>
     <l n="1034">confondono davanti all'alta Troia</l>
     <l n="1035">Simoenta e Scamandro, ivi rattenne</l>
     <l n="1036">Giuno i cavalli, gli staccò dal cocchio,</l>
     <l n="1037">e di nebbia li cinse. Il Simoenta</l>
     <l n="1038">loro un pasco fornì d'ambrosie erbette.</l>
    </lg>
    <lg n="60">
     <l n="1039">Tacite allora, e col leggiero incesso</l>
     <l n="1040">di timide colombe ambe le Dive</l>
     <l n="1041">appropinquârsi al campo acheo, bramose</l>
     <l n="1042">di dar soccorso a' combattenti. E quando</l>
     <l n="1043">arrivâr dove molti e valorosi,</l>
     <l n="1044">come stuol di cinghiali o di lïoni,</l>
     <l n="1045">si stavano ristretti intorno al forte</l>
     <l n="1046">figliuolo di Tidèo, presa la forma</l>
     <l n="1047">di Stèntore che voce avea di ferro,</l>
     <l n="1048">e pareggiava di cinquanta il grido,</l>
     <l n="1049">Giuno sclamò: Vituperati Argivi,</l>
     <l n="1050">mere apparenze di valor, vergogna!</l>
     <l n="1051">Finché mostrossi in campo la divina</l>
     <l n="1052">fronte d'Achille, non fur osi i Teucri</l>
     <l n="1053">scostarsi mai dalle dardanie porte;</l>
     <l n="1054">cotanto di sua lancia era il terrore.</l>
     <l n="1055">Or lungi dalle mura insino al mare</l>
     <l n="1056">vengono audaci a cimentar la pugna.</l>
    </lg>
    <lg n="61">
     <l n="1057">Sì dicendo svegliò di ciascheduno</l>
     <l n="1058">e la forza e l'ardir. Sorgiunse in questa</l>
     <l n="1059">la cerula Minerva a Dïomede</l>
     <l n="1060">ch'appo il carro la piaga, onde l'offese</l>
     <l n="1061">di Pandaro lo stral, refrigerava;</l>
     <l n="1062">e colla stanca destra sollevando</l>
     <l n="1063">dello scudo la soga tutta molle</l>
     <l n="1064">di molesto sudor, tergea del negro</l>
     <l n="1065">sangue la tabe. Colla man posata</l>
     <l n="1066">sul giogo de' corsier la Dea sì disse:</l>
    </lg>
    <lg n="62">
     <l n="1067">Tidèo per certo generossi un figlio</l>
     <l n="1068">che poco lo somiglia. Era Tidèo</l>
     <l n="1069">picciol di corpo, ma guerriero; e quando</l>
     <l n="1070">io gli vietava di pugnar, fremea.</l>
     <l n="1071">E quando senza compagnia venuto</l>
     <l n="1072">ambasciatore a Tebe io co' Tebani</l>
     <l n="1073">ne' regii alberghi a banchettar l'astrinsi,</l>
     <l n="1074">non depose egli, no, la bellicosa</l>
     <l n="1075">alma di prima, ma sfidando il fiore</l>
     <l n="1076">de' giovani Cadmei, tutti li vinse</l>
     <l n="1077">agevolmente col mio nume al fianco.</l>
     <l n="1078">E al tuo fianco del pari io qui ne vegno,</l>
     <l n="1079">e ti guardo e t'esorto e ti comando</l>
     <l n="1080">di pugnar co' Troiani arditamente.</l>
     <l n="1081">Ma te per certo o la fatica oppresse,</l>
     <l n="1082">o qualche tema agghiaccia, e tu non sei</l>
     <l n="1083">più, no, la prole del pugnace Enìde.</l>
    </lg>
    <lg n="63">
     <l n="1084">Ti riconosco, o Dea (tosto rispose</l>
     <l n="1085">il valoroso eroe), ti riconosco,</l>
     <l n="1086">figlia di Giove, e di buon grado e netta</l>
     <l n="1087">mia ragione dirò. Né vil timore</l>
     <l n="1088">né ignavia mi rattien, ma il tuo comando.</l>
     <l n="1089">Non se' tu quella che pugnar poc'anzi</l>
     <l n="1090">mi vietasti co' numi? E se la figlia</l>
     <l n="1091">di Giove Citerèa nel campo entrava,</l>
     <l n="1092">non mi dicesti di ferirla? Il feci.</l>
     <l n="1093">Ed or recedo, e agli altri Achivi imposi</l>
     <l n="1094">d'accogliersi qui tutti, ora che Marte,</l>
     <l n="1095">ben lo conosco, de' Troiani è il duce.</l>
    </lg>
    <lg n="64">
     <l n="1096">E a lui la Diva dalle luci azzurre:</l>
     <l n="1097">Diletto Dïomede, alcuna tema</l>
     <l n="1098">di questo Marte non aver, né d'altro</l>
     <l n="1099">qualunque iddio, se tua difesa io sono.</l>
     <l n="1100">Sorgi, e drizza in costui gl'impetuosi</l>
     <l n="1101">tuoi corridori, e stringilo e il percuoti,</l>
     <l n="1102">né riguardo t'arresti né rispetto</l>
     <l n="1103">di questo insano ad ogni mal parato</l>
     <l n="1104">e ad ogni parteggiar, che a me pur dianzi</l>
     <l n="1105">e a Giuno promettea che contra i Teucri</l>
     <l n="1106">a pro de' Greci avrìa pugnato; ed ora</l>
     <l n="1107">immemore de' Greci i Teucri aiuta.</l>
    </lg>
    <lg n="65">
     <l n="1108">Sì dicendo afferrò colla possente</l>
     <l n="1109">destra il figliuol di Capanèo, dal carro</l>
     <l n="1110">traendolo; né quegli a dar fu tardo</l>
     <l n="1111">un salto a terra; ed ella stessa ascese</l>
     <l n="1112">sovra il cocchio da canto a Dïomede</l>
     <l n="1113">infiammata di sdegno. Orrendamente</l>
     <l n="1114">l'asse al gran pondo cigolò, ché carco</l>
     <l n="1115">d'una gran Diva egli era e d'un gran prode.</l>
     <l n="1116">Al sonoro flagello ed alle briglie</l>
     <l n="1117">diè di piglio Minerva, e senza indugio</l>
     <l n="1118">contra Marte sospinse i generosi</l>
     <l n="1119">cornipedi. Lo giunse appunto in quella</l>
     <l n="1120">che atterrato l'enorme Perifante</l>
     <l n="1121">(un fortissimo Etòlo, egregio figlio</l>
     <l n="1122">d'Ochesio), il Dio crudel lordo di sangue</l>
     <l n="1123">lo trucidava. In arrivar si pose</l>
     <l n="1124">Minerva di Pluton l'elmo alla fronte,</l>
     <l n="1125">onde celarsi di quel fero al guardo.</l>
    </lg>
    <lg n="66">
     <l n="1126">Come il nume omicida ebbe veduto</l>
     <l n="1127">l'illustre Dïomede, al suol disteso</l>
     <l n="1128">lasciò l'immenso Perifante, e dritto</l>
     <l n="1129">ad investir si spinse il cavaliero.</l>
     <l n="1130">E tosto giunti l'un dell'altro a fronte,</l>
     <l n="1131">Marte il primo scagliò l'asta di sopra</l>
     <l n="1132">al giogo de' corsier lungo le briglie,</l>
     <l n="1133">di rapirgli la vita desioso:</l>
     <l n="1134">ma prese colla man l'asta volante</l>
     <l n="1135">la Dea Minerva, e la stornò dal carro,</l>
     <l n="1136">e vano il colpo rïuscì. Secondo</l>
     <l n="1137">spinse l'asta il Tidìde a tutta forza.</l>
     <l n="1138">La diresse Minerva, e al Dio l'infisse</l>
     <l n="1139">sotto il cinto nell'epa, e vulnerollo,</l>
     <l n="1140">e lacerata la divina cute</l>
     <l n="1141">l'asta ritrasse. Mugolò il ferito</l>
     <l n="1142">nume, e ruppe in un tuon pari di nove</l>
     <l n="1143">o dieci mila combattenti al grido</l>
     <l n="1144">quando appiccan la zuffa. I Troi l'udiro,</l>
     <l n="1145">l'udîr gli Achivi, e ne tremâr: sì forte</l>
     <l n="1146">fu di Marte il muggito. E qual pel grave</l>
     <l n="1147">vento che spira dalla calda terra</l>
     <l n="1148">si fa di nubi tenebroso il cielo;</l>
     <l n="1149">tal parve il ferreo Marte a Dïomede,</l>
     <l n="1150">mentre avvolto di nugoli alle sfere</l>
     <l n="1151">dolorando salìa. Giunto alla sede</l>
     <l n="1152">degli Dei su l'Olimpo, accanto a Giove</l>
     <l n="1153">mesto s'assise, discoperse il sangue</l>
     <l n="1154">immortal che scorrea dalla ferita,</l>
     <l n="1155">e in suono di lamento: O padre, ei disse,</l>
     <l n="1156">e non t'adiri a cotal vista, a fatti</l>
     <l n="1157">sì nequitosi? Esizïosa sempre</l>
     <l n="1158">a noi Divi tornò la mutua gara</l>
     <l n="1159">di gratuir l'umana stirpe; e intanto</l>
     <l n="1160">di nostre liti la cagion tu sei,</l>
     <l n="1161">tu che una figlia generasti insana,</l>
     <l n="1162">e di sterminii e di malvage imprese</l>
     <l n="1163">invaghita mai sempre. Obbedïenti</l>
     <l n="1164">hai quanti alberga Sempiterni il cielo;</l>
     <l n="1165">tutti inchiniamo a te. Sola costei</l>
     <l n="1166">né con fatti frenar né con parole</l>
     <l n="1167">tu sai per anco, connivente padre</l>
     <l n="1168">di pestifera furia. Ella pur dianzi</l>
     <l n="1169">stimolò di Tidèo l'audace figlio</l>
     <l n="1170">a pazzamente guerreggiar co' numi;</l>
     <l n="1171">ella a ferir Ciprigna; ella a scagliarsi</l>
     <l n="1172">contra me stesso, e pareggiarsi a un Dio.</l>
     <l n="1173">E se più tardo il piè fuggìa, sarei</l>
     <l n="1174">steso rimasto fra quei tanti uccisi</l>
     <l n="1175">in lunghe pene, né morir potendo</l>
     <l n="1176">m'avrìa de' colpi infranto la tempesta.</l>
    </lg>
    <lg n="67">
     <l n="1177">Bieco il guatò l'adunator de' nembi</l>
     <l n="1178">Giove, e rispose: Querimonie e lai</l>
     <l n="1179">non mi far qui seduto al fianco mio,</l>
     <l n="1180">fazïoso incostante, e a me fra tutti</l>
     <l n="1181">i Celesti odïoso. E risse e zuffe</l>
     <l n="1182">e discordie e battaglie, ecco le care</l>
     <l n="1183">tue delizie. Trasfuso in te conosco</l>
     <l n="1184">di tua madre Giunon l'intollerando</l>
     <l n="1185">inflessibile spirto, a cui mal posso</l>
     <l n="1186">pur colle dolci riparar; né certo</l>
     <l n="1187">d'altronde io penso che il tuo danno or scenda,</l>
     <l n="1188">che dal suo torto consigliar. Non io</l>
     <l n="1189">vo' per questo patir che tu sostegna</l>
     <l n="1190">più lungo duolo: mi sei figlio, e caro</l>
     <l n="1191">la Dea tua madre a me ti partorìa.</l>
     <l n="1192">Se malvagio, qual sei, d'altro qualunque</l>
     <l n="1193">nume nascevi, da gran tempo avresti</l>
     <l n="1194">sorte incorsa peggior degli Uranìdi.</l>
    </lg>
    <lg n="68">
     <l n="1195">Così detto, a Peon comando ei fece</l>
     <l n="1196">di risanarlo. La ferita ei sparse</l>
     <l n="1197">di lenitivo medicame, e tolto</l>
     <l n="1198">ogni dolore, il tornò sano al tutto,</l>
     <l n="1199">ché mortale ei non era. E come il latte</l>
     <l n="1200">per lo gaglio sbattuto si rappiglia,</l>
     <l n="1201">e perde il suo fluir sotto la mano</l>
     <l n="1202">del presto mescitor; presta del pari</l>
     <l n="1203">la peonia virtù Marte guarìa.</l>
     <l n="1204">Ebe poscia lavollo, e di leggiadre</l>
     <l n="1205">vesti l'avvolse; ed egli accanto a Giove</l>
     <l n="1206">dell'alto onor superbo si ripose.</l>
    </lg>
    <lg n="69">
     <l n="1207">Repressa del crudel Marte la strage,</l>
     <l n="1208">tornâr contente alla magion del padre</l>
     <l n="1209">Giuno Argiva e Minerva Alalcomènia.</l>
    </lg>
   </lg>
  </body>
 </text>
</TEI>