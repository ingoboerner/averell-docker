<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Traduzione dell'Iliade - Libro ventesimoquarto</title>
    <author>Vincenzo Monti</author>
   </titleStmt>
   <extent>
    <measure unit="stanza">71</measure>
    <measure unit="line">1026</measure>
   </extent>
   <publicationStmt>
    <publisher>UNED University</publisher>
    <idno>Vincenzo Monti_traduzione-dell-iliade-libro-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Traduzione dell'Iliade - Libro ventesimoquarto</title>
     <author>Vincenzo Monti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Traduzione dell'Iliade - Libro ventesimoquarto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Finiti i ludi, s'avvïâr le sciolte</l>
     <l n="2">turbe alle navi per diverse vie,</l>
     <l n="3">e preso il cibo, a placido riposo</l>
     <l n="4">s'abbandonâr. Ma memore il Pelìde</l>
     <l n="5">dell'amato compagno, in nuovo pianto</l>
     <l n="6">scioglieasi, né serrar poteagli il sonno,</l>
     <l n="7">di tutte cure domator, le ciglia.</l>
     <l n="8">Di qua, di là si rivolgea membrando</l>
     <l n="9">il valor di Patròclo, e la grand'alma,</l>
     <l n="10">e le comuni imprese, e i tollerati</l>
     <l n="11">guerrieri affanni insieme, e i perigliosi</l>
     <l n="12">trascorsi flutti. E in queste ricordanze</l>
     <l n="13">dirottamente lagrimava, ed ora</l>
     <l n="14">giacea su i fianchi, or prono, ora supino;</l>
     <l n="15">poi di repente in piè balzato errava</l>
     <l n="16">mesto sul lido. E quando i campi e l'onde</l>
     <l n="17">illumina l'Aurora, egli di nuovo,</l>
     <l n="18">aggiogati i corsier, di retro al cocchio</l>
     <l n="19">Ettore avvince, e trattolo tre volte</l>
     <l n="20">di Pàtroclo dintorno al monumento,</l>
     <l n="21">a riposar si torna entro la tenda,</l>
     <l n="22">boccon lasciando nella polve steso</l>
     <l n="23">l'esangue corpo. Ma del morto eroe</l>
     <l n="24">impietosito Apollo ogni bruttura</l>
     <l n="25">ne tien rimossa, e tutto coll'aurata</l>
     <l n="26">egida il copre, perché nulla offesa</l>
     <l n="27">lo strascinato corpo ne riceva.</l>
    </lg>
    <lg n="2">
     <l n="28">Visto del divo Ettòr lo strazio indegno,</l>
     <l n="29">pietà ne venne ai fortunati Eterni,</l>
     <l n="30">e il vegliante Argicida ad involarlo</l>
     <l n="31">incitando venìan. Questo di tutti</l>
     <l n="32">era il vivo desìo, ma non di Giuno,</l>
     <l n="33">né di Nettunno, né dell'aspra vergine</l>
     <l n="34">dall'azzurre pupille. Alto riposta</l>
     <l n="35">nella mente sedea di queste Dive</l>
     <l n="36">di Paride l'ingiuria, e la sprezzata</l>
     <l n="37">lor beltade quel dì che a lui venute</l>
     <l n="38">nel suo tugurio, ei preferì lor quella</l>
     <l n="39">che di funesto amor contento il fece.</l>
     <l n="40">Quindi l'odio immortal delle superbe</l>
     <l n="41">contro le sacre iliache mura, e Prìamo</l>
     <l n="42">e tutta insieme la dardania gente.</l>
     <l n="43">Ma il duodecimo Sole apparso al mondo,</l>
     <l n="44">Febo agli Eterni così prese a dire:</l>
    </lg>
    <lg n="3">
     <l n="45">Numi crudeli, che vi fece Ettorre?</l>
     <l n="46">Forse che su gli altari a voi non arse</l>
     <l n="47">e di mugghianti e di lanosi armenti</l>
     <l n="48">vittime elette ei sempre? Ed or che fiera</l>
     <l n="49">morte lo spense, che furor s'è questo</l>
     <l n="50">di non renderne il corpo alla consorte,</l>
     <l n="51">alla madre, al figliuolo, al genitore,</l>
     <l n="52">al popol tutto, acciò che tosto ei s'abbia</l>
     <l n="53">l'onor del rogo e della tomba? E tante</l>
     <l n="54">onte a qual fine? Per servir d'Achille</l>
     <l n="55">alle furie; d'Achille a cui nel seno</l>
     <l n="56">né amor del giusto né pietà s'alberga,</l>
     <l n="57">ma cuor selvaggio di lïon che spinto</l>
     <l n="58">dall'ardir, dalla forza e dalla fame</l>
     <l n="59">il gregge assalta a procacciarsi il cibo.</l>
     <l n="60">Tale il Pelìde gittò via dal petto</l>
     <l n="61">ogni senso pietoso, e quel pudore</l>
     <l n="62">che l'uom castiga co' rimorsi e il giova</l>
     <l n="63">Perde taluno ancor più cari oggetti,</l>
     <l n="64">il fratello od il figlio. E nondimeno,</l>
     <l n="65">finito il pianto, al suo dolor dà tregua;</l>
     <l n="66">ché nell'uom pose il Fato alma soffrente.</l>
     <l n="67">Ma non sazio costui della già spenta</l>
     <l n="68">vita d'Ettorre, al carro il lega, e morto</l>
     <l n="69">pur dintorno alla tomba lo strascina</l>
     <l n="70">dell'amico. Non è questo per lui</l>
     <l n="71">né utile né bello: e badi il crudo</l>
     <l n="72">che, quantunque sì prode, egli le nostre</l>
     <l n="73">ire non desti infurïando e tanta</l>
     <l n="74">onta facendo a un'insensibil terra.</l>
    </lg>
    <lg n="4">
     <l n="75">Tacque: e irata Giunon così rispose:</l>
     <l n="76">Se d'Ettore e d'Achille a una bilancia</l>
     <l n="77">l'onor dee porsi, e così piace ai numi,</l>
     <l n="78">s'adempia, o re dell'arco, il tuo discorso.</l>
     <l n="79">Ma di padre mortale Ettore è figlio,</l>
     <l n="80">e mortal poppa l'allattò. Divino</l>
     <l n="81">germe è il Pelìde, ed io nudrìa la Diva</l>
     <l n="82">sua madre, io stessa l'educava, e sposa</l>
     <l n="83">la concessi a Pelèo diletto ai numi.</l>
     <l n="84">Voi tutti a quelle nozze, o Dei, scendeste,</l>
     <l n="85">e tu medesmo, o disleal compagno</l>
     <l n="86">de' malvagi, toccasti allor la cetra,</l>
     <l n="87">e misto agli altri banchettasti allegro.</l>
    </lg>
    <lg n="5">
     <l n="88">Contro gli Dei non adirarti, o Giuno,</l>
     <l n="89">l'interruppe il Tonante. Eguale onore</l>
     <l n="90">dar non vuolsi, no certo, ai due guerrieri;</l>
     <l n="91">ma carissimo ai numi era pur anco</l>
     <l n="92">tra i Teucri tutti Ettorre, e a Giove in prima.</l>
     <l n="93">Ostie elette mai sempre egli m'offerse,</l>
     <l n="94">né l'are mie per esso ebber difetto</l>
     <l n="95">mai di convivii, né di pingui odori,</l>
     <l n="96">né di tazze libate, onor che solo</l>
     <l n="97">ai Celesti è sortito. Ma si ponga</l>
     <l n="98">ogni pensiero d'involar l'offeso</l>
     <l n="99">cadavere; e sottrarlo ora di furto</l>
     <l n="100">al fiero Achille non si può, ché Teti</l>
     <l n="101">notte e dì gli è dintorno e tutto osserva.</l>
     <l n="102">Pur se alcuno di voi Teti a me chiami,</l>
     <l n="103">io tale un motto le farò discreto,</l>
     <l n="104">che tutti accetterà di Prìamo i doni,</l>
     <l n="105">placato Achille, e renderagli il figlio.</l>
    </lg>
    <lg n="6">
     <l n="106">Disse, ed Iri col piè che le tempeste</l>
     <l n="107">nel corso adegua, si spiccò. Fra Samo</l>
     <l n="108">e l'aspra Imbro calò sovra le brune</l>
     <l n="109">onde del mare, e il mar sotto le piante</l>
     <l n="110">della Diva muggìa. Quindi s'immerse</l>
     <l n="111">come ghianda di piombo che a bovino</l>
     <l n="112">corno fidata a disertar giù scende</l>
     <l n="113">i crudivori pesci; e in cavo speco</l>
     <l n="114">Teti trovò che dalle sue sorelle</l>
     <l n="115">circondata piagnea la già vicina</l>
     <l n="116">morte del figlio che ne' frigii campi</l>
     <l n="117">perir lungi dovea dal patrio lido.</l>
     <l n="118">Le parve innanzi all'improvviso, e disse:</l>
     <l n="119">Sorgi, o Teti: il gran padre a sé ti chiama.</l>
    </lg>
    <lg n="7">
     <l n="120">E che vuole da me l'Onnipotente?</l>
     <l n="121">Teti rispose. Afflitta, come sono,</l>
     <l n="122">di mischiarmi arrossisco agl'Immortali.</l>
     <l n="123">Pur vadasi e s'adempia il suo volere.</l>
    </lg>
    <lg n="8">
     <l n="124">Ciò detto, si coprì l'augusta Diva</l>
     <l n="125">d'un atro vel di che null'altro il nero</l>
     <l n="126">color lugùbre eguaglia, e in via si mise.</l>
     <l n="127">Iva innanzi la presta Iri, e sonora</l>
     <l n="128">intorno a lor s'aprìa l'onda marina.</l>
     <l n="129">Sul lido emerse al ciel volaro: e Giove</l>
     <l n="130">trovâr seduto tra gli accolti Eterni.</l>
     <l n="131">Qui Teti accanto al sommo Iddio s'assise</l>
     <l n="132">(cesso a lei da Minerva il proprio seggio):</l>
     <l n="133">un aureo nappo in man Giuno le pose</l>
     <l n="134">con dolci accenti di conforto; ed ella</l>
     <l n="135">votollo, e il rese graziosa. Allora</l>
     <l n="136">il gran padre dicea queste parole:</l>
    </lg>
    <lg n="9">
     <l n="137">Teti, malgrado il tuo dolor (ch'io tutto</l>
     <l n="138">ben conosco e so quanto il cor t'aggrava),</l>
     <l n="139">tu salisti all'Olimpo, ed io dirotti</l>
     <l n="140">la cagion del chiamarti. È questo il nono</l>
     <l n="141">giorno che in cielo si destò tra i numi</l>
     <l n="142">pel morto Ettòr gran lite e per Achille.</l>
     <l n="143">Voleano i più che l'Argicida il corpo</l>
     <l n="144">n'involasse di furto. Io non v'assento</l>
     <l n="145">e per l'onor d'Achille, e pel rispetto</l>
     <l n="146">e per l'amor ch'io t'aggio e aver ti voglio</l>
     <l n="147">eternamente. Frettolosa adunque</l>
     <l n="148">scendi, o Diva, sul campo, e al figlio porta</l>
     <l n="149">i miei precetti. Digli che adirati</l>
     <l n="150">son con esso gli Dei, ch'io stesso il sono</l>
     <l n="151">sovra tutti, da che sì furibondo</l>
     <l n="152">agli strazii ei rattien l'ettòrea salma,</l>
     <l n="153">e per riscatto non la rende ancora.</l>
     <l n="154">Ma renderalla, se il mio cenno ei teme.</l>
     <l n="155">A Prìamo intanto io spedirò di Giuno</l>
     <l n="156">la messaggiera, ond'egli immantinente</l>
     <l n="157">ito alle navi degli Achei, co' doni</l>
     <l n="158">plachi il Pelìde, e il figlio suo redima.</l>
    </lg>
    <lg n="10">
     <l n="159">Obbedïente a quel parlar la Diva</l>
     <l n="160">mosse i candidi piedi, e dall'Olimpo</l>
     <l n="161">scese d'un salto al padiglion d'Achille.</l>
     <l n="162">Il trovò sospiroso; affaccendati</l>
     <l n="163">a lui dintorno i suoi diletti amici</l>
     <l n="164">apprestavan la mensa, ucciso un grande</l>
     <l n="165">e lanoso arïète. Entrò, s'assise</l>
     <l n="166">dolce al suo fianco la divina madre,</l>
     <l n="167">accarezzollo colla destra, e disse:</l>
    </lg>
    <lg n="11">
     <l n="168">E fino a quando, o figlio, in pianti e lutti</l>
     <l n="169">ti struggerai, immemore del cibo,</l>
     <l n="170">e deserto nel letto? Eppur di cara</l>
     <l n="171">donna l'amplesso il cor consola: il tempo,</l>
     <l n="172">ch'a me vivrai, gli è breve, e violenta</l>
     <l n="173">già t'incalza la Parca. Or via, m'ascolta,</l>
     <l n="174">ch'io di Giove a te vengo ambasciatrice.</l>
     <l n="175">I numi, ed esso primamente, sono</l>
     <l n="176">teco irati, perché nel tuo furore</l>
     <l n="177">ostinato ritieni appo le navi</l>
     <l n="178">d'Ettore il corpo, e al genitor nol rendi.</l>
     <l n="179">Rendilo, e il prezzo del riscatto accetta.</l>
    </lg>
    <lg n="12">
     <l n="180">E ben, rispose sospirando Achille,</l>
     <l n="181">venga chi lo redima e via sel porti,</l>
     <l n="182">se tal di Giove è l'assoluto impero.</l>
    </lg>
    <lg n="13">
     <l n="183">Mentre in questo parlar stassi col figlio</l>
     <l n="184">la genitrice Dea dentro la tenda,</l>
     <l n="185">Giove alla sacra Troia Iri spedìa.</l>
     <l n="186">Su, t'affretta, veloce Iri, e dal cielo</l>
     <l n="187">vola in Ilio, ed a Prïamo comanda</l>
     <l n="188">che alle navi si tragga e seco apporti</l>
     <l n="189">a riscatto del figlio eletti doni,</l>
     <l n="190">onde si plachi del Pelìde il core.</l>
     <l n="191">Ma solo ei vada, né verun lo scorti</l>
     <l n="192">de' Teucri, eccetto un attempato araldo</l>
     <l n="193">che d'un plaustro mular segga al governo,</l>
     <l n="194">su cui la salma dal Pelìde uccisa</l>
     <l n="195">alla cittade trasportar. Né tema</l>
     <l n="196">di morte il cor gli turbi o d'altro danno.</l>
     <l n="197">Gli darem l'Argicida a condottiero,</l>
     <l n="198">che fin d'Achille al padiglion lo guidi.</l>
     <l n="199">L'eroe vedrallo al suo cospetto, e lungi</l>
     <l n="200">dal porlo a morte, terrà gli altri a freno,</l>
     <l n="201">ch'ei non è stolto né villan né iniquo,</l>
     <l n="202">e benigno farassi a chi lo prega.</l>
    </lg>
    <lg n="14">
     <l n="203">Ratta, come del turbine le penne,</l>
     <l n="204">partì la Diva messaggiera, e a Prìamo</l>
     <l n="205">giunta, il trovò tra pianti e grida. I figli</l>
     <l n="206">dintorno al padre doloroso accolti</l>
     <l n="207">inondavan di lagrime le vesti.</l>
     <l n="208">Stavasi in mezzo il venerando veglio</l>
     <l n="209">tutto chiuso nel manto, ed insozzato</l>
     <l n="210">il capo e il collo dell'immonda polve</l>
     <l n="211">di che bruttato di sua mano ei s'era</l>
     <l n="212">sul terren voltolandosi. La turba</l>
     <l n="213">delle misere figlie e delle nuore</l>
     <l n="214">empiea la reggia d'ululati, e quale</l>
     <l n="215">ricordava il fratel, quale il marito,</l>
     <l n="216">ché valorosi e molti eran caduti</l>
     <l n="217">sotto le lance degli Achei. Comparve</l>
     <l n="218">improvvisa davanti al re canuto</l>
     <l n="219">la ministra di Giove, e a lui che tutto</l>
     <l n="220">al vederla tremò, dicea sommesso:</l>
    </lg>
    <lg n="15">
     <l n="221">Prìamo, fa core, né timor ti prenda.</l>
     <l n="222">Nunzia di mali non vengh'io, ma tutta</l>
     <l n="223">del tuo meglio bramosa. A te mi manda</l>
     <l n="224">l'Olimpio Giove che lontano ancora</l>
     <l n="225">su te veglia pietoso. Ei ti comanda</l>
     <l n="226">di redimere il figlio, e recar molti</l>
     <l n="227">doni ad Achille per placarlo. A lui</l>
     <l n="228">vanne adunque, ma solo, e che nessuno</l>
     <l n="229">t'accompagni de' Troi, salvo un araldo</l>
     <l n="230">d'età provetta, reggitor del plaustro</l>
     <l n="231">che il corpo trasportar del figlio ucciso</l>
     <l n="232">ti dee qua dentro: né temer di morte</l>
     <l n="233">o d'altra offesa. Condottiero avrai</l>
     <l n="234">l'Argicida che te fino al cospetto</l>
     <l n="235">d'Achille scorterà. Lungi l'eroe</l>
     <l n="236">dal trucidarti, terrà gli altri a freno.</l>
     <l n="237">Ei non è stolto né villan né iniquo,</l>
     <l n="238">e benigno farassi a chi lo prega.</l>
    </lg>
    <lg n="16">
     <l n="239">Disse, e sparve. Riscosso il re dolente,</l>
     <l n="240">senza punto indugiarsi, ai figli impone</l>
     <l n="241">d'apprestargli il mular plaustro veloce,</l>
     <l n="242">e di legar su quello una grand'arca.</l>
     <l n="243">Indi salito ad un'eccelsa stanza</l>
     <l n="244">odorosa di cedro, ov'egli in serbo</l>
     <l n="245">tenea di molti prezïosi arredi,</l>
     <l n="246">chiamò dentro la moglie Ecuba, e disse:</l>
    </lg>
    <lg n="17">
     <l n="247">Infelice, m'ascolta: la celeste</l>
     <l n="248">messaggiera recommi or or di Giove</l>
     <l n="249">un comando. Egli vuol che degli Achei</l>
     <l n="250">m'incammini alle navi, ed al Pelìde</l>
     <l n="251">il prezzo io porti del diletto figlio.</l>
     <l n="252">Che ne senti? A quel campo, a quelle tende</l>
     <l n="253">certo mi spinge fortemente il core.</l>
    </lg>
    <lg n="18">
     <l n="254">Ululò la consorte, e gli rispose:</l>
     <l n="255">Misera! ahi dove ti fuggì quel senno</l>
     <l n="256">che alle tue genti e alle straniere un giorno</l>
     <l n="257">glorïoso ti fea? Solo alle navi</l>
     <l n="258">inimiche avvïarti? esporti solo</l>
     <l n="259">alla presenza di colui che tanti</l>
     <l n="260">figli t'uccise? oh cuor di ferro! e quale,</l>
     <l n="261">s'ei ti scopre, se cadi in suo potere,</l>
     <l n="262">qual mai pietade o riverenza speri</l>
     <l n="263">da quell'alma crudele e senza fede?</l>
     <l n="264">Deh piangiamlo qui soli. Era destino</l>
     <l n="265">dalle Parche filato all'infelice,</l>
     <l n="266">quand'io meschina il partorii, che lungi</l>
     <l n="267">dai genitori satollar dovesse</l>
     <l n="268">d'un barbaro i mastini. Oh potess'io</l>
     <l n="269">stretto tenerne fra le mani il core,</l>
     <l n="270">e straziarlo, divorarlo! Allora</l>
     <l n="271">del mio figlio sarìa sconta l'offesa,</l>
     <l n="272">ch'ei da codardo non morì, ma in campo</l>
     <l n="273">per la patria pugnando, e fermo il piede,</l>
     <l n="274">senza smarrirsi o declinar la fronte.</l>
    </lg>
    <lg n="19">
     <l n="275">Cessa, il vecchio riprese: il mio partire</l>
     <l n="276">è risoluto; non mi far ritegno,</l>
     <l n="277">non volermi tu stessa esser funesta</l>
     <l n="278">auguratrice: il distornarmi è vano.</l>
     <l n="279">Se mi desse un mortal questo comando,</l>
     <l n="280">o aruspice o indovino o sacerdote,</l>
     <l n="281">lo terremmo menzogna, e spregeremmo:</l>
     <l n="282">ma vidi io stesso, io stesso udii la Diva.</l>
     <l n="283">Dunque si vada, ed obbediam. Se il Fato</l>
     <l n="284">vuol che fra' Greci io pêra, io pure il voglio.</l>
     <l n="285">Morrò trafitto, ma stringendo il figlio,</l>
     <l n="286">e tutto il dolce esaurirò del pianto.</l>
    </lg>
    <lg n="20">
     <l n="287">Aprì, ciò detto, i bei forzieri, e fuora</l>
     <l n="288">dodici ne cavò splendidi pepli,</l>
     <l n="289">ed altrettante clamidi e tappeti</l>
     <l n="290">e tuniche ed ammanti, e dieci insieme</l>
     <l n="291">aurei talenti, due forbiti tripodi,</l>
     <l n="292">quattro lebèti, e finalmente un nappo</l>
     <l n="293">bellissimo, dai Traci avuto in dono</l>
     <l n="294">quando andovvi orator; raro presente:</l>
     <l n="295">e nondimen di questo pure il veglio</l>
     <l n="296">si fe' privo: cotanto al cor gli preme</l>
     <l n="297">il riscatto del figlio. Uscito ei quindi,</l>
     <l n="298">tutto discaccia de' Troiani il vulgo</l>
     <l n="299">ai portici raccolto, e acerbo grida:</l>
     <l n="300">Via, perversi, di qua: forse vi manca</l>
     <l n="301">domestico dolor, ché qui venite</l>
     <l n="302">ad aggravarmi il mio? forse n'è poco</l>
     <l n="303">l'alto affanno in che Giove mi sommerse</l>
     <l n="304">il più forte togliendomi de' figli?</l>
     <l n="305">Ma voi medesmi vel saprete in breve,</l>
     <l n="306">voi che senza difesa, or ch'egli è morto,</l>
     <l n="307">sotto le spade degli Achei cadrete.</l>
     <l n="308">Ma deh! pria che veder Troia distrutta,</l>
     <l n="309">deh ch'io discenda alla magion di Pluto.</l>
    </lg>
    <lg n="21">
     <l n="310">Così grida il tapino, e con lo scettro</l>
     <l n="311">fuor ne mette la turba che sommessa</l>
     <l n="312">si dileguava. Irrequïeto poscia</l>
     <l n="313">i suoi figli bravando li rampogna,</l>
     <l n="314">Eleno e Pari e Antìfono e Pammone</l>
     <l n="315">e l'illustre Agatone e il prode in guerra</l>
     <l n="316">buon Polìte e Dëìfobo ed Agàvo,</l>
     <l n="317">di divina sembianza giovinetto,</l>
     <l n="318">ed Ippotòo. Si volge a questi nove</l>
     <l n="319">con acerbi rabbuffi il doloroso,</l>
     <l n="320">e, Studiatevi, grida: a che vi state,</l>
     <l n="321">nequitosi infingardi? oh foste tutti</l>
     <l n="322">spenti in vece d'Ettorre! Oh me infelice!</l>
     <l n="323">Re dell'eccelsa Troia io generai</l>
     <l n="324">fortissimi figliuoli, e nullo in vita</l>
     <l n="325">ne rimase. Caduto è il dëiforme</l>
     <l n="326">mio Mèstore; caduto è il bellicoso</l>
     <l n="327">Tròilo di cocchi agitatore; ed ora</l>
     <l n="328">Ettore cadde, quell'Ettòr che un Dio</l>
     <l n="329">fra' mortali parea; no, d'un mortale</l>
     <l n="330">figlio ei non parve, ma d'un Dio. La guerra</l>
     <l n="331">mi tolse i buoni, e mi lasciò cotesti</l>
     <l n="332">vituperii; sì voi, prodi soltanto</l>
     <l n="333">alle danze, agl'inganni, alle rapine.</l>
     <l n="334">Su, che si tarda? Apparecchiate il carro,</l>
     <l n="335">ponetevi que' doni, e vi spedite,</l>
     <l n="336">onde senza più starmi io m'incammini.</l>
    </lg>
    <lg n="22">
     <l n="337">Rispettosi al garrir del genitore</l>
     <l n="338">corser quelli e dier fuora incontanente</l>
     <l n="339">l'agile plaustro tutto nuovo e bello,</l>
     <l n="340">e una grand'arca vi legâr di sopra.</l>
     <l n="341">Indi un giogo mulin di bosso, ornato</l>
     <l n="342">d'un umbilico con anel ben messo,</l>
     <l n="343">dal piuolo spiccâr: poscia di nove</l>
     <l n="344">cubiti tratta la giogal gombìna,</l>
     <l n="345">al capo accomodâr del liscio temo</l>
     <l n="346">acconciamente il giogo, e sovrapposto</l>
     <l n="347">alla caviglia del timon l'anello,</l>
     <l n="348">con triplicato giro all'umbilico</l>
     <l n="349">l'avvinghiâr quinci e quindi, e fatto un nodo,</l>
     <l n="350">della gombìna ripiegâr la punta</l>
     <l n="351">nella parte di sotto. Ciò finito,</l>
     <l n="352">giù recâr dalla stanza i destinati</l>
     <l n="353">doni al riscatto dell'ettòrea testa,</l>
     <l n="354">immensi doni; e sul pulito plaustro</l>
     <l n="355">gl'imposero, e del plaustro al giogo addussero</l>
     <l n="356">senza ritardo due gagliarde mule,</l>
     <l n="357">de' Misii illustre dono al re troiano.</l>
     <l n="358">Quindi allestiti presentaro al padre</l>
     <l n="359">del regale suo cocchio i corridori,</l>
     <l n="360">cui Prìamo stesso governar solea</l>
     <l n="361">ne' nitidi presepi: ed or gli accoppia</l>
     <l n="362">ei medesmo alla biga il mesto veglio</l>
     <l n="363">sotto i portici eccelsi, esso e il suo fido</l>
     <l n="364">araldo, entrambi pensierosi e muti.</l>
    </lg>
    <lg n="23">
     <l n="365">Fêssi allor la dolente Ecuba incontro</l>
     <l n="366">al re marito, nella man tenendo</l>
     <l n="367">di soave licore un aureo nappo,</l>
     <l n="368">onde ai numi libasse anzi il partire.</l>
     <l n="369">Stette avanti ai corsieri, e, Tien, gli disse,</l>
     <l n="370">liba a Giove, e lo prega che ti voglia</l>
     <l n="371">dai nemici tornar salvo al tuo tetto,</l>
     <l n="372">poiché, malgrado il mio dissenso, hai ferma</l>
     <l n="373">la tua partenza. Or tu la supplicante</l>
     <l n="374">voce innalza all'idèo Giove nemboso,</l>
     <l n="375">che d'alto guarda la cittade, e chiedi</l>
     <l n="376">che messaggier ti mandi alla diritta</l>
     <l n="377">quel fortissimo suo veloce augello</l>
     <l n="378">sovra tutti a lui caro, onde tal vista</l>
     <l n="379">il tuo vïaggio affidi al campo acheo.</l>
     <l n="380">Se il Dio ricusa d'inviarti questo</l>
     <l n="381">suo propizio messaggio, io ti scongiuro</l>
     <l n="382">di non rischiar tuoi passi a quelle navi,</l>
     <l n="383">e di dar bando al fier desìo che porti.</l>
    </lg>
    <lg n="24">
     <l n="384">Facciasi, o donna, il tuo voler, rispose</l>
     <l n="385">il nobile vegliardo: ai numi è buono</l>
     <l n="386">alzar le palme ed implorar mercede.</l>
    </lg>
    <lg n="25">
     <l n="387">Disse; e all'ancella dispensiera impose</l>
     <l n="388">di versargli una pura onda alle mani;</l>
     <l n="389">e l'ancella appressossi, e colla manca</l>
     <l n="390">sostenendo il bacin, versò coll'altra</l>
     <l n="391">da tersa idria l'umor. Lavato ei prese</l>
     <l n="392">l'offerta coppa, e ritto in piè nel mezzo</l>
     <l n="393">dell'atrio, in atto supplicante alzati</l>
     <l n="394">gli occhi al cielo, libò con questi accenti:</l>
    </lg>
    <lg n="26">
     <l n="395">Giove massimo Iddio, che glorïoso</l>
     <l n="396">dall'Ida imperi, fa che grato io giunga</l>
     <l n="397">ad Achille, e pietà di me gl'ispira.</l>
     <l n="398">Mandami a dritta il tuo veloce e caro</l>
     <l n="399">re de' volanti, e ch'io lo vegga: e certo</l>
     <l n="400">per lui del tuo favore, alle nemiche</l>
     <l n="401">tende i miei passi volgerò sicuro.</l>
    </lg>
    <lg n="27">
     <l n="402">Esaudì Giove il prego, e il più perfetto</l>
     <l n="403">degli augurii mandò, l'aquila fosca,</l>
     <l n="404">cacciatrice, che detta è ancor la Bruna.</l>
     <l n="405">Larghe quanto la porta di sublime</l>
     <l n="406">stanza regal spiegava il negro augello</l>
     <l n="407">le sue vaste ali, dirigendo a destra</l>
     <l n="408">sulla cittade il volo. Esilarossi</l>
     <l n="409">a tutti il core nel vederla. Il veglio</l>
     <l n="410">montò il bel cocchio frettoloso, e fuora</l>
     <l n="411">dei risonanti portici lo spinse.</l>
     <l n="412">Traenti il plaustro precedean le mule</l>
     <l n="413">dal saggio Idèo guidate, e lo seguièno</l>
     <l n="414">della biga i corsier che il re canuto</l>
     <l n="415">per l'ampie strade colla sferza affretta.</l>
     <l n="416">L'accompagnan piangendo i suoi più cari,</l>
     <l n="417">come se a morte ei gisse. Alfin venuti</l>
     <l n="418">alle porte, lasciârsi. Il re discese</l>
     <l n="419">verso il campo nemico, e lagrimosi</l>
     <l n="420">nella cittade ritornârsi i figli.</l>
    </lg>
    <lg n="28">
     <l n="421">Vide Giove dall'alto i due soletti</l>
     <l n="422">pellegrini inoltrarsi alla pianura.</l>
     <l n="423">Pietà gli venne dell'antico sire,</l>
     <l n="424">e a Mercurio parlò: Diletto figlio,</l>
     <l n="425">tu che guida ai mortali esser ti piaci,</l>
     <l n="426">e pietoso gli ascolti, va veloce,</l>
     <l n="427">ed alle navi achee Prìamo conduci</l>
     <l n="428">occulto in guisa che nessuno il vegga</l>
     <l n="429">de' vigilanti Argivi e se n'accorga,</l>
     <l n="430">pria che d'Achille alla presenza ei sia.</l>
    </lg>
    <lg n="29">
     <l n="431">Mercurio ad obbedir tosto s'accinge</l>
     <l n="432">i precetti del padre. E prima ai piedi</l>
     <l n="433">i bei talari adatta. Ali son queste</l>
     <l n="434">d'incorruttibil auro, ond'ei volando</l>
     <l n="435">l'immensa terra e il mar ratto trascorre</l>
     <l n="436">collo spiro de' venti. Indi la verga,</l>
     <l n="437">che dona e toglie a suo talento il sonno,</l>
     <l n="438">nella destra si reca, e scioglie il volo.</l>
     <l n="439">In un batter di ciglio all'Ellesponto</l>
     <l n="440">giunge e al campo troian. Qui prende il volto</l>
     <l n="441">di regal giovinetto a cui fiorìa</l>
     <l n="442">del primo pelo la venusta guancia,</l>
     <l n="443">e, così fatto, il nume s'incammina.</l>
    </lg>
    <lg n="30">
     <l n="444">Già Prìamo con Idèo d'Ilo la tomba</l>
     <l n="445">avea trascorsa, e qui sostato alquanto,</l>
     <l n="446">alla chiara corrente abbeverava</l>
     <l n="447">e le mule e i destrier. L'ombra notturna</l>
     <l n="448">sulla terra scendea, quando l'araldo</l>
     <l n="449">del nume s'avvisò che alla lor volta</l>
     <l n="450">già s'appressava, e sbigottito disse:</l>
    </lg>
    <lg n="31">
     <l n="451">Bada, o re; qui si vuol tutta prudenza.</l>
     <l n="452">Veggo un nemico, e siam perduti. O ratto</l>
     <l n="453">diamci in fuga, o abbracciam le sue ginocchia</l>
     <l n="454">implorando pietà. — Smarrissi il veglio,</l>
     <l n="455">il terror gli arricciò su le canute</l>
     <l n="456">tempie le chiome, il brivido gli corse</l>
     <l n="457">per le tremule membra; e stupidito</l>
     <l n="458">s'arrestò. Ma si fece innanzi il nume,</l>
     <l n="459">e presolo per mano interrogollo:</l>
    </lg>
    <lg n="32">
     <l n="460">Dove, o padre, dirigi esti corsieri</l>
     <l n="461">così pel buio della dolce notte</l>
     <l n="462">mentre gli altri han riposo? E non paventi</l>
     <l n="463">i furibondi Achei, che ti son presso,</l>
     <l n="464">fieri nemici? Se qualcun di loro</l>
     <l n="465">per l'ombra oscura portator ti coglie</l>
     <l n="466">di quei tesori, che farai? Garzone</l>
     <l n="467">tu non sei, né cotesto che ti segue,</l>
     <l n="468">onde far petto a chi t'assalti infesto.</l>
     <l n="469">Ma di me non temer, ch'io qui mi sono</l>
     <l n="470">in tuo danno non già, ma in tua difesa,</l>
     <l n="471">perocché come padre a me sei caro.</l>
    </lg>
    <lg n="33">
     <l n="472">E Prìamo a lui: La va, come tu dici,</l>
     <l n="473">mio dolce figlio. Ma propizio ancora</l>
     <l n="474">tien su me la sua mano un qualche iddio,</l>
     <l n="475">che tal mi manda della via compagno</l>
     <l n="476">ben augurato, come te, di corpo</l>
     <l n="477">bello e di volto, e di mirando senno,</l>
     <l n="478">e di beati genitor germoglio.</l>
    </lg>
    <lg n="34">
     <l n="479">Gli è ver, ti guarda un Dio, siccome avvisi</l>
     <l n="480">(ripiglia il nume): ma rispondi, e schietto</l>
     <l n="481">parlami il vero. In region straniera</l>
     <l n="482">porti tu forse, per salvarli, questi</l>
     <l n="483">preziosi tesori? O forse tutti</l>
     <l n="484">di spavento compresi abbandonate</l>
     <l n="485">la città, da che spento è il tuo gran figlio</l>
     <l n="486">che a nullo Achivo di valor cedea?</l>
    </lg>
    <lg n="35">
     <l n="487">Oh chi se' tu? riprese intenerito</l>
     <l n="488">l'esimio rege, chi se' tu che parli</l>
     <l n="489">del mio morto figliuol così cortese?</l>
     <l n="490">E chi son dunque i tuoi parenti, o caro?</l>
    </lg>
    <lg n="36">
     <l n="491">Allor Mercurio: Tu mi tenti, o veglio,</l>
     <l n="492">col tuo dimando. Or ben: nella battaglia</l>
     <l n="493">onoratrice de' guerrieri io vidi</l>
     <l n="494">con quest'occhi più volte il divo Ettorre,</l>
     <l n="495">massimamente il dì che degli Achei</l>
     <l n="496">strage egli fece col fulmineo ferro</l>
     <l n="497">cacciandoli alle navi. Ad ammirarlo</l>
     <l n="498">noi fermi ci stavam; ché irato Achille</l>
     <l n="499">col sommo Atride a noi non consentìa</l>
     <l n="500">l'entrar dentro alla mischia. Io suo soldato</l>
     <l n="501">qua ne venni con esso in una stessa</l>
     <l n="502">nave: di schiatta Mirmidóne io sono;</l>
     <l n="503">Polìtore m'è padre: a lui son molte</l>
     <l n="504">ricchezze e molta età pari alla tua,</l>
     <l n="505">e settimo de' figli io fui sortito</l>
     <l n="506">a questa guerra. Esplorator del campo</l>
     <l n="507">or qui ne venni: perocché dimani</l>
     <l n="508">di buon tempo gli Achivi alla cittade</l>
     <l n="509">daran l'assalto. Di riposo ei sono</l>
     <l n="510">tutti sdegnosi, e contenerne il fiero</l>
     <l n="511">desìo di pugna più non ponno i duci.</l>
    </lg>
    <lg n="37">
     <l n="512">Udito questo, replicò de' Teucri</l>
     <l n="513">l'augusto sire: Se davver soldato</l>
     <l n="514">del Pelìde tu sei, tutto deh fammi</l>
     <l n="515">palese il vero. Il mio figliuol giac'egli</l>
     <l n="516">per anco intero nelle tende, o fatto,</l>
     <l n="517">misero! in brani, lo gittò pastura</l>
     <l n="518">de' suoi mastini l'uccisor? — No, pronto</l>
     <l n="519">l'Argicida rispose. Ei giace intatto</l>
     <l n="520">tuttavia dalle belve appo la nave</l>
     <l n="521">capitana d'Achille entro la tenda</l>
     <l n="522">senza segno d'onor. La dodicesma</l>
     <l n="523">luce rifulse sul giacente, e ancora</l>
     <l n="524">il suo corpo è incorrotto, ed il vorace</l>
     <l n="525">morso de' vermi che gli estinti in guerra</l>
     <l n="526">tutti consuma, il figlio tuo rispetta.</l>
     <l n="527">Vero gli è ben che dell'amico intorno</l>
     <l n="528">alla tomba, col sorgere dell'alba,</l>
     <l n="529">spietatamente Achille lo strascina;</l>
     <l n="530">né per ciò giunge a deturparlo, e quando</l>
     <l n="531">tu medesmo il vedessi, maraviglia</l>
     <l n="532">ti prenderebbe nel trovarlo tutto</l>
     <l n="533">mondo dal tabo e fresco e rugiadoso,</l>
     <l n="534">in ogni parte intègro, e le ferite,</l>
     <l n="535">che molte ei n'ebbe, tutte chiuse. Tanto</l>
     <l n="536">gl'iddii beati, a cui diletto egli era,</l>
     <l n="537">dell'estinto tuo figlio ebber pensiero.</l>
    </lg>
    <lg n="38">
     <l n="538">Gioinne il vecchio, e replicò: Per certo</l>
     <l n="539">torna in gran bene agl'Immortali offrire</l>
     <l n="540">ogni debito onor, né il mio figliuolo,</l>
     <l n="541">finché si visse, degli Dei gli altari</l>
     <l n="542">dimenticò. Quind'essi alla sua morte</l>
     <l n="543">ricordârsi di lui. Ma tu ricevi,</l>
     <l n="544">deh ricevi da me questo bel nappo;</l>
     <l n="545">custodiscilo, e fausti i sommi Dei,</l>
     <l n="546">del Pelìde alla tenda m'accompagna.</l>
    </lg>
    <lg n="39">
     <l n="547">Buon vecchio, replicò con un sorriso</l>
     <l n="548">l'Argicida, tu tenti l'inesperta</l>
     <l n="549">mia giovinezza, ma la tenti in vano.</l>
     <l n="550">Inscio Achille, non fia che doni io prenda.</l>
     <l n="551">Temo il mio duce, e più il rubar; né voglio</l>
     <l n="552">che guaio me n'incolga. Io scorterotti</l>
     <l n="553">così pur senza doni e di buon grado,</l>
     <l n="554">e per terra e per mar, come ti piace,</l>
     <l n="555">anche d'Argo alle rive, né veruno</l>
     <l n="556">su te le mani metterà, me duce.</l>
    </lg>
    <lg n="40">
     <l n="557">Così detto, balzò sopra la biga,</l>
     <l n="558">e alle man date col flagel le briglie</l>
     <l n="559">ne' cavalli trasfuse e nelle mule</l>
     <l n="560">una gagliarda lena. Eran già presso</l>
     <l n="561">delle navi alle torri ed alla fossa,</l>
     <l n="562">e davano le scolte opra alle cene.</l>
     <l n="563">Tutte Mercurio addormentolle, e tosto,</l>
     <l n="564">levatene le sbarre, aprì le porte,</l>
     <l n="565">e di Prìamo la biga, e de' bei doni</l>
     <l n="566">l'onusto carro v'introdusse. Il passo</l>
     <l n="567">drizzâr quindi d'Achille al padiglione,</l>
     <l n="568">che splendido e sublime i Mirmidóni</l>
     <l n="569">gli avean costrutto di robusto abete.</l>
     <l n="570">Irsuto e spesso di campestri giunchi</l>
     <l n="571">il culmine s'estolle: ampio di pali</l>
     <l n="572">folto steccato lo circonda, e sola</l>
     <l n="573">una trave la porta n'assicura,</l>
     <l n="574">trave immensa, abetina, che a levarsi</l>
     <l n="575">e a riporsi di tre chiedea la forza,</l>
     <l n="576">ed il Pelìde vi bastava ei solo.</l>
     <l n="577">L'aperse il nume, ed intromesso il vecchio</l>
     <l n="578">co' recati ad Achille incliti doni,</l>
     <l n="579">scese d'un salto a terra, e così disse:</l>
    </lg>
    <lg n="41">
     <l n="580">O Prìamo, io sono il sempiterno iddio</l>
     <l n="581">Mercurio; il padre mi spedì tua guida,</l>
     <l n="582">e qui ti lascio, ché il menarti io stesso</l>
     <l n="583">del Pelìde al cospetto, e tanto innanzi</l>
     <l n="584">favorire un mortale, a un Immortale</l>
     <l n="585">disconviensi. Tu entra, ed abbracciando</l>
     <l n="586">le sue ginocchia per la madre il prega</l>
     <l n="587">e pel padre e pel figlio, onde si plachi.</l>
    </lg>
    <lg n="42">
     <l n="588">Sparve, ciò detto, ed all'olimpie cime</l>
     <l n="589">risalì. Prìamo scese, ed alla cura</l>
     <l n="590">de' cavalli lasciato e delle mule</l>
     <l n="591">l'araldo, s'avvïò dritto d'Achille</l>
     <l n="592">alle stanze riposte. Avea di Giove</l>
     <l n="593">l'eroe diletto in quel medesmo punto</l>
     <l n="594">dato fine alla cena. I suoi sergenti</l>
     <l n="595">in disparte sedean. Soli al guerriero</l>
     <l n="596">ministravano in piedi Automedonte</l>
     <l n="597">ed Alcimo, di Marte almo rampollo.</l>
     <l n="598">Tolta non era ancor la mensa, e ancora</l>
     <l n="599">sedeavi Achille. Il venerando veglio</l>
     <l n="600">entrò non visto da veruno, e tosto</l>
     <l n="601">fattosi innanzi, tra le man si prese</l>
     <l n="602">le ginocchia d'Achille, e singhiozzando</l>
     <l n="603">la tremenda baciò destra omicida</l>
     <l n="604">che di tanti suoi figli orbo lo fece.</l>
    </lg>
    <lg n="43">
     <l n="605">Come avviene talor se un infelice</l>
     <l n="606">reo del sangue d'alcun del patrio suolo</l>
     <l n="607">fugge in altro paese, e ad un possente</l>
     <l n="608">s'appresentando, i riguardanti ingombra</l>
     <l n="609">d'improvviso stupor; tale il Pelìde</l>
     <l n="610">del dëiforme Prìamo alla vista</l>
     <l n="611">stupì. Stupiro e si guardaro in viso</l>
     <l n="612">gli altri con muta maraviglia, e allora</l>
     <l n="613">il supplice così sciolse la voce:</l>
    </lg>
    <lg n="44">
     <l n="614">Divino Achille, ti rammenta il padre,</l>
     <l n="615">il padre tuo da ria vecchiezza oppresso</l>
     <l n="616">qual io mi sono. In questo punto ei forse</l>
     <l n="617">da' potenti vicini assediato</l>
     <l n="618">non ha chi lo soccorra, e all'imminente</l>
     <l n="619">periglio il tolga. Nondimeno, udendo</l>
     <l n="620">che tu sei vivo, si conforta, e spera</l>
     <l n="621">ad ogn'istante riveder tornato</l>
     <l n="622">da Troia il figlio suo diletto. Ed io,</l>
     <l n="623">miserrimo! io che a tanti e valorosi</l>
     <l n="624">figli fui padre, ahi! più nol sono, e parmi</l>
     <l n="625">già di tutti esser privo. Di cinquanta</l>
     <l n="626">lieto io vivea de' Greci alla venuta.</l>
     <l n="627">Dieci e nove di questi eran d'un solo</l>
     <l n="628">alvo prodotti; mi venìano gli altri</l>
     <l n="629">da diverse consorti, e i più ne spense</l>
     <l n="630">l'orrido Marte. Mi restava Ettorre,</l>
     <l n="631">l'unico Ettorre, che de' suoi fratelli</l>
     <l n="632">e di Troia e di tutti era il sostegno;</l>
     <l n="633">e questo pure per le patrie mura</l>
     <l n="634">combattendo cadeo dianzi al tuo piede.</l>
     <l n="635">Per lui supplice io vegno, ed infiniti</l>
     <l n="636">doni ti reco a riscattarlo. Achille!</l>
     <l n="637">abbi ai numi rispetto, abbi pietade</l>
     <l n="638">di me: ricorda il padre tuo: deh! pensa</l>
     <l n="639">ch'io mi sono più misero, io che soffro</l>
     <l n="640">disventura che mai altro mortale</l>
     <l n="641">non soffrì, supplicante alla mia bocca</l>
     <l n="642">la man premendo che i miei figli uccise.</l>
    </lg>
    <lg n="45">
     <l n="643">A queste voci intenerito Achille,</l>
     <l n="644">membrando il genitor, proruppe in pianto,</l>
     <l n="645">e preso il vecchio per la man, scostollo</l>
     <l n="646">dolcemente. Piangea questi il perduto</l>
     <l n="647">Ettore ai piè dell'uccisore, e quegli</l>
     <l n="648">or il padre, or l'amico, e risonava</l>
     <l n="649">di gemiti la stanza. Alfin satollo</l>
     <l n="650">di lagrime il Pelìde, e ritornati</l>
     <l n="651">tranquilli i sensi, si rizzò dal seggio,</l>
     <l n="652">e colla destra sollevò il cadente</l>
     <l n="653">veglio, il bianco suo crin commiserando</l>
     <l n="654">ed il mento canuto. Indi rispose:</l>
    </lg>
    <lg n="46">
     <l n="655">Infelice! per vero alte sventure</l>
     <l n="656">il tuo cor tollerò. Come potesti</l>
     <l n="657">venir solo alle navi ed al cospetto</l>
     <l n="658">dell'uccisore de' tuoi forti figli?</l>
     <l n="659">Hai tu di ferro il core? Or via, ti siedi,</l>
     <l n="660">e diam tregua a un dolor che più non giova.</l>
     <l n="661">Liberi i numi d'ogni cura al pianto</l>
     <l n="662">condannano il mortal. Stansi di Giove</l>
     <l n="663">sul limitar due dogli, uno del bene,</l>
     <l n="664">l'altro del male. A cui d'entrambi ei porga,</l>
     <l n="665">quegli mista col bene ha la sventura.</l>
     <l n="666">A cui sol porga del funesto vaso,</l>
     <l n="667">quei va carco d'oltraggi, e lui la dura</l>
     <l n="668">calamitade su la terra incalza,</l>
     <l n="669">e ramingo lo manda e disprezzato</l>
     <l n="670">dagli uomini e da' numi. Ebbe Pelèo</l>
     <l n="671">al nascimento suo molti da Giove</l>
     <l n="672">illustri doni. Ei ricco, egli felice</l>
     <l n="673">sovra tutti i viventi, il regno ottenne</l>
     <l n="674">de' Mirmidóni, e una consorte Diva</l>
     <l n="675">benché mortale. Ma lui pure il nume</l>
     <l n="676">d'un disastro gravò. Nell'alta reggia</l>
     <l n="677">prole negògli del suo scettro erede,</l>
     <l n="678">né gli concesse che di corta vita</l>
     <l n="679">un unico figliuolo, ed io son quello;</l>
     <l n="680">io che di lui già vecchio esser non posso</l>
     <l n="681">dolce sostegno, e negl'iliaci campi</l>
     <l n="682">seggo lontano dalla patria, infesto</l>
     <l n="683">a' tuoi figli e a te stesso. E te pur anco</l>
     <l n="684">udimmo un tempo, o vecchio, esser beato</l>
     <l n="685">posseditor di quanta hanno ricchezza</l>
     <l n="686">Lesbo sede di Màcare, e la Frigia</l>
     <l n="687">ed il lungo Ellesponto. All'opulenza</l>
     <l n="688">di queste terre numerosi figli</l>
     <l n="689">la fama t'aggiungea. Ma poiché i numi</l>
     <l n="690">in questa guerra ti cacciâr, meschino!</l>
     <l n="691">ch'altro vedesti intorno alle tue mura</l>
     <l n="692">che perpetue battaglie e sangue e morti?</l>
     <l n="693">Pur datti pace, né voler ch'eterno</l>
     <l n="694">ti consumi il dolor. Nullo è il profitto</l>
     <l n="695">del piangere il tuo figlio, e pria che in vita</l>
     <l n="696">richiamarlo, ti resta altro soffrire.</l>
    </lg>
    <lg n="47">
     <l n="697">Deh non far ch'io mi segga, almo guerriero,</l>
     <l n="698">l'antico sire ripigliò: là dentro</l>
     <l n="699">senza onor di sepolcro il mio diletto</l>
     <l n="700">Ettore giace: rendilo al mio sguardo;</l>
     <l n="701">rendilo prontamente, e i molti doni</l>
     <l n="702">che ti rechiamo, accetta, e ne fruisci,</l>
     <l n="703">e dìati il ciel di salvo ritornarti</l>
     <l n="704">al tuo loco natìo, poiché pietoso</l>
     <l n="705">e la vita mi lasci e i rai del Sole.</l>
    </lg>
    <lg n="48">
     <l n="706">Non m'irritar co' tuoi rifiuti, o veglio,</l>
     <l n="707">bieco Achille riprese. Io stesso avea</l>
     <l n="708">statuito nel cor, che alfin renduto</l>
     <l n="709">ti fosse il figlio, perocché la diva</l>
     <l n="710">Nereide mia madre a me di Giove</l>
     <l n="711">già fe' chiaro il voler. Né si nasconde</l>
     <l n="712">al mio vedere, al mio sentir, che un nume</l>
     <l n="713">ti fu scorta alle navi a cui veruno</l>
     <l n="714">mortal non fôra d'inoltrarsi ardito,</l>
     <l n="715">né le guardie ingannar, né delle porte</l>
     <l n="716">avrìa le sbarre disserrar potuto</l>
     <l n="717">neppur di tutto il suo vigor nel fiore.</l>
     <l n="718">Con querimonie adunque il mio corruccio</l>
     <l n="719">non rinfrescarmi, se non vuoi ti metta,</l>
     <l n="720">benché supplice mio, fuor della tenda,</l>
     <l n="721">e del Tonante trasgredisca il cenno.</l>
    </lg>
    <lg n="49">
     <l n="722">Tremonne il vecchio, ed obbedì. Balzossi</l>
     <l n="723">fuor della tenda allor come lïone</l>
     <l n="724">il Pelìde con esso i due scudieri</l>
     <l n="725">Automedonte ed Alcimo, cui, dopo</l>
     <l n="726">il morto amico, tra' compagni egli ebbe</l>
     <l n="727">in più pregio ed amor. Sciolsero questi</l>
     <l n="728">i corsieri e le mule, ed intromesso</l>
     <l n="729">l'antico araldo l'adagiaro in seggio.</l>
     <l n="730">Poscia dal plaustro i preziosi doni</l>
     <l n="731">del riscatto levâr, ma due pomposi</l>
     <l n="732">manti lasciârvi, ed una ben tessuta</l>
     <l n="733">tunica all'uopo di mandar coperto</l>
     <l n="734">il cadavere in Ilio. Indi chiamate</l>
     <l n="735">le ancelle, comandò che tutto fosse</l>
     <l n="736">e lavato e di balsami perfuso</l>
     <l n="737">in disparte dal padre, onde il meschino,</l>
     <l n="738">veduto il figlio, in impeti non rompa</l>
     <l n="739">subitamente di dolore e d'ira,</l>
     <l n="740">sì che la sua destando anche il Pelìde</l>
     <l n="741">contro il cenno di Giove nol trafigga.</l>
    </lg>
    <lg n="50">
     <l n="742">Lavato adunque dall'ancelle ed unto</l>
     <l n="743">di balsami odorati, e di leggiadra</l>
     <l n="744">tunica avvolto, e poi di risplendente</l>
     <l n="745">pallio coperto, il gran Pelìde istesso</l>
     <l n="746">alzandolo di peso, in sul ferètro</l>
     <l n="747">collocollo; e composto i suoi compagni</l>
     <l n="748">sul liscio plaustro lo portâr. Dal petto</l>
     <l n="749">trasse allora l'eroe cupo un sospiro,</l>
     <l n="750">e il diletto chiamando estinto amico</l>
     <l n="751">sclamò: Patròclo, non volerti meco</l>
     <l n="752">adirar, se nell'Orco udrai ch'io rendo</l>
     <l n="753">Ettore al padre. In suo riscatto ei diemmi</l>
     <l n="754">convenevoli doni, e la migliore</l>
     <l n="755">parte a te sarà sacra, anima cara.</l>
    </lg>
    <lg n="51">
     <l n="756">Rientrò quindi nella tenda, e sopra</l>
     <l n="757">il suo seggio col tergo alla parete</l>
     <l n="758">sedutosi di fronte a Prìamo, disse:</l>
    </lg>
    <lg n="52">
     <l n="759">Buon vecchio, il tuo figliuol, siccome hai chiesto,</l>
     <l n="760">è in tuo potere, e nel ferètro ei giace.</l>
     <l n="761">Potrai dell'alba all'apparir vederlo,</l>
     <l n="762">e via portarlo. Si rivolga adesso</l>
     <l n="763">alla mensa il pensier, ch'anco l'afflitta</l>
     <l n="764">Nìobe del cibo ricordossi il giorno</l>
     <l n="765">che dodici figliuoi morti le fûro,</l>
     <l n="766">sei del leggiadro e sei del forte sesso,</l>
     <l n="767">tutti nel fior di giovinezza. Ai primi</l>
     <l n="768">recò morte Dïana, ed ai secondi</l>
     <l n="769">il saettante Apollo, ambo sdegnati</l>
     <l n="770">che Nìobe ardisse all'immortal Latona</l>
     <l n="771">uguagliarsi d'onor, perché la Dea</l>
     <l n="772">sol di due parti fu feconda, ed essa</l>
     <l n="773">di ben molti di più. Ma i molti fûro</l>
     <l n="774">dai due trafitti. Nove volte il Sole</l>
     <l n="775">stesi li vide nella strage, e nullo</l>
     <l n="776">fu che di poca terra li coprisse,</l>
     <l n="777">perché converso in dure pietre avea</l>
     <l n="778">Giove la gente. Alfin lor diero i numi</l>
     <l n="779">nella decima luce sepoltura.</l>
     <l n="780">Stanca la madre del suo molto pianto,</l>
     <l n="781">non fu schiva di cibo. Or poi fra i sassi</l>
     <l n="782">del Sipilo deserti, ove le stanze</l>
     <l n="783">son delle Ninfe che sul verde margo</l>
     <l n="784">danzano d'Achelèo, cangiata in rupe</l>
     <l n="785">sensibilmente ancor piagne, e in ruscelli</l>
     <l n="786">sfoga l'affanno che gli Dei le diero.</l>
     <l n="787">E noi pure, o divin vecchio, pensiamo</l>
     <l n="788">al nutrimento. Ritornato poscia</l>
     <l n="789">col figlio a Troia, il piangerai di nuovo,</l>
     <l n="790">ché molto è il pianto che ti resta ancora.</l>
    </lg>
    <lg n="53">
     <l n="791">Così detto, levossi frettoloso,</l>
     <l n="792">e un'agnella sgozzò di bianco pelo.</l>
     <l n="793">La scuoiaro i compagni, e acconciamente</l>
     <l n="794">l'apprestâr minuzzandola con molta</l>
     <l n="795">perizia; e infissa negli spiedi, e quindi</l>
     <l n="796">ben rosolata la levâr dal foco.</l>
     <l n="797">Da nitido canestro Automedonte</l>
     <l n="798">pose il pan su la mensa, ed il Pelìde</l>
     <l n="799">spartì le carni. La man porse ognuno</l>
     <l n="800">alle vivande apparecchiate, e spento</l>
     <l n="801">del cibarsi il desìo, Prìamo si pose</l>
     <l n="802">maravigliando a contemplar d'Achille</l>
     <l n="803">le divine sembianze, e quale e quanto</l>
     <l n="804">il portamento. Stupefatto ei pure</l>
     <l n="805">sul dardànide eroe tenea le luci</l>
     <l n="806">fisse il Pelìde, e il venerando volto</l>
     <l n="807">n'ammirava e il parlar pieno di senno.</l>
    </lg>
    <lg n="54">
     <l n="808">Come fur sazii del mirarsi, ruppe</l>
     <l n="809">Prìamo il tacer: Preclaro ospite mio,</l>
     <l n="810">mettimi or tosto a riposar, ch'io possa</l>
     <l n="811">gustar di dolce sonno alcuna stilla.</l>
     <l n="812">Dal dì che sotto la tua man possente</l>
     <l n="813">il mio figlio spirò, mai non fur chiuse</l>
     <l n="814">queste palpebre, mai; ch'altro non seppi</l>
     <l n="815">da quel punto che piangere, ululare,</l>
     <l n="816">voltolarmi per gli atrii nella polve,</l>
     <l n="817">mille ambasce ingoiando. Dopo tanto</l>
     <l n="818">fiero digiuno, or ecco che gustato</l>
     <l n="819">ho qualche cibo alfine e qualche sorso.</l>
    </lg>
    <lg n="55">
     <l n="820">Questo udendo, ai compagni ed all'ancelle</l>
     <l n="821">pronto il Pelìde comandò di porre</l>
     <l n="822">nel padiglione esterïor due letti</l>
     <l n="823">con distesi tappeti, e porporine</l>
     <l n="824">belle coltrici, e vesti altre vellose</l>
     <l n="825">da ricoprirsi. Obbedïenti al cenno</l>
     <l n="826">uscîr le ancelle colle faci in mano,</l>
     <l n="827">e tosto i letti apparecchiâr. Di lui</l>
     <l n="828">sollecito il Pelìde, allor gli punse</l>
     <l n="829">di tema il cor, dicendo: Ottimo padre,</l>
     <l n="830">dormi qua fuor. Potrìa de' prenci achivi,</l>
     <l n="831">che qui son per consulte a tutte l'ore,</l>
     <l n="832">recarsi a me talun, siccome è l'uso,</l>
     <l n="833">e vederti, e ridirlo al sommo duce</l>
     <l n="834">Agamennóne, e farsi impedimento</l>
     <l n="835">al riscatto d'Ettorre. Or mi dichiara</l>
     <l n="836">veracemente. A' suoi funebri onori</l>
     <l n="837">quanti vuoi giorni? Io terrò l'armi in posa</l>
     <l n="838">per altrettanti, e frenerò le schiere.</l>
    </lg>
    <lg n="56">
     <l n="839">Se ne consenti (Prïamo rispose)</l>
     <l n="840">placide esequie al figlio mio, per certo</l>
     <l n="841">mi fai cosa ben grata, o generoso.</l>
     <l n="842">Siam rinchiusi, lo sai, dentro le mura;</l>
     <l n="843">sai che n'è lungi il monte, ove la selva</l>
     <l n="844">tagliar pel rogo, e sai quanto de' Teucri</l>
     <l n="845">è lo spavento. Nove giorni al pianto</l>
     <l n="846">consacreremo nelle case: al decimo</l>
     <l n="847">arderemo la pira, e imbandirassi</l>
     <l n="848">per la cittade il funeral banchetto.</l>
     <l n="849">Gli darem tomba nel seguente, e l'armi</l>
     <l n="850">nell'altro piglierem, se stremo il chiede.</l>
    </lg>
    <lg n="57">
     <l n="851">Buon vecchio, sia così, soggiunse Achille:</l>
     <l n="852">tanto l'armi staran quanto tu brami.</l>
    </lg>
    <lg n="58">
     <l n="853">Così dicendo, la sua destra pose</l>
     <l n="854">nella destra di quello, onde sgombrargli</l>
     <l n="855">ogni temenza. Prïamo e l'araldo</l>
     <l n="856">nell'atrio coricârsi; entro i recessi</l>
     <l n="857">della tenda il Pelìde; ed al suo fianco</l>
     <l n="858">la bella figlia di Brisèo si giacque.</l>
    </lg>
    <lg n="59">
     <l n="859">Tutti dormìan sepolti in dolce sonno</l>
     <l n="860">i guerrieri e gli Dei, ma non l'amico</l>
     <l n="861">de' mortali Mercurio, che venìa</l>
     <l n="862">pur divisando in suo pensier la guisa</l>
     <l n="863">di trarre, dalle guardie inosservato,</l>
     <l n="864">fuor del dorico vallo il re troiano.</l>
     <l n="865">Stettegli adunque su la fronte, e disse:</l>
    </lg>
    <lg n="60">
     <l n="866">Re, così dormi fra' nemici? e nulla</l>
     <l n="867">ti cal del rischio in che ti trovi, uscito</l>
     <l n="868">dagli artigli d'Achille? A caro prezzo</l>
     <l n="869">redimesti l'amato estinto figlio.</l>
     <l n="870">Ma per te che sei vivo, Agamennóne</l>
     <l n="871">se qui sapratti, e tutto il campo acheo,</l>
     <l n="872">tre volte tanto chiederanno ai figli</l>
     <l n="873">che rimasti ti sono. — E più non disse.</l>
    </lg>
    <lg n="61">
     <l n="874">Destasi il vecchio sbigottito, e sveglia</l>
     <l n="875">l'araldo: aggioga l'Argicida istesso</l>
     <l n="876">i cavalli e le mule, e presto presto</l>
     <l n="877">spinti i carri, invisibile traversa</l>
     <l n="878">gli accampamenti. Alla corrente giunti</l>
     <l n="879">del genito da Giove ondoso Xanto</l>
     <l n="880">nell'ora che sul mondo il suo vermiglio</l>
     <l n="881">velo dispiega di Titon l'amica,</l>
     <l n="882">volò Mercurio al cielo, e i due canuti</l>
     <l n="883">con gemiti e lamenti alla cittade</l>
     <l n="884">celeravan la via. Grave del caro</l>
     <l n="885">cadavere davanti iva il carretto,</l>
     <l n="886">né d'uomo orecchio, né di donna ancora</l>
     <l n="887">il fragor ne sentìa. L'udì primiera</l>
     <l n="888">la vergine Cassandra, e su la rocca</l>
     <l n="889">di Pergamo salita, il suo diletto</l>
     <l n="890">padre e l'araldo riconobbe eccelsi</l>
     <l n="891">sovra i carri, e la spoglia inanimata</l>
     <l n="892">che sul plaustro giacea. Mise a tal vista</l>
     <l n="893">alti gridi e ululati, e per le vie,</l>
     <l n="894">Troi, Troiane, gridava, eccone Ettorre;</l>
     <l n="895">accorrete, vedetelo, gli è quello</l>
     <l n="896">che ritornando dalla pugna empiea</l>
     <l n="897">tutti, un tempo, di gioia i vostri petti.</l>
    </lg>
    <lg n="62">
     <l n="898">Né verun né veruna a questo annunzio</l>
     <l n="899">nella cittade si restò, ma tutti</l>
     <l n="900">d'intollerando duolo il cuor compresi</l>
     <l n="901">si versâr dalle porte, e fêrsi incontro</l>
     <l n="902">al lugubre convoglio. Ivi primiere</l>
     <l n="903">lacerandosi i crini la diletta</l>
     <l n="904">sposa e l'augusta genitrice al carro</l>
     <l n="905">s'avventâr furïose, e sull'amata</l>
     <l n="906">pallida fronte abbandonâr le bocche,</l>
     <l n="907">tutta dintorno piangendo la turba.</l>
     <l n="908">E le lagrime, i gemiti, le grida</l>
     <l n="909">sul deplorato Ettorre avrìan l'intero</l>
     <l n="910">giorno consunto su le meste porte,</l>
     <l n="911">se Priamo dal cocchio all'inondante</l>
     <l n="912">turba rivolto non dicea: Sgombrate</l>
     <l n="913">al carro il varco: pascervi di pianto</l>
     <l n="914">su quel corpo potrete entro la reggia.</l>
    </lg>
    <lg n="63">
     <l n="915">S'aprì la folta, passò il carro, e giunse</l>
     <l n="916">negl'incliti palagi. Ivi deposto</l>
     <l n="917">il cadavere in regio cataletto,</l>
     <l n="918">il lugubre sovr'esso incominciaro</l>
     <l n="919">inno i cantori de' lamenti, e al mesto</l>
     <l n="920">canto pietose rispondean le donne:</l>
     <l n="921">fra cui plorando Andròmaca, e strignendo</l>
     <l n="922">d'Ettore il capo fra le bianche braccia,</l>
     <l n="923">fe' primiera sonar queste querele:</l>
    </lg>
    <lg n="64">
     <l n="924">Eccoti spento, o mio consorte, e spento</l>
     <l n="925">sul fior degli anni! e vedova me lasci</l>
     <l n="926">nella tua reggia, ed orfanello il figlio</l>
     <l n="927">di sventurato amor misero frutto,</l>
     <l n="928">bambino ancora, e senza pur la speme</l>
     <l n="929">che pubertade la sua guancia infiori.</l>
     <l n="930">Perocché dalla cima Ilio sovverso</l>
     <l n="931">ruinerà tra poco or che tu giaci,</l>
     <l n="932">tu che n'eri il custode, e gli servavi</l>
     <l n="933">i dolci pargoletti e le pudiche</l>
     <l n="934">spose, che tosto ai legni achei n'andranno</l>
     <l n="935">strascinate in catene, ed io con esse.</l>
     <l n="936">E tu, povero figlio, o ne verrai</l>
     <l n="937">meco in servaggio di crudel signore</l>
     <l n="938">che ad opre indegne danneratti, o forse</l>
     <l n="939">qualche barbaro Acheo dall'alta torre</l>
     <l n="940">ti scaglierà sdegnoso, vendicando</l>
     <l n="941">o il padre, o il figlio, od il fratel dall'asta</l>
     <l n="942">d'Ettor prostrati; ché per certo molti</l>
     <l n="943">di costoro per lui mordon la terra.</l>
     <l n="944">Terribile ai nemici era il tuo padre</l>
     <l n="945">nelle battaglie, e quindi è il duol che tragge</l>
     <l n="946">da tutti gli occhi cittadini il pianto.</l>
     <l n="947">Ineffabile angoscia, Ettore mio,</l>
     <l n="948">tu partoristi ai genitor; ma nulla</l>
     <l n="949">si pareggia al dolor dell'infelice</l>
     <l n="950">tua consorte. Spirasti, e la mancante</l>
     <l n="951">mano dal letto, ohimè! non mi porgesti,</l>
     <l n="952">non mi lasciasti alcun tuo savio avviso,</l>
     <l n="953">ch'or giorno e notte nel fedel pensiero</l>
     <l n="954">dolce mi fôra richiamar piangendo.</l>
    </lg>
    <lg n="65">
     <l n="955">Accompagnâr co' gemiti le donne</l>
     <l n="956">d'Andròmaca i lamenti, e li seguiva</l>
     <l n="957">il compianto d'Ecùba in questa voce:</l>
    </lg>
    <lg n="66">
     <l n="958">O de' miei figli, Ettorre, il più diletto!</l>
     <l n="959">Fosti caro agli Dei mentre vivevi,</l>
     <l n="960">e il sei, qui morto, ancora. Il crudo Achille</l>
     <l n="961">di Samo e d'Imbro e dell'infida Lenno</l>
     <l n="962">su le remote tempestose rive</l>
     <l n="963">quanti a man gli venìan, tutti vendeva</l>
     <l n="964">gli altri miei figli; e tu dal suo spietato</l>
     <l n="965">ferro trafitto, e tante volte intorno</l>
     <l n="966">strascinato alla tomba dell'amico</l>
     <l n="967">che gli prostrasti (né per questo in vita</l>
     <l n="968">lo ritornò), tu fresco e rugiadoso</l>
     <l n="969">or mi giaci davanti, e fior somigli</l>
     <l n="970">dai dolci strali della luce ucciso.</l>
    </lg>
    <lg n="67">
     <l n="971">A questo pianto rinnovossi il lutto,</l>
     <l n="972">ed Elena fe' terza il suo lamento:</l>
    </lg>
    <lg n="68">
     <l n="973">O a me il più caro de' cognati, Ettorre,</l>
     <l n="974">poiché il Fato mi trasse a queste rive</l>
     <l n="975">di Paride consorte! oh morta io fossi</l>
     <l n="976">pria che venirvi! Venti volte il Sole</l>
     <l n="977">il suo giro compì da che lasciato</l>
     <l n="978">ho il patrio nido, e una maligna o dura</l>
     <l n="979">sola parola sul tuo labbro io mai</l>
     <l n="980">mai non intesi. E se talvolta o suora</l>
     <l n="981">o fratello o cognata, o la medesma</l>
     <l n="982">veneranda tua madre (ché benigno</l>
     <l n="983">a me fu Prìamo ognor) mi rampognava,</l>
     <l n="984">tu mansueto, con dolce ripiglio</l>
     <l n="985">gli ammonendo, placavi ogni corruccio.</l>
     <l n="986">Quind'io te piango e in un la mia sventura,</l>
     <l n="987">ché in tutta Troia io non ho più chi m'ami</l>
     <l n="988">o compatisca, a tutti abbominosa.</l>
    </lg>
    <lg n="69">
     <l n="989">Così sclamava lagrimando, e seco</l>
     <l n="990">il popolo gemea. Si volse alfine</l>
     <l n="991">Prìamo alla turba, e favellò: Troiani,</l>
     <l n="992">si pensi al rogo. Andate, e dalla selva</l>
     <l n="993">qua recate il bisogno, né vi prenda</l>
     <l n="994">timor d'insidie. Mi promise Achille,</l>
     <l n="995">nel congedarmi, di non farne offesa</l>
     <l n="996">anzi che spunti il dodicesmo Sole.</l>
    </lg>
    <lg n="70">
     <l n="997">Disse; e muli e giovenchi in un momento</l>
     <l n="998">sotto il giogo fur pronti, e dalle porte</l>
     <l n="999">proruppero. Durò ben nove interi</l>
     <l n="1000">giorni il trasporto delle tronche selve.</l>
     <l n="1001">Come rifulse su la terra il raggio</l>
     <l n="1002">della decima aurora, lagrimando</l>
     <l n="1003">dal feretro levâr del valoroso</l>
     <l n="1004">Ettore il corpo, e postolo sul rogo,</l>
     <l n="1005">il foco vi destâr. Rïapparita</l>
     <l n="1006">la rosea figlia del mattin, s'accolse</l>
     <l n="1007">il popolo dintorno all'alta pira,</l>
     <l n="1008">e pria con onde di purpureo vino</l>
     <l n="1009">tutte estinser le brage. Indi per tutto</l>
     <l n="1010">queto il foco, i fratelli e i fidi amici</l>
     <l n="1011">pieni il volto di pianto e sospirosi</l>
     <l n="1012">raccolsero le bianche ossa, e composte</l>
     <l n="1013">in urna d'oro, le coprîr d'un molle</l>
     <l n="1014">cremisino. Ciò fatto, in cava buca</l>
     <l n="1015">le posero, e di spesse e grandi pietre</l>
     <l n="1016">un lastrico vi fêro, e prestamente</l>
     <l n="1017">il tumulo elevâr. Le scolte intanto</l>
     <l n="1018">vigilavan dintorno, onde un ostile</l>
     <l n="1019">non irrompesse repentino assalto</l>
     <l n="1020">pria che fosse al suo fin l'opra pietosa.</l>
     <l n="1021">Innalzato il sepolcro dipartîrsi</l>
     <l n="1022">tutti in grande frequenza, e nella vasta</l>
     <l n="1023">di Priamo adunati eccelsa reggia</l>
     <l n="1024">funebre celebrâr lauto convito.</l>
    </lg>
    <lg n="71">
     <l n="1025">Questi fûro gli estremi onor renduti</l>
     <l n="1026">al domatore di cavalli Ettorre.</l>
    </lg>
   </lg>
  </body>
 </text>
</TEI>