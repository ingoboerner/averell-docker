<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - UNA SERVA</title>
    <author>Niccolò Tommaseo</author>
   </titleStmt>
   <extent>
    <measure unit="stanza">86</measure>
    <measure unit="line">636</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-una-serva</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - UNA SERVA</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - UNA SERVA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verso il monte ascendean dalla pianura</l>
     <l n="2">che lungo il tuo bel fiume, Arno, dechina.</l>
     <l n="3">L'ombra involvea le falde, in sull'altura</l>
     <l n="4">l'aure godean la luce mattutina.</l>
     <l n="5">Or appariano ed or tra la verzura</l>
     <l n="6">si nascondean, la salmodia divina</l>
     <l n="7">cantando a due a due la turba pia;</l>
     <l n="8">e il vescovo Zanobi li seguìa.</l>
    </lg>
    <lg n="2">
     <l n="9">Benedicean la terra, e buona annata</l>
     <l n="10">chiedeva il pio colono al buon Signore.</l>
     <l n="11">La primavera sorridea beata,</l>
     <l n="12">e tutta la campagna era un amore;</l>
     <l n="13">e, di pioggie recenti consolata,</l>
     <l n="14">si rinverdiva nell'amato umore</l>
     <l n="15">ogni ùmil fronda, ogni foglia novella,</l>
     <l n="16">e dire un inno a Dio pareva anch'ella.</l>
    </lg>
    <lg n="3">
     <l n="17">Nel pensar che i figli vostri</l>
     <l n="18">fìeno, o Padre, liberati,</l>
     <l n="19">si sentîro i pensier' nostri</l>
     <l n="20">consolati.</l>
    </lg>
    <lg n="4">
     <l n="21">Sulla lingua i lieti accenti</l>
     <l n="22">abbondâr dal cuore espressi.</l>
     <l n="23">Fu il Signor, diran le genti,</l>
     <l n="24">grande in essi.</l>
    </lg>
    <lg n="5">
     <l n="25">Il Signor fu grande in noi:</l>
     <l n="26">la letizia nostra è piena.</l>
     <l n="27">Togli, o Padre, i cari tuoi</l>
     <l n="28">di catena.</l>
    </lg>
    <lg n="6">
     <l n="29">Il torrente innondatore</l>
     <l n="30">l'ire omai del flutto ha quete.</l>
     <l n="31">L'uom che semina in dolore,</l>
     <l n="32">gioia miete.</l>
    </lg>
    <lg n="7">
     <l n="33">Mesti andavan seminando</l>
     <l n="34">lor sementa: ed or verranno,</l>
     <l n="35">e, i manipoli portando,</l>
     <l n="36">gioiranno.</l>
    </lg>
    <lg n="8">
     <l n="37">Seguitavan chiamando in lor preghiera,</l>
     <l n="38">Angeli, il vostro nome, e il tuo, Maria;</l>
     <l n="39">e il Battista, pensosa anima austera,</l>
     <l n="40">e tutti che sperâr certo il Messia;</l>
     <l n="41">e gl'Innocenti, pargoletta schiera;</l>
     <l n="42">e i Dodici da Pier fino a Mattia;</l>
     <l n="43">e i Romiti, e i Dottor' di sacre cose,</l>
     <l n="44">e i Martiri, e le Donne affettuose.</l>
    </lg>
    <lg n="9">
     <l n="45">Alto levai</l>
     <l n="46">gli occhi, e pregai,</l>
     <l n="47">a te che in ciel</l>
     <l n="48">dimore,</l>
    </lg>
    <lg n="10">
     <l n="49">come famiglio</l>
     <l n="50">tien fiso il ciglio</l>
     <l n="51">al suo fedel</l>
     <l n="52">signore.</l>
    </lg>
    <lg n="11">
     <l n="53">Come servente</l>
     <l n="54">guarda umilmente</l>
     <l n="55">la donna sua</l>
     <l n="56">ch'ell'ama;</l>
    </lg>
    <lg n="12">
     <l n="57">il nostro amore</l>
     <l n="58">guarda, o Signore,</l>
     <l n="59">la faccia tua</l>
     <l n="60">con brama.</l>
    </lg>
    <lg n="13">
     <l n="61">Pietà, buon Dio,</l>
     <l n="62">l'onta c'empìo</l>
     <l n="63">d'un duolo acerbo</l>
     <l n="64">a morte.</l>
    </lg>
    <lg n="14">
     <l n="65">D'onta e di pena</l>
     <l n="66">nostr'alma è piena,</l>
     <l n="67">scherno al superbo</l>
     <l n="68">e al forte.</l>
    </lg>
    <lg n="15">
     <l n="69">Giungeano a passo lento in cima al colle</l>
     <l n="70">ove mostra sue croci e biancheggiante</l>
     <l n="71">la cattedral di Fiesole s'estolle</l>
     <l n="72">tra 'l verde lieto delle folte piante.</l>
     <l n="73">Inginocchion sulle sudate zolle</l>
     <l n="74">stavan di molte donne al tempio innante:</l>
     <l n="75">e ve n'avea di condizion servile,</l>
     <l n="76">mancipii del palazzo vescovile.</l>
    </lg>
    <lg n="16">
     <l n="77">Una, che, nuda il piè, pallida il viso,</l>
     <l n="78">rossa i labbri, e del corpo estenuata,</l>
     <l n="79">gli occhi di mesta pace, e d'un sorriso</l>
     <l n="80">di paziente amor le labbra ornata,</l>
     <l n="81">con le man giunte, al ciel guardando fiso,</l>
     <l n="82">pregava basso con voce accorata,</l>
     <l n="83">e, tra nero e sanguigno, avea suggello,</l>
     <l n="84">sovra le ciglia, di servil flagello,</l>
    </lg>
    <lg n="17">
     <l n="85">al vescovo Zanobi diè negli occhi,</l>
     <l n="86">mentre la man tendea benedicente:</l>
     <l n="87">poi dentro in chiesa videla in ginocchi,</l>
     <l n="88">romita in sé, pregar ferventemente.</l>
     <l n="89">Non può, vedendo, che pietà nol tocchi:</l>
     <l n="90">così, se in acqua od in vetro lucente</l>
     <l n="91">raggio penètra, il suo baglior divide,</l>
     <l n="92">e in modesti color' vario sorride.</l>
    </lg>
    <lg n="18">
     <l n="93">Compiuto delle preci il ministero,</l>
     <l n="94">il vescovo Zanobi per lei manda.</l>
     <l n="95">Nuovi dolor' nel trepido pensiero</l>
     <l n="96">volge l'afflitta, e a Dio si raccomanda.</l>
     <l n="97">Egli con volto tra mite ed austero</l>
     <l n="98">la guarda appena, e, — chi se' tu? — domanda.</l>
     <l n="99">Dice la giovanetta: — i' son lucchese,</l>
     <l n="100">senza padre né madre; e ho nome Agnese. —</l>
    </lg>
    <lg n="19">
     <l n="101">— Forse di servo nata? — Oh no, signore:</l>
     <l n="102">ingenua, grazie a Dio, la stirpe mia.</l>
     <l n="103">E mio padre era un povero aratore</l>
     <l n="104">di campicel non suo, lungo la via</l>
     <l n="105">che mette alla città. Quando il Signore</l>
     <l n="106">ci percosse dell'aspra carestia;</l>
     <l n="107">e' patì tanto, e sì le forze afflitte</l>
     <l n="108">per campar noi logrò, che ne moritte. —</l>
    </lg>
    <lg n="20">
     <l n="109">Tutta nel suo pensier si stette alquanto;</l>
     <l n="110">egli pietoso in lei lo sguardo fisse:</l>
     <l n="111">— segui, infelice. — Ed ella: — Orfano, accanto... —</l>
     <l n="112">e arrossiva e piangeva: e più non disse.</l>
     <l n="113">— Orfano, tu dicevi? Accheta il pianto;</l>
     <l n="114">dimmi il nuovo dolor che ti trafisse.</l>
     <l n="115">Parli a chi ti compiange: apri il tuo cuore:</l>
     <l n="116">non il signor, t'ascolta il tuo Pastore. —</l>
    </lg>
    <lg n="21">
     <l n="117">— Orfano, accanto al nostro poderetto,</l>
     <l n="118">un giovanetto povero vivea. —</l>
     <l n="119">Qui si tacque: e 'l Pastor, pio nell'aspetto,</l>
     <l n="120">— segui, figliuola. — Agnese rispondea:</l>
     <l n="121">— la madre e il padre mio, quel giovanetto</l>
     <l n="122">chiamavan sempre all'opre: io ne godea.</l>
     <l n="123">Come figliuolo suo l'amavan quelli,</l>
     <l n="124">e no' due ci amavam come fratelli.</l>
    </lg>
    <lg n="22">
     <l n="125">Quando vide portarsi in chiesa il padre,</l>
     <l n="126">non fu men alto il suo del nostro strido.</l>
     <l n="127">Poscia de' suoi sudor' me con mia madre</l>
     <l n="128">mantenea, di dì 'n dì sempre più fido.</l>
     <l n="129">Ma la fame crescea. Quando le squadre</l>
     <l n="130">sotto l'insegna dell'Augusto Guido,</l>
     <l n="131">di marchigiana gente e di francese</l>
     <l n="132">e di toscana nostra, armarsi intese;</l>
    </lg>
    <lg n="23">
     <l n="133">pensò che meglio con l'opra guerriera</l>
     <l n="134">(misere noi!) ci avria fornito un pane;</l>
     <l n="135">e ci lasciò solette a primavera,</l>
     <l n="136">per far la guerra in contrade lontane.</l>
     <l n="137">E combatté nella battaglia fiera</l>
     <l n="138">dove tedesche genti e friulane</l>
     <l n="139">fuggiro, è fama, come al vento nebbia,</l>
     <l n="140">là presso un fiume che si chiama Trebbia.</l>
    </lg>
    <lg n="24">
     <l n="141">Quando si seppe noi della vittoria,</l>
     <l n="142">ah che gioioso dì, signor, fu quello!</l>
     <l n="143">— Egli riviene a noi, né senza gloria:</l>
     <l n="144">lo rivedrem — dicevo — il mio fratello. —</l>
     <l n="145">I' vidi ritornar (fiera memoria!)</l>
     <l n="146">ricchi di preda que' del suo drappello,</l>
     <l n="147">empiendo i campi e il ciel di lieti gridi</l>
     <l n="148">che mi ferìan il cor: ma lui non vidi.</l>
    </lg>
    <lg n="25">
     <l n="149">Seppi che, nel fervor della battaglia,</l>
     <l n="150">toccata il prode non avea ferita:</l>
     <l n="151">ma tra' fuggenti, misero! si scaglia,</l>
     <l n="152">e, stretto in mezzo a lor, perdé la vita.</l>
     <l n="153">A noi due poverette, orbe in gramaglia,</l>
     <l n="154">la gente, a' mali nostri impietosita,</l>
     <l n="155">povera anch'essa, alcun soccorso dava;</l>
     <l n="156">ma la fame crudel continuava.</l>
    </lg>
    <lg n="26">
     <l n="157">E mia madre... Or non più. Che importa a voi</l>
     <l n="158">di me meschina e della mia sventura?</l>
     <l n="159">— Segui, diss'egli, e narra i dolor' tuoi.</l>
     <l n="160">Anche in me le sue piaghe apri natura. —</l>
     <l n="161">Tacque ella un poco, lagrimando; e poi:</l>
     <l n="162">— dal tapinar della sua creatura,</l>
     <l n="163">più che dal suo, mia madre consumata,</l>
     <l n="164">dopo molto languir cadde malata.</l>
    </lg>
    <lg n="27">
     <l n="165">Per procacciarle un po' di pane asciutto,</l>
     <l n="166">sola nel letto lasciarla i' dovea.</l>
     <l n="167">Ella metteasi inginocchioni, e tutto</l>
     <l n="168">quel tempo lo pregava e lo piangea.</l>
     <l n="169">Queste parole: benedetto il frutto</l>
     <l n="170">delle viscere tue, sempre dicea:</l>
     <l n="171">ora, o Madre di Dio, per noi meschine</l>
     <l n="172">adesso e all'ora della nostra fine.</l>
    </lg>
    <lg n="28">
     <l n="173">Una mattina i' esco, in sulla via</l>
     <l n="174">mi metto, e tutto il santo giorno attendo</l>
     <l n="175">chi un poco di pan per lei mi dia;</l>
     <l n="176">torno la sera a lei, per man la prendo:</l>
     <l n="177">e, — piuttosto, — le dico, — o madre mia,</l>
     <l n="178">che vedervi languir, vado e mi vendo.</l>
     <l n="179">Avremo almen così due soldi d'oro,</l>
     <l n="180">che, se mi campan voi, sono un tesoro. —</l>
    </lg>
    <lg n="29">
     <l n="181">La derelitta le tremanti braccia</l>
     <l n="182">mi cinge al collo singhiozzando, e stretta</l>
     <l n="183">con quanta forza avea, stretta m'abbraccia:</l>
     <l n="184">— il buon Gesù, — dicendo, — o benedetta,</l>
     <l n="185">premio a tua carità trovar ti faccia.</l>
     <l n="186">I' sono in fine. Oh non lasciarmi! aspetta</l>
     <l n="187">tanto che la mia ultima parola</l>
     <l n="188">spiri nel bacio della mia figliuola. —</l>
    </lg>
    <lg n="30">
     <l n="189">Ma volle almen Gesù farle più lieve</l>
     <l n="190">l'ultimo passo con alcun conforto.</l>
     <l n="191">Venne il pievan della vicina pieve</l>
     <l n="192">a confortarla (il nostro era già morto);</l>
     <l n="193">e, dalla sua bontà scaltrito, in breve</l>
     <l n="194">si fu della miseria nostra accorto.</l>
     <l n="195">Dar le potetti un po' di cibo, ed anche</l>
     <l n="196">con vino inumidir le labbra bianche.</l>
    </lg>
    <lg n="31">
     <l n="197">Dicendo, — Iddio rimanga teco, Agnese, —</l>
     <l n="198">entrò soavemente in agonia:</l>
     <l n="199">e come un sonno languido la prese,</l>
     <l n="200">e spirò mormorando Ave Maria.</l>
     <l n="201">Ma la benedizion dal ciel non scese</l>
     <l n="202">su me con il tuo prego, o madre mia! —</l>
     <l n="203">E il vescovo: — Figliuola, allor più pio</l>
     <l n="204">è quand'appar vie più sdegnato, Iddio.</l>
    </lg>
    <lg n="32">
     <l n="205">Crebbe la fame (non è vero?), ed hai</l>
     <l n="206">piegata al giogo la libera fronte. —</l>
     <l n="207">— Mia madre e mie sorelle erano omai</l>
     <l n="208">nudità, fame, sete, insidie ed onte.</l>
     <l n="209">Senza pianto il terren caro lasciai,</l>
     <l n="210">e venni alla ventura a questo monte:</l>
     <l n="211">e servir chiesi, e nelle forme usate</l>
     <l n="212">toglier lasciâmi la mia libertate.</l>
    </lg>
    <lg n="33">
     <l n="213">La moneta, mio prezzo, se n'è ita</l>
     <l n="214">in suffragio dell'anima di lei.</l>
     <l n="215">Nuova degli usi, fuor di me, sfinita,</l>
     <l n="216">mal compir le servili opre potei.</l>
     <l n="217">Quando vide il signor che di mia vita</l>
     <l n="218">troppo misera usura gli darei,</l>
     <l n="219">mi mandò sul mercato; e compratore</l>
     <l n="220">nuovo il castaldo vostro ebbi, signore. —</l>
    </lg>
    <lg n="34">
     <l n="221">Io gli ho pur, — disse il vescovo, — interdetto</l>
     <l n="222">verso i miei servi usar punto angheria:</l>
     <l n="223">e qualcuno comprar gliene permetto</l>
     <l n="224">perch'abbian qui più mite signoria.</l>
     <l n="225">Di lividi segnato alcun soggetto</l>
     <l n="226">di Zanobi Pastor non vo' che sia. —</l>
     <l n="227">Agnese allor: degna di pena, o buono</l>
     <l n="228">signor, ben più che non crediate, io sono.</l>
    </lg>
    <lg n="35">
     <l n="229">Una stanca tristezza obbliviosa</l>
     <l n="230">mi prende; e in mezzo del lavor mi seggio,</l>
     <l n="231">e guardo il cielo e piango, e in dolorosa</l>
     <l n="232">calma, fremente di pensier', vaneggio.</l>
     <l n="233">Al castaldo, che un dì non so che cosa</l>
     <l n="234">mi rimbrottava fra sdegno e dileggio,</l>
     <l n="235">io, del servil tacere ancor non dotta,</l>
     <l n="236">risposi male, e n'ebbi questa botta. —</l>
    </lg>
    <lg n="36">
     <l n="237">— Soffri 'l gastigo e il nuovo stato in pace,</l>
     <l n="238">disse Zanobi, e con Dio ti consola.</l>
     <l n="239">Se non puoi la fatica, o s'altri audace</l>
     <l n="240">onta ti fa, ricorri a me, figliuola. —</l>
     <l n="241">Ella, lo sguardo fiso a terra, tace;</l>
     <l n="242">poi, quasi vergognando, a lui s'invola.</l>
     <l n="243">Segue con gli occhi il vescovo pietoso</l>
     <l n="244">la già lontana, e si riman pensoso.</l>
    </lg>
    <lg n="37">
     <l n="245">Da quel dì, lei venir delle più pronte</l>
     <l n="246">alla chiesa, e in un canto orar vedea,</l>
     <l n="247">e dal seren della percossa fronte</l>
     <l n="248">sparir la tetra margine godea.</l>
     <l n="249">Se s'incontrava in lei scendendo il monte,</l>
     <l n="250">brevi parole umane le dicea:</l>
     <l n="251">ma con tutti del par buono e cortese</l>
     <l n="252">servi e serve parea, che con Agnese.</l>
    </lg>
    <lg n="38">
     <l n="253">La s'ammalò sul cominciar d'agosto,</l>
     <l n="254">men dal lavor che da' gran caldi stanca.</l>
     <l n="255">Ei dell'assenza sua s'avvide tosto:</l>
     <l n="256">e, — qualchedun di voi, — disse, — qui manca. —</l>
     <l n="257">Poiché del mal di lei gli fu risposto,</l>
     <l n="258">con voce incerta, che parea pur franca,</l>
     <l n="259">— se infermo, — comandò, — servo od ancella</l>
     <l n="260">cade de' miei, ne vo' saper novella. —</l>
    </lg>
    <lg n="39">
     <l n="261">Ed al castaldo poi: — forse l'avranno</l>
     <l n="262">l'opre ingiunte da te stanca e accaldata. —</l>
    </lg>
    <lg n="40">
     <l n="263">— Lavorò come l'altre. — E non ve n'hanno</l>
     <l n="264">altre con febbre? — Ell'è sola malata. —</l>
     <l n="265">— Fu, più ch'a tutte, a lei crudel quest'anno:</l>
     <l n="266">con carità vogl'io che sia trattata.</l>
     <l n="267">Non che tra l'altre e lei ponghiate guari</l>
     <l n="268">divario: a tutti la pietà sia pari. —</l>
    </lg>
    <lg n="41">
     <l n="269">Di lei gli cale, e al mal di lei ripensa</l>
     <l n="270">con più molle pietà che non vorrebbe.</l>
     <l n="271">E di saper sue nuove ha voglia intensa;</l>
     <l n="272">e, di lei chiesto un dì, poi gli rincrebbe.</l>
     <l n="273">E tra' libri, ne' campi, in chiesa, a mensa,</l>
     <l n="274">sente un tumulto in cuor che mai non ebbe.</l>
     <l n="275">A passeggiar leggendo esce una sera</l>
     <l n="276">verso la casa ove sapea ch'ell'era.</l>
    </lg>
    <lg n="42">
     <l n="277">Quasi impensato, un prepotente affetto</l>
     <l n="278">condusse a quella stanza i passi suoi.</l>
     <l n="279">Com'ella il vide: — oh siate benedetto</l>
     <l n="280">che pur vi tocca un po' cura di noi! —</l>
     <l n="281">Indi lo prega le si accosti al letto,</l>
     <l n="282">e, — vorrei, — dice, — confessarmi a voi. —</l>
     <l n="283">Usciron tutti: ed ei l' uscio socchiuso</l>
     <l n="284">aperse, e accanto a lei siede confuso;</l>
    </lg>
    <lg n="43">
     <l n="285">che le confessa, basso lagrimando</l>
     <l n="286">suoi pochi falli e suoi molti dolori:</l>
     <l n="287">e della madre gli vien raccontando,</l>
     <l n="288">e de' sepolti ed innocenti amori.</l>
     <l n="289">Il vescovo dicea: — ti raccomando</l>
     <l n="290">non isviar la mente in grati errori.</l>
     <l n="291">Figlia, più gravi, quanto men sentite,</l>
     <l n="292">del memore desio son le ferite. —</l>
    </lg>
    <lg n="44">
     <l n="293">— Come schiantar la rimembranza infitta</l>
     <l n="294">dal dolor nuovo e dall'antico affetto?</l>
     <l n="295">Vedova pria che moglie, derelitta,</l>
     <l n="296">o di servile amor misero oggetto. —</l>
     <l n="297">— Chiedi nuovi pensier': chiedili, afflitta;</l>
     <l n="298">e Dio te li farà nascere in petto. —</l>
     <l n="299">— La bontà vostra sola il pensier mio</l>
     <l n="300">ristora. — Or ben, grazie ne rendi a Dio.</l>
    </lg>
    <lg n="45">
     <l n="301">Per me prega: e se cosa ti bisogni,</l>
     <l n="302">chiedi, e averai di me più che padrone. —</l>
     <l n="303">L'assolve, ed esce; e par che si vergogni</l>
     <l n="304">delle parole che le disse buone.</l>
     <l n="305">Spesso al dolor di lei pensa, e ne' sogni</l>
     <l n="306">la vede e nella calda orazione:</l>
     <l n="307">sana la prega; ed è ne' desir' sui</l>
     <l n="308">ch'ella richiegga confessarsi a lui.</l>
    </lg>
    <lg n="46">
     <l n="309">Ciò più volte ella chiese. E più la udiva,</l>
     <l n="310">e men se ne partìa di sé contento.</l>
     <l n="311">La smania in lei del pianto era più viva,</l>
     <l n="312">in lui più fondo e amato il turbamento.</l>
     <l n="313">E in rimirarla un lungo ardor sentiva,</l>
     <l n="314">una pietà che gli facea spavento.</l>
     <l n="315">Un dì, mentre ch'egli esce, ella di grata</l>
     <l n="316">tenerezza innocente inebriata,</l>
    </lg>
    <lg n="47">
     <l n="317">tese le man' vêr lui fuori del letto,</l>
     <l n="318">e fuor con mezza la persona s'erse,</l>
     <l n="319">e le giovani braccia e il giovin petto,</l>
     <l n="320">mezzo velato da' capei, scoverse.</l>
     <l n="321">Quasi a suon di battaglia, a quell'aspetto</l>
     <l n="322">raccoglie il pio le sue virtù disperse,</l>
     <l n="323">e fugge: ella rimase a tese braccia;</l>
     <l n="324">poi con le aperte man coprì la faccia.</l>
    </lg>
    <lg n="48">
     <l n="325">E, più che di peccato, vergognosa</l>
     <l n="326">è di quell'atto, e dentro si tormenta;</l>
     <l n="327">e richiamare il vescovo non osa</l>
     <l n="328">che la confessi, e il guardo suo paventa.</l>
     <l n="329">E, mezzo inferma ancor, desiderosa</l>
     <l n="330">d'uscir si mostra; ed esce, ed è contenta</l>
     <l n="331">di rivederlo; ed egli la saluta,</l>
     <l n="332">e le domanda se sia riavuta.</l>
    </lg>
    <lg n="49">
     <l n="333">I miti soli e la serena brezza</l>
     <l n="334">del primo autunno già la riavea,</l>
     <l n="335">e dagli occhi la calda giovanezza</l>
     <l n="336">e dalle gote languido ridea.</l>
     <l n="337">Tal, dopo quete pioggie, in sua verdezza</l>
     <l n="338">il crescente arboscello si ricrea,</l>
     <l n="339">e dalle foglie trepide rifrange</l>
     <l n="340">la luce, e quasi di letizia piange.</l>
    </lg>
    <lg n="50">
     <l n="341">Un dì che al bosco, incontro al sol cadente</l>
     <l n="342">inginocchiata, e, gli occhi al ciel, pregava,</l>
     <l n="343">e passe foglie l'arbore pendente</l>
     <l n="344">e luce ed ombra sovra lei versava;</l>
     <l n="345">ei di lontan la vide, e mestamente</l>
     <l n="346">or il cielo, or la selva, or lei guardava.</l>
     <l n="347">Agnese, udito uno stormir, si scosse;</l>
     <l n="348">lo vide, e sorse in piedi e vêr lui mosse;</l>
    </lg>
    <lg n="51">
     <l n="349">che parlar le volea: ma nel sentire</l>
     <l n="350">fruscìo di piedi tra le passe fronde,</l>
     <l n="351">nell'alta selva, senza nulla dire,</l>
     <l n="352">com'uom ch'è colto in fallo, si nasconde.</l>
     <l n="353">Non intese il perché di quel fuggire</l>
     <l n="354">l'afflitta, e ne' pensier' suoi si confonde:</l>
     <l n="355">e, chiesto di parlargli il dì seguente,</l>
     <l n="356">con voce piena del pianto nascente,</l>
    </lg>
    <lg n="52">
     <l n="357">gli dice: — O mio signor, che v'ho fatt'io</l>
     <l n="358">che voi m'odiate? Se meschina i' sono,</l>
     <l n="359">deh non siavi in dispetto il grado mio;</l>
     <l n="360">e se in cosa peccai, chieggo perdono. —</l>
     <l n="361">Ed egli: — Altro pensier ier mi rapio,</l>
     <l n="362">né a te badai. — Gli è ver, voi siete buono,</l>
     <l n="363">signor, — diss'ella: — ma chi è che osserva</l>
     <l n="364">la presenza e i dolor' d'una vil serva? —</l>
    </lg>
    <lg n="53">
     <l n="365">Così se n'esce tra turbata e altera,</l>
     <l n="366">come s'ella signora, ei servo fosse.</l>
     <l n="367">Né mai commessa grave colpa vera</l>
     <l n="368">contra Dio, tanto in lui dolor commosse,</l>
     <l n="369">come adesso l'aver con faccia austera</l>
     <l n="370">viste sue luci umiliate e rosse.</l>
     <l n="371">E s'adira e si cruccia, e sì s'affrange</l>
     <l n="372">nella tempesta de' pensier', che piange.</l>
    </lg>
    <lg n="54">
     <l n="373">Qual chi stende la mano, e di petecchia</l>
     <l n="374">contagiosa il reo gavòcciol senta,</l>
     <l n="375">dubbio del certo male, e si rispecchia</l>
     <l n="376">entro la spera, e con la man ritenta,</l>
     <l n="377">e, spaurito, a scappar s'apparecchia</l>
     <l n="378">dall'uncin della morte che lo addenta;</l>
     <l n="379">tal Zanobi. E diceva: — ahi sciagurato,</l>
     <l n="380">non ti nasconder più: tu se' malato. —</l>
    </lg>
    <lg n="55">
     <l n="381">A un'immagin levò di Nostra Donna,</l>
     <l n="382">ch'alta sul letto avea, gli occhi languenti.</l>
     <l n="383">Ma sostener non può viso di donna,</l>
     <l n="384">com'occhio infermo i rai del sol ferventi.</l>
     <l n="385">E qual chi teme di morir se assonna,</l>
     <l n="386">e pur non puote che non s'addormenti;</l>
     <l n="387">tal egli il suo rischio ama, e il suo mal sogna;</l>
     <l n="388">né del vincente amor più si vergogna.</l>
    </lg>
    <lg n="56">
     <l n="389">Talvolta il buon pensier vien poderoso,</l>
     <l n="390">poi, qual suon che digradi, s'allontana.</l>
     <l n="391">A que' dì papa Sergio, a cui Formoso</l>
     <l n="392">rapir volea l'autorità sovrana,</l>
     <l n="393">scelto avea, come in luogo di riposo,</l>
     <l n="394">soggiorno nella Marca di Toscana.</l>
     <l n="395">Fu lì lì per mostrar più volte a lui</l>
     <l n="396">il vescovo gl'infermi pensier' sui;</l>
    </lg>
    <lg n="57">
     <l n="397">ma teme nol riprenda, e al cor piagato</l>
     <l n="398">troppo crudel rimedio non comande.</l>
     <l n="399">Un giorno che, più fosco dell'usato,</l>
     <l n="400">male intender parea le altrui domande,</l>
     <l n="401">gli disse il papa: — tu mi par' gravato</l>
     <l n="402">d'un segreto dolor. — Dolore, e grande</l>
     <l n="403">(il vescovo rispose): ed io vorrei,</l>
     <l n="404">Padre, leggeste in fondo a' pensier' miei. —</l>
    </lg>
    <lg n="58">
     <l n="405">Sergio a lui: — La sua doglia a ciascun preme:</l>
     <l n="406">me pur ange, o figliuol, sospetto e sdegno</l>
     <l n="407">de' miei nemici e nostri, e cura insieme</l>
     <l n="408">dell'alta sede a me commessa indegno. —</l>
     <l n="409">Tale risposta al vescovo ripreme</l>
     <l n="410">l'affanno dentro, ond'egli il cuore ha pregno.</l>
     <l n="411">Però propose non narrar che a Dio</l>
     <l n="412">del pudor le battaglie e del desio.</l>
    </lg>
    <lg n="59">
     <l n="413">Ma, come a' colpi d'implacato acciaro</l>
     <l n="414">grave armatura cede a poco a poco,</l>
     <l n="415">e sempre men possente oppon riparo,</l>
     <l n="416">e già si smaglia e arrossa in più d'un loco;</l>
     <l n="417">così cede al pensier crudele e caro</l>
     <l n="418">Zanobi, e anela al duol siccome a gioco:</l>
     <l n="419">senza più terror, senza consiglio,</l>
     <l n="420">attrae con gli occhi immoti a sé 'l periglio.</l>
    </lg>
    <lg n="60">
     <l n="421">Con papa Sergio visitò 'l marchese</l>
     <l n="422">Adalberto, e sedette alla sua mensa.</l>
     <l n="423">Mentre quant'ha delizie il bel paese,</l>
     <l n="424">quanti ricchezza umana agi dispensa,</l>
     <l n="425">mira, ode, assaggia, al tuo, povera Agnese,</l>
     <l n="426">dolce-arridente lagrimar ripensa;</l>
     <l n="427">e quante vede giovani, con pronta</l>
     <l n="428">cura, e quasi materna, a te raffronta.</l>
    </lg>
    <lg n="61">
     <l n="429">Più pensa, e più delle mortali cose</l>
     <l n="430">gl'ingombra il cor la sonnolenta ebbrezza;</l>
     <l n="431">e le disperse memorie amorose</l>
     <l n="432">raccoglie dell'ardente giovanezza,</l>
     <l n="433">e le rintreccia, e di recenti rose</l>
     <l n="434">quasi un serto ne fa, che punge e olezza.</l>
     <l n="435">Or lambe il reo padule, ed or leggiero</l>
     <l n="436">spande l'ali nell'alto, il suo pensiero.</l>
    </lg>
    <lg n="62">
     <l n="437">Ma non mai dell'aiuto di Maria</l>
     <l n="438">dispera in cor, né la final disfatta</l>
     <l n="439">previen colla scorata fantasia;</l>
     <l n="440">sempr'erra, e sempre i grati error' ritratta.</l>
     <l n="441">Qual chi su lieve tavola si stia</l>
     <l n="442">in mar sospeso, e l'onda insana il batta,</l>
     <l n="443">sempre il lubrico legno riafferra,</l>
     <l n="444">e guarda ansante alla contesa terra.</l>
    </lg>
    <lg n="63">
     <l n="445">Ma poi che il papa alfin si fu partito,</l>
     <l n="446">torna alla greggia sua l'egro Pastore,</l>
     <l n="447">che risolse dell'animo ferito</l>
     <l n="448">disvelar la vergogna a un confessore.</l>
     <l n="449">Sceglie un prete, nell'armi incanutito,</l>
     <l n="450">che gli ultim'anni avea sacri al Signore:</l>
     <l n="451">e — a Dio, — comincia, — agli angeli, a Maria,</l>
     <l n="452">confesso, e ai Santi, e a te, la colpa mia.</l>
    </lg>
    <lg n="64">
     <l n="453">La colpa mia, la colpa mia confesso. —</l>
     <l n="454">E narrò la pietà, l'ignudo seno</l>
     <l n="455">della fanciulla, il guardo mal represso,</l>
     <l n="456">e de' tenui pensier l'acre veleno.</l>
     <l n="457">— Figliuol mio, — dice il prete al genuflesso, —</l>
     <l n="458">i' pregherò, perché non venga meno</l>
     <l n="459">a noi l'esempio tuo. Péntiti; ed io</l>
     <l n="460">t'assolvo: in ciel così t'assolva Iddio. —</l>
    </lg>
    <lg n="65">
     <l n="461">Più di lunghi consigli o di rampogna</l>
     <l n="462">gli andò diritta al cor quella parola.</l>
     <l n="463">Tra 'l timore e il rimorso e la vergogna,</l>
     <l n="464">del non esser più reo pur si consola.</l>
     <l n="465">Tale colui che fiero danno sogna,</l>
     <l n="466">che col sonno il terror parte s'invola.</l>
     <l n="467">E tal, dopo il fervor della tempesta,</l>
     <l n="468">il mareggiar del lungo fiotto resta</l>
    </lg>
    <lg n="66">
     <l n="469">(pieno ancor del periglio, il navigante</l>
     <l n="470">guarda ora al mare, or alla frale barca):</l>
     <l n="471">tal egli col pensier per tutte quante</l>
     <l n="472">del non percorso error le vie rivarca.</l>
     <l n="473">Di pastor, fatto lupo; osceno amante.</l>
     <l n="474">di padre pio; la torba anima cârca</l>
     <l n="475">di gelosie, terror', corrucci e scorni;</l>
     <l n="476">le notti in pianto, in ignominia i giorni.</l>
    </lg>
    <lg n="67">
     <l n="477">Rabbrividìa pensando. In questa, intese</l>
     <l n="478">che del palagio un servo giovanetto,</l>
     <l n="479">del far gentile e del dolor d'Agnese</l>
     <l n="480">preso era, e la chiedea con molto affetto.</l>
     <l n="481">Di pena un misto e di piacer comprese,</l>
     <l n="482">a quell'annunzio, di Zanobi il petto:</l>
     <l n="483">fe' venir la fanciulla; e, più turbato,</l>
     <l n="484">ma con più dolce accento dell'usato,</l>
    </lg>
    <lg n="68">
     <l n="485">— Agnese, — incominciò, — l'ultima volta</l>
     <l n="486">che al mio cospetto a lamentar venisti,</l>
     <l n="487">confesso, Agnese, i' t'ho non bene accolta;</l>
     <l n="488">di che trafitta, dolorando uscisti.</l>
     <l n="489">Non creder già che molto affetto e molta</l>
     <l n="490">de' casi tuoi pietà non mi contristi.</l>
     <l n="491">Questo dirti volea, figlia e sorella:</l>
     <l n="492">poi debbo anche annunziarti una novella.</l>
    </lg>
    <lg n="69">
     <l n="493">Un tuo compagno, il giovane Leone,</l>
     <l n="494">par che ti voglia bene, e sua ti chiede.</l>
     <l n="495">Pensa, figliuola: e se il cor ti dispone</l>
     <l n="496">ver lui (buono e' mi par), dàgli tua fede.</l>
     <l n="497">Del dubbiar tuo ben veggo la cagione:</l>
     <l n="498">prole crear del tuo servaggio erede</l>
     <l n="499">non ti dà 'l core. Or t'assicura: Iddio</l>
     <l n="500">a ciò porrà rimedio, e il tempo, e io. —</l>
    </lg>
    <lg n="70">
     <l n="501">Agnese a lui: — Non so s'io dica o taccia:</l>
     <l n="502">ma forse che Leon conosca alcuna</l>
     <l n="503">delle bontà che voi m'usate, e faccia</l>
     <l n="504">vista d'amarmi per mutar fortuna. —</l>
     <l n="505">D'affettuosa, a questo dir, la faccia</l>
     <l n="506">del vescovo si fa severa e bruna.</l>
     <l n="507">E — credi tu che la pietà, — riprese, —</l>
     <l n="508">ch'io del tuo duol mostrai, gli sia palese? —</l>
    </lg>
    <lg n="71">
     <l n="509">— Non so: gli è un mio pensier. — Candidamente</l>
     <l n="510">disse (e giungea le man') la giovanetta.</l>
     <l n="511">— M'accerterò ben io della sua mente, —</l>
     <l n="512">dice Zanobi; e la rimanda in fretta.</l>
     <l n="513">Men di vergogna che d'orgoglio ei sente</l>
     <l n="514">al cuore insopportabile una stretta.</l>
     <l n="515">Passeggiava a gran passi: — E che? sarei</l>
     <l n="516">favola già, — diceva, — a' servi miei? —</l>
    </lg>
    <lg n="72">
     <l n="517">Ma fu breve il bollore: e un più gentile</l>
     <l n="518">pensier nella sedata anima scese.</l>
     <l n="519">Ritto e fermo dicea con fronte umìle:</l>
     <l n="520">— Lo sa Dio, non foss'altri, e sàllo Agnese;</l>
     <l n="521">che di me forse ride, e a lei par vile</l>
     <l n="522">e stolto affetto quel che a me cortese.</l>
     <l n="523">Semplice pare agli atti: ma chi mai</l>
     <l n="524">donna conosce? e tu di lor che sai?</l>
    </lg>
    <lg n="73">
     <l n="525">Non cercar, sventurato, a quarant'anni</l>
     <l n="526">miseria ignota e irrisa e infame e rea.</l>
     <l n="527">Pensa a quel tempo che non d'altri affanni</l>
     <l n="528">che degli altrui pietà ti possedea.</l>
     <l n="529">Salvami, o Madre, da crudeli inganni,</l>
     <l n="530">Tu, del sicuro amor serena idea:</l>
     <l n="531">sgombra co' rai dell'immortal tuo giorno</l>
     <l n="532">la sozza nebbia che mi fuma intorno. —</l>
    </lg>
    <lg n="74">
     <l n="533">E, quasi molla che, pigiata, scatti,</l>
     <l n="534">da quel breve pregar s'alza mutato;</l>
     <l n="535">e in alti affetti e varii e in virili atti</l>
     <l n="536">versa ed afforza l'animo turbato.</l>
     <l n="537">A Leon parla, e con acuti e ratti</l>
     <l n="538">accenti tenta del suo cor lo stato;</l>
     <l n="539">e sente (come quei che i veri apprese</l>
     <l n="540">segni, in breve, d'amor) ch'egli ama Agnese.</l>
    </lg>
    <lg n="75">
     <l n="541">Degl'indugi temente, a sé richiama,</l>
     <l n="542">di rivederlo lieta, la fanciulla:</l>
     <l n="543">— Vidi Leone, e ti so dir ch'e' t'ama:</l>
     <l n="544">il cuor per esso che ti dice? — Nulla. —</l>
     <l n="545">— Giovane è pur. — Fin troppo: e in folle brama</l>
     <l n="546">di clamorose gioie e' si trastulla. —</l>
     <l n="547">— Altri fors'ami. — No. — Migliore sposo</l>
     <l n="548">speri? — Pensare all'avvenir non oso. —</l>
    </lg>
    <lg n="76">
     <l n="549">— Ma se dal mio dominio ir ti lasciassi</l>
     <l n="550">libera sì del capo e sì del cuore? —</l>
     <l n="551">Agnese verso lui si fe' due passi,</l>
     <l n="552">lieta, con atto che parea d'amore.</l>
     <l n="553">Poscia, richiusa in sé, cogli occhi bassi:</l>
     <l n="554">— Che farei sola e povera, o signore?</l>
     <l n="555">E chi guardare, e chi nutrir vorria</l>
     <l n="556">l'orfana inferma giovanezza mia?</l>
    </lg>
    <lg n="77">
     <l n="557">Umil, né in tutto a voi spregiata, ancella</l>
     <l n="558">starò, finch'altro di me voglia Iddio. —</l>
     <l n="559">Ed ei: — così non può durare. — Ed ella:</l>
     <l n="560">— Perché durar non puote, o signor mio? —</l>
     <l n="561">Quei la sogguarda fiso, e non favella;</l>
     <l n="562">ella il rimira in atto incerto e pio;</l>
     <l n="563">s'intenerisce, e teme, e non intende,</l>
     <l n="564">lui che, fra il dubbio ed il timor, s'accende.</l>
    </lg>
    <lg n="78">
     <l n="565">Ed or fuggire con terror vorria,</l>
     <l n="566">or accostarsi e prenderla per mano,</l>
     <l n="567">aprirle il cor ferito, e l'agonia</l>
     <l n="568">sfogar del lungo desiderio insano.</l>
     <l n="569">Levò 'l guardo, e all'immagin di Maria</l>
     <l n="570">l'affisse; e allor su un seggio più lontano</l>
     <l n="571">s'assise brancolando, e, a terra gli occhi,</l>
     <l n="572">e le convulse man strette a' ginocchi:</l>
    </lg>
    <lg n="79">
     <l n="573">— Agnese, a tal siam noi, che non possiamo</l>
     <l n="574">vivere ormai sotto un medesmo tetto.</l>
     <l n="575">Serva vederti non poss'io, che t'amo,</l>
     <l n="576">t'amo di forte ed inconcesso affetto:</l>
     <l n="577">né tenerti potrei, siccom'io bramo,</l>
     <l n="578">senza tirar su noi giusto sospetto;</l>
     <l n="579">né, che d'infame accusa il cârco resti</l>
     <l n="580">sulla memoria mia, tu sosterresti.</l>
    </lg>
    <lg n="80">
     <l n="581">Questo non dovre'io farti palese;</l>
     <l n="582">ma nol posso celar. — Tacque, e riscosso</l>
     <l n="583">quasi d'alto pensier, poscia riprese,</l>
     <l n="584">lente abbassando ambe le man: — non posso. —</l>
     <l n="585">Duolo, pietà, pudor, facean d'Agnese</l>
     <l n="586">il volto ad ora ad or pallido e rosso.</l>
     <l n="587">Nuovo quel dire e strano a lei parea;</l>
     <l n="588">pure il cor mormorava: i' lo sapea.</l>
    </lg>
    <lg n="81">
     <l n="589">Ei seguitò: — se l'ôr ch'ho per te dato,</l>
     <l n="590">i' non ricatto, farei dir la gente.</l>
     <l n="591">Meglio è facciam le viste che al mercato</l>
     <l n="592">ti comperi a danaro un tuo parente.</l>
     <l n="593">Quanto bisogni al tuo libero stato,</l>
     <l n="594">io vedrò di fornir compiutamente.</l>
     <l n="595">E tu, da me lontana, in qual vorrai</l>
     <l n="596">solingo luogo, in pace i dì vivrai. —</l>
    </lg>
    <lg n="82">
     <l n="597">E la fanciulla allor: — di vostra mano</l>
     <l n="598">la libertà, signor, certo m'è cara.</l>
     <l n="599">Pur temo forte che, di qui lontano,</l>
     <l n="600">la vita non mi sia tetra ed amara.</l>
     <l n="601">Ma spero (e prego non sperare invano)</l>
     <l n="602">ch'io non sarò del vostro stato ignara. —</l>
     <l n="603">— Oh no! — sclama egli. — A Dio chieggo perdono</l>
     <l n="604">di mia promessa. Uomo, e non Angel, sono. —</l>
    </lg>
    <lg n="83">
     <l n="605">Giunse in breve un de' suoi, che in dì di fiera</l>
     <l n="606">la riscattò con l'ôr che gli fu dato.</l>
     <l n="607">Agnese venne quella stessa sera</l>
     <l n="608">(sì Zanobi volea) prender commiato.</l>
     <l n="609">La non parlava, sì turbata ell'era:</l>
     <l n="610">e' la guardava come trasognato.</l>
     <l n="611">Una povera croce a un nastro appese,</l>
     <l n="612">e gliela cinse al collo, e: — questo, Agnese,</l>
    </lg>
    <lg n="84">
     <l n="613">questo ti sia memoria, — le dicea, —</l>
     <l n="614">del mio dolore. — Ed ella: — o padre mio! —</l>
     <l n="615">E la man gli baciava, e soggiungea</l>
     <l n="616">infra i singhiozzi, — vi consoli Iddio!</l>
     <l n="617">Egli e voi mi perdoni: io son la rea</l>
     <l n="618">che tolsi pace a un cuor sì buono e pio. —</l>
     <l n="619">— Tu la rea? — esclamav'egli. E le tremanti</l>
     <l n="620">labbra beean le lagrime stillanti.</l>
    </lg>
    <lg n="85">
     <l n="621">— Dimmi almen che per me Dio pregherai</l>
     <l n="622">tutti i dì. — Tutti i dì, con tutto il cuore. —</l>
     <l n="623">— Che ne' bisogni a me ricorrerai,</l>
     <l n="624">come a fratello? — Oh mio benefattore! —</l>
     <l n="625">— Che, se uno sposo Iddio ti manda... — Oh, mai.</l>
     <l n="626">Non resta in questo cor luogo ad amore. —</l>
     <l n="627">— L'Angel tuo ti protegga: Iddio ti dia</l>
     <l n="628">ogni suo bene, Agnese,... Agnese mia. —</l>
    </lg>
    <lg n="86">
     <l n="629">Sola nel mondo, Agnese poco visse,</l>
     <l n="630">e di febbre e di tedio si consunse.</l>
     <l n="631">Venn'egli a lei già 'n fine, e benedisse,</l>
     <l n="632">e del sant'olio i labbri e i piè freddi unse.</l>
     <l n="633">Lungo al cammin di lui spazio prescrisse</l>
     <l n="634">Iddio: m'alfin l'ora beata giunse.</l>
     <l n="635">La notte innanzi ch'e' morisse, intese</l>
     <l n="636">fioca una voce che parea d'Agnese.</l>
    </lg>
   </lg>
  </body>
 </text>
</TEI>