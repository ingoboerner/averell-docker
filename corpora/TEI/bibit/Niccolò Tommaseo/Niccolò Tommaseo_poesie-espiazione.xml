<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ESPIAZIONE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">34</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-espiazione</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ESPIAZIONE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ESPIAZIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mesto sentire e lieta fantasia,</l>
     <l n="2">raccolti affetti il mio genio mi diè;</l>
    </lg>
    <lg n="2">
     <l n="3">e tra l'audacia de' pensier' fioria,</l>
     <l n="4">qual fiore in selva, il pudor della fé.</l>
    </lg>
    <lg n="3">
     <l n="5">Ma per ingrate terre i' derivai</l>
     <l n="6">la limpid'onda che venne di ciel;</l>
    </lg>
    <lg n="4">
     <l n="7">e gli erranti per l'alto idoli amai</l>
     <l n="8">gravare, indegno, con sordido vel.</l>
    </lg>
    <lg n="5">
     <l n="9">Muta allor di splendori ed in gramaglia</l>
     <l n="10">parvemi avvolta natura veder;</l>
    </lg>
    <lg n="6">
     <l n="11">e fremer dentro sentii la battaglia</l>
     <l n="12">infaticata de' molli pensier'.</l>
    </lg>
    <lg n="7">
     <l n="13">Lunga tela è la vita: e, se in un punto</l>
     <l n="14">fallì la mano al difficile ordir,</l>
    </lg>
    <lg n="8">
     <l n="15">ivi vaneggia, e gracile e disgiunto</l>
     <l n="16">cede ad ogni urto e si squarcia il desir.</l>
    </lg>
    <lg n="9">
     <l n="17">Lasso, il riso vedrai della serena</l>
     <l n="18">speme, nebbiose memorie velar:</l>
    </lg>
    <lg n="10">
     <l n="19">de' passati anni udirai la catena</l>
     <l n="20">lungo-strisciante per terra sonar.</l>
    </lg>
    <lg n="11">
     <l n="21">Caddi, ma piansi ancor; piansi, e parlai</l>
     <l n="22">delle mie piaghe, o Signore, con te:</l>
    </lg>
    <lg n="12">
     <l n="23">e risorsi, e ricaddi; e pur pregai,</l>
     <l n="24">e vincitor mi composi al tuo piè.</l>
    </lg>
    <lg n="13">
     <l n="25">Né fu viltade il creder mio, né tacqui</l>
     <l n="26">da lui diverso l'errante voler:</l>
    </lg>
    <lg n="14">
     <l n="27">e amai quanti eran buoni, e mi compiacqui</l>
     <l n="28">ne' bei perigli del libero ver.</l>
    </lg>
    <lg n="15">
     <l n="29">Risorgerò poeta. E tu con meco,</l>
     <l n="30">giovane stanco del vano vagar.</l>
    </lg>
    <lg n="16">
     <l n="31">Sento sull'alma mia, come su cieco</l>
     <l n="32">abisso, un'aura divina volar.</l>
    </lg>
    <lg n="17">
     <l n="33">Ogni affetto una vita, è tutto un mondo</l>
     <l n="34">ogni pensiero: e quest'alma immortal,</l>
    </lg>
    <lg n="18">
     <l n="35">come le penne aprì, tocca il profondo,</l>
     <l n="36">emula al volo degli Angeli sal.</l>
    </lg>
    <lg n="19">
     <l n="37">La region degli Angeli, partita</l>
     <l n="38">per sottil velo da' sensi, m'appar.</l>
    </lg>
    <lg n="20">
     <l n="39">Centuplicata intorno arde la vita,</l>
     <l n="40">siccome stelle tremanti nel mar.</l>
    </lg>
    <lg n="21">
     <l n="41">Questa che muove e sta, suona ed olezza,</l>
     <l n="42">e in sette brilla ed in mille color',</l>
    </lg>
    <lg n="22">
     <l n="43">e palpita di morte e di bellezza,</l>
     <l n="44">materia arcana, pregnante d'amor,</l>
    </lg>
    <lg n="23">
     <l n="45">è aura che da lunge, messaggera</l>
     <l n="46">d'ignote terre, volando ne vien;</l>
    </lg>
    <lg n="24">
     <l n="47">è di voci armonia, che non intera</l>
     <l n="48">giunge, e si perde nell'ampio seren.</l>
    </lg>
    <lg n="25">
     <l n="49">Questo, che me di tanto amor circonda,</l>
     <l n="50">ampio universo, e si curva su me,</l>
    </lg>
    <lg n="26">
     <l n="51">spirito è tutto: e, come sole in onda</l>
     <l n="52">Dio vi penètra e lo compie di sé.</l>
    </lg>
    <lg n="27">
     <l n="53">Come del nostro sol corrono i giri</l>
     <l n="54">immensi intorno a più splendido sol,</l>
    </lg>
    <lg n="28">
     <l n="55">tal d'amor mille io veggo e di martiri</l>
     <l n="56">rote scontrarsi; e con mistico vol</l>
    </lg>
    <lg n="29">
     <l n="57">di mondo in mondo, e d'una in altra prova</l>
     <l n="58">scendere a schiere gli spirti e salir;</l>
    </lg>
    <lg n="30">
     <l n="59">e ogni cosa rifarsi, e sempre nuova</l>
     <l n="60">onda di spirti e di mondi venir.</l>
    </lg>
    <lg n="31">
     <l n="61">E in questo mar nuotiamo. E dei venturi</l>
     <l n="62">anni siam parte e del tempo che fu.</l>
    </lg>
    <lg n="32">
     <l n="63">E forza i mondi andati e i nascituri</l>
     <l n="64">prendono e danno all'umana virtù.</l>
    </lg>
    <lg n="33">
     <l n="65">Degli spazii e de' secoli sovrana,</l>
     <l n="66">leviam la mente alla cima del ver:</l>
    </lg>
    <lg n="34">
     <l n="67">né sola abbracci la famiglia umana,</l>
     <l n="68">ma i cieli eterni, l'umìle pensier.</l>
    </lg>
   </lg>
  </body>
 </text>
</TEI>