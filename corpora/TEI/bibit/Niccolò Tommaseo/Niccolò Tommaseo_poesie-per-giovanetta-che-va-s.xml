<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - PER GIOVANETTA CHE VA SPOSA AL BRASILE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">6</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-per-giovanetta-che-va-s</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - PER GIOVANETTA CHE VA SPOSA AL BRASILE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - PER GIOVANETTA CHE VA SPOSA AL BRASILE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fuggi le tane aurate</l>
     <l n="2">di mal domate belve,</l>
     <l n="3">e del lontan Brasile</l>
     <l n="4">nelle profonde selve</l>
     <l n="5">ricóvrati, o gentile.</l>
    </lg>
    <lg n="2">
     <l n="6">Rocce vedrai vestite</l>
     <l n="7">di pendenti ghirlande,</l>
     <l n="8">lussureggiar le lande,</l>
     <l n="9">l'isole, le convalli,</l>
     <l n="10">di verdeggianti vite;</l>
     <l n="11">e il molto fior ch'estolle</l>
     <l n="12">le odorate corolle</l>
     <l n="13">sui fuggenti cristalli;</l>
     <l n="14">e in bianchi e in bruni e in gialli</l>
     <l n="15">ed in color di rose</l>
     <l n="16">le austere arbori annose</l>
     <l n="17">gioir di ricco aprile.</l>
    </lg>
    <lg n="3">
     <l n="18">Non pensata vedrai</l>
     <l n="19">varietà d'odori,</l>
     <l n="20">di bellezze, d'amori:</l>
     <l n="21">e in tirso, in ondeggiante</l>
     <l n="22">nastro, in racemi, in gai</l>
     <l n="23">festoni, in lunghe spire</l>
     <l n="24">conserti i fior' venire;</l>
     <l n="25">e l'ellera gigante;</l>
     <l n="26">e, più d'alpine piante</l>
     <l n="27">un arboscel sublime,</l>
     <l n="28">fletter le lente cime</l>
     <l n="29">a grande arco simìle.</l>
    </lg>
    <lg n="4">
     <l n="30">Il margine a' ruscelli,</l>
     <l n="31">quasi un fiorito calle,</l>
     <l n="32">alianti farfalle</l>
     <l n="33">fitto ingemmar vedrai:</l>
     <l n="34">di sconosciuti uccelli</l>
     <l n="35">forti e soavi note</l>
     <l n="36">errar di selve ignote</l>
     <l n="37">per l'ampia pace udrai.</l>
     <l n="38">Di verdi e aurati rai,</l>
     <l n="39">in nuova guisa ardenti,</l>
     <l n="40">stellar l'ombre lucenti</l>
     <l n="41">la luccioletta umìle.</l>
    </lg>
    <lg n="5">
     <l n="42">Felice l'uom che intese</l>
     <l n="43">la sapiente e pura</l>
     <l n="44">tua voluttà, Natura!</l>
     <l n="45">L'arte strisciando in nodi</l>
     <l n="46">di serpe a noi s'apprese;</l>
     <l n="47">ai mollemente fieri</l>
     <l n="48">tormentosi piaceri,</l>
     <l n="49">ai lenti dubbi, agli odî</l>
     <l n="50">freddi, alle dotte frodi</l>
     <l n="51">gli arguti ingegni aprìa;</l>
     <l n="52">di sante li vestìa</l>
     <l n="53">rabbie, e d'audacia vile.</l>
    </lg>
    <lg n="6">
     <l n="54">Ahi, tutti schiavi e tutti</l>
     <l n="55">noi siam selvaggi ancora.</l>
     <l n="56">L'uomo il vicino ignora;</l>
     <l n="57">e ne' fraterni guai</l>
     <l n="58">non sente i proprii lutti.</l>
     <l n="59">Di Cristo il sangue in questa,</l>
     <l n="60">mal nota ancor, foresta</l>
     <l n="61">non è piovuto assai.</l>
     <l n="62">Oh Padre, e quando mai</l>
     <l n="63">la potestà del brando</l>
     <l n="64">sarà finita? E quando</l>
     <l n="65">saremo un solo ovile?</l>
    </lg>
   </lg>
  </body>
 </text>
</TEI>