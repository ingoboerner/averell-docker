<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - VOLUTTÀ E RIMORSO ELENA</title>
    <author>Niccolò Tommaseo</author>
   </titleStmt>
   <extent>
    <measure unit="stanza">1</measure>
    <measure unit="line">109</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-volutta-e-rimorso-elena</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - VOLUTTÀ E RIMORSO ELENA</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - VOLUTTÀ E RIMORSO ELENA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Allor che 'l fremito de la pugna da l'ardua torre</l>
     <l n="2">ascolto, al sommo del petto il core mi balza,</l>
     <l n="3">e dico: ahi quanti da la ferrea destra di Marte</l>
     <l n="4">per te tormenti sostengono, svergognata,</l>
     <l n="5">Troia di destrieri domitrice e i nobili Achei!</l>
     <l n="6">Per te di vedove consorti e d'orfana prole,</l>
     <l n="7">fùnebre, ne' tetti, ne' templi corre ululato,</l>
     <l n="8">che 'l giovane ancora genitore e il dolce marito</l>
     <l n="9">veggono travolti rotolar ne la polvere, e pianto</l>
     <l n="10">e lai versando sul petto recente ferito,</l>
     <l n="11">reggono con mano la cara cervice cadente.</l>
     <l n="12">Ma de gli estinti e de' gementi ti sfugge la vista</l>
     <l n="13">se Paride ammiri tornar da la strage cruenta</l>
     <l n="14">incolume. E te, da lungi accennante, saluta;</l>
     <l n="15">e il sangue appreso e 'l tintinno de l'arme sonanti</l>
     <l n="16">lo fan più bello. Ma tu l'ancelle chiomate</l>
     <l n="17">sollecita appelli, gli apprestino i caldi lavacri,</l>
     <l n="18">e' sale a l'alte case: e, ancor di lorìca gravato,</l>
     <l n="19">i' me gli stringo, com'ellera lussuriante</l>
     <l n="20">a querce altera frondente di verde novello;</l>
     <l n="21">e la man trepida, le ondanti creste de l'elmo</l>
     <l n="22">posate a terra, il bel crine di polvere sparso</l>
     <l n="23">carezza, e terge il sudor de le floride guance.</l>
     <l n="24">Ahi! ma le abondanti dal petto care parole</l>
     <l n="25">un nume ignoto raffredda, e la voce rimansi</l>
     <l n="26">stretta alle fauci nel nome di dolce marito.</l>
     <l n="27">E quando, in forte amplesso commista d'amore,</l>
     <l n="28">il cor segreto tutto negli ignei baci</l>
     <l n="29">si sface, nomarlo la bocca ansante ricusa</l>
     <l n="30">uom mio. Deh quanto con lacrime t'invidiai,</l>
     <l n="31">te che al compresso mio duol compiangi tacendo,</l>
     <l n="32">figlia di Priamo, bella d'Elicàone sposa,</l>
     <l n="33">Laòdice! A te di pura dolcezza rigati</l>
     <l n="34">gli amplessi, a te di tristo rossore la fronte</l>
     <l n="35">immacolata. E tu, splendor de le troadi ninfe,</l>
     <l n="36">oh tu cui 'l sacro Priamo parla riverente,</l>
     <l n="37">Andròmaca, allor che incedi a Diana simile,</l>
     <l n="38">bella d'odorato peplo e d'argentei veli,</l>
     <l n="39">a te d'intorno un sommesso d'amore sussurro</l>
     <l n="40">corre, e l'ùmil volgo s'arrestano contemplando.</l>
     <l n="41">Perché la vista di quel tuo dolce rosato</l>
     <l n="42">pallor virgineo e de' semplici sguardi soavi</l>
     <l n="43">regger non posso? Perché tua voce modesta</l>
     <l n="44">qual d'usignolo ch'entro a fragrante roseto</l>
     <l n="45">canta sul primo tremolar de le vergini stelle</l>
     <l n="46">mi suona nel petto quasi suon di triste novella?</l>
     <l n="47">Fuggir m'è forza e della magion ne' recessi</l>
     <l n="48">celar la cura. Quivi Etra di Pìtteo nata,</l>
     <l n="49">e Clìmene fida, ridenti ancelle, beate</l>
     <l n="50">ancor del tenero fior dell'improvvida vita,</l>
     <l n="51">a me pensosa, tessente le lucide tele</l>
     <l n="52">trascorrer fanno talor su la china pupilla</l>
     <l n="53">un mesto riso. Ma quando la lor giovinetta</l>
     <l n="54">beltà ragguardo, mi torna soave dinanzi</l>
     <l n="55">di te che 'n Argo le morbide tele sedevi</l>
     <l n="56">meco tessendo, cara nutrice, l'imago</l>
     <l n="57">materna. E Giuno mi mette ne l'intimo petto</l>
     <l n="58">de' patrii tetti, de' non più visti parenti,</l>
     <l n="59">e di chi primo mi fe' sua, dolce la brama.</l>
     <l n="60">Ma come, ahi misera! de le donne argive lo sguardo,</l>
     <l n="61">o del cognato, o di te soffrire potrei,</l>
     <l n="62">figlia? Quale a me, di doglie tante ministra,</l>
     <l n="63">qual fôra l'amplesso, la voce de l'inclito Atride?</l>
     <l n="64">Stolta! e tu pensi ch'e' dorma fredde le notti,</l>
     <l n="65">di te sognando, Menelao di Marte l'amico,</l>
     <l n="66">né tenere ancelle, all'incendio di predata</l>
     <l n="67">città sottratte, dono di nobili Achei,</l>
     <l n="68">di giovane amplesso l'allegrino? Tale d'amori</l>
     <l n="69">ponesti a' ciechi mortali immobile fato</l>
     <l n="70">Tu, Dea, che a Gnido sorridi ed a l'alta Citera.</l>
     <l n="71">Di Giove l'arcano senno a te, lieta Afrodite,</l>
     <l n="72">serve; e la madre mia l'attesta, e i forti gemelli,</l>
     <l n="73">Castore del corso mastro, Polluce de l'armi.</l>
     <l n="74">E tu l'attesti, dell'inclito Bellerofonte</l>
     <l n="75">nata, ch'a l'Egìoco confusa in amore, creasti</l>
     <l n="76">il simile a' numi Sarpedone, Laodamìa.</l>
     <l n="77">Queste ne l'intimo core mi mormora blande loquele</l>
     <l n="78">la santa Citerèa, ch'a me de le cure latenti</l>
     <l n="79">sgombra da l'immoto pensiere la pallida nube.</l>
     <l n="80">Talor la veggo spuntar ne' languidi sogni,</l>
     <l n="81">come da l'Oceano i rai d'Espero dolce-tremanti;</l>
     <l n="82">e al seno, ed al passo leggier quasi vol di colomba</l>
     <l n="83">la Dea conosco. Ridesta, in amor mi si volge</l>
     <l n="84">l'infiammata anima; e al chiaror de la luce novella</l>
     <l n="85">che su i torniti letti risplende, lo veggo,</l>
     <l n="86">i be' crin, sulla rosea cervice fluenti</l>
     <l n="87">(quale infra' lauri d'Eurota il Cinzio nume,</l>
     <l n="88">o quale in selva il bellissimo Endimione),</l>
     <l n="89">quel per cui Priamo sua figlia dolce mi noma.</l>
     <l n="90">Dal suo respiro i' pendo, e me dico beata</l>
     <l n="91">ch'unica fra tutte l'argive e le troadi ninfe</l>
     <l n="92">orno gli odorati talami di tale marito.</l>
     <l n="93">E se di veli ondeggianti e di splendido peplo</l>
     <l n="94">bella oltre all'uso i' paio, e più vivida fiamma</l>
     <l n="95">per me 'l pensiero comprendegli, grazie vêr te</l>
     <l n="96">unqua più calde non salsero, lieta Afrodite.</l>
     <l n="97">Ma né i diletti né 'l duo? del core profondo</l>
     <l n="98">ho cui narrarli: né qui di conscio riso</l>
     <l n="99">son dati a me misera i conforti, o di conscio lutto.</l>
     <l n="100">Qual chi per selva di pruneti orrida e d'angui</l>
     <l n="101">cerca smarrito calle e vestigia note,</l>
     <l n="102">i' non rinvengo me stessa. E strania vivo,</l>
     <l n="103">strania vivrommi finché vecchiaia mi colga</l>
     <l n="104">squallida ne' tetti per me di floride vite</l>
     <l n="105">orbati. Lutto a' presenti, infame sarai</l>
     <l n="106">favola a' venturi. Deh morte piaciuta mi fosse</l>
     <l n="107">anzi che 'l talamo antico e i diletti parenti</l>
     <l n="108">lasciar! Deh slanciata m'avesse la negra procella</l>
     <l n="109">su i ripidi scogli o ne la spuma de l'onde sonanti!</l>
    </lg>
   </lg>
  </body>
 </text>
</TEI>