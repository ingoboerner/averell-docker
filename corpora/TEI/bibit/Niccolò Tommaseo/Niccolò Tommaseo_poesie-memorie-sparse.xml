<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - MEMORIE SPARSE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">21</measure>
    <measure unit="line">165</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-memorie-sparse</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - MEMORIE SPARSE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - MEMORIE SPARSE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dammi l'anima tua. Queste beate</l>
     <l n="2">splendide forme che gentil passaggio</l>
     <l n="3">fan d'una in altra, come all'aura estiva</l>
     <l n="4">biancheggiando ricresce onda sovr'onda,</l>
     <l n="5">sono intoppo a' miei sguardi. E non la forte</l>
     <l n="6">voluttà che, com'angue in mezzo al verde,</l>
     <l n="7">d'ogni parte di te guizza e si snoda,</l>
     <l n="8">né 'l crin, largo sugli omeri scorrente,</l>
     <l n="9">né 'l fremer della vita che s'affretta</l>
     <l n="10">per vanire in un bacio e in un amplesso,</l>
     <l n="11">cerco, misera, in te. Come fanciullo</l>
     <l n="12">che il vago arnese, onde gli vien diletto,</l>
     <l n="13">spiar desìa negli spezzati ordigni;</l>
     <l n="14">così l'intima mente e la bellezza</l>
     <l n="15">del giovanetto tuo spirito arcana,</l>
     <l n="16">e le piaghe celate, e quante mai</l>
     <l n="17">fûr vite in te morte, rinate, o miste,</l>
     <l n="18">tutto saper chiegg'io. Candida un giorno</l>
     <l n="19">eri così 'l pensier come la fronte;</l>
     <l n="20">e queste chiome che dell'arte fuggono,</l>
     <l n="21">lussuriando, i nodi, erano allora</l>
     <l n="22">di non tocca ghirlanda incoronate.</l>
    </lg>
    <lg n="2">
     <l n="23">L'ore correvano</l>
     <l n="24">in variata danza</l>
     <l n="25">alla tua gioia ancelle.</l>
    </lg>
    <lg n="3">
     <l n="26">Teco sedevano,</l>
     <l n="27">di vergine speranza</l>
     <l n="28">liete, le tue sorelle.</l>
    </lg>
    <lg n="4">
     <l n="29">D'amor non anco</l>
     <l n="30">premean le punte assidue</l>
     <l n="31">nel cor di già piagato,</l>
    </lg>
    <lg n="5">
     <l n="32">come nel fianco</l>
     <l n="33">d'egro destriero il pungolo</l>
     <l n="34">di cavaliere armato.</l>
    </lg>
    <lg n="6">
     <l n="35">E ancor sei bella. Ancor nel tuo segreto</l>
     <l n="36">siede il dolor ch'è di virtù consorte:</l>
     <l n="37">e d'altre gioie i memori desiri,</l>
     <l n="38">e l'angel del rimorso e dell'amore</l>
     <l n="39">parlan là entro. Oh! le presenti noie</l>
     <l n="40">dimmi, e i deliri andati: ad uno ad uno</l>
     <l n="41">contami i passi della lunga via,</l>
     <l n="42">lunga sì che Dio solo è che l'abbracci</l>
     <l n="43">in un concetto. Più che l'ultim'astro,</l>
     <l n="44">che l'alte solitudini consola,</l>
     <l n="45">corre lontan dalla terrena valle,</l>
     <l n="46">lontano il tuo pensiero è da se stesso.</l>
     <l n="47">Pur dinne alcuna parte. Il cuore arcano</l>
     <l n="48">aprimi, e al tocco della man pietosa</l>
     <l n="49">risponderan le viscere profonde</l>
     <l n="50">d'amarissima colpa inebriate.</l>
    </lg>
    <lg n="7">
     <l n="51">Povero fior, quant'impeto</l>
     <l n="52">di pioggia e di tempesta,</l>
     <l n="53">sulla tua china testa</l>
     <l n="54">quanto dolor passò!</l>
    </lg>
    <lg n="8">
     <l n="55">Lassa, d'amar, di piangere,</l>
     <l n="56">la forza, il so, ti manca:</l>
     <l n="57">del vivere sei stanca</l>
     <l n="58">e del gioir, lo so.</l>
    </lg>
    <lg n="9">
     <l n="59">Vieni: e il languido tuo capo riposa</l>
     <l n="60">sulle ginocchia mie. Molti soffersi</l>
     <l n="61">celati affanni; e i non sofferti ancora</l>
     <l n="62">di comprender m'è dato, e i tuoi comprendo.</l>
     <l n="63">Come a me, lassa, i tuoi, così parlaro</l>
     <l n="64">a te gli sguardi miei. Forse che Iddio</l>
     <l n="65">vorrà, pietoso della mia pietade,</l>
     <l n="66">camparti alla rovina delle afflitte</l>
     <l n="67">che vanno del piacer sulla muggente</l>
     <l n="68">onda languidamente abbandonate.</l>
    </lg>
    <lg n="10">
     <l n="69">Poiché sì frale</l>
     <l n="70">volle il candore</l>
     <l n="71">di tua beltà,</l>
    </lg>
    <lg n="11">
     <l n="72">spero, immortale</l>
     <l n="73">il tuo dolore</l>
     <l n="74">Dio non vorrà.</l>
    </lg>
    <lg n="12">
     <l n="75">In questo esilio</l>
     <l n="76">forse non mai</l>
     <l n="77">più ti vedrò:</l>
    </lg>
    <lg n="13">
     <l n="78">ma nella patria</l>
     <l n="79">m'incontrerai,</l>
     <l n="80">teco vivrò.</l>
    </lg>
    <lg n="14">
     <l n="81">Quivi ci aspetta</l>
     <l n="82">schiera infinita</l>
     <l n="83">cui la bellezza</l>
     <l n="84">fu lungo error.</l>
    </lg>
    <lg n="15">
     <l n="85">O giovanetta!</l>
     <l n="86">ivi è la vita,</l>
     <l n="87">ivi l'ebbrezza</l>
     <l n="88">vera d'amor.</l>
    </lg>
    <lg n="16">
     <l n="89">Deh, chi mi dà raccorre in questo breve</l>
     <l n="90">petto la piena degli altrui dolori,</l>
     <l n="91">e di prece lenirli e di possenti</l>
     <l n="92">lacrimate parole? Ahi troppo avara</l>
     <l n="93">è l'umana pietate ai muti affanni</l>
     <l n="94">delle figlie d'Adamo! Ahi quante fiamme</l>
     <l n="95">spente nel dubbio amaro, e nell'insano</l>
     <l n="96">desìo di gioie che non dà la terra,</l>
     <l n="97">ch'agili e schive nel pensiero immenso</l>
     <l n="98">volano, annunzio di ben'altra vita!</l>
     <l n="99">Molte vid'io novelle pellegrine,</l>
     <l n="100">cui l'ali verginette venner meno,</l>
     <l n="101">cader dall'alto nel cedevol fango,</l>
     <l n="102">e affondar disperate. E molte a cui</l>
     <l n="103">più gran tratto di ciel s'aprìa nel volo,</l>
     <l n="104">nelle terrene immagini cercando</l>
     <l n="105">ir l'eterea bellezza, e veder quelle</l>
     <l n="106">lieve lieve appressarsi e poi fuggire,</l>
     <l n="107">e piangerne la fuga, e col pensiero</l>
     <l n="108">ritentarle, e morir nei vani amplessi,</l>
     <l n="109">di lunghissimo amore estenuate.</l>
    </lg>
    <lg n="17">
     <l n="110">Del primo amore</l>
     <l n="111">dall'ardue cime</l>
     <l n="112">discendi, o misera:</l>
     <l n="113">ti sia terrore</l>
     <l n="114">la tua sublime</l>
     <l n="115">credulità.</l>
    </lg>
    <lg n="18">
     <l n="116">Vivrai felice</l>
     <l n="117">più che non speri</l>
     <l n="118">se la fantasima</l>
     <l n="119">posseditrice</l>
     <l n="120">de' tuoi pensieri</l>
     <l n="121">con false immagini</l>
     <l n="122">i piacer' veri</l>
     <l n="123">non turberà.</l>
    </lg>
    <lg n="19">
     <l n="124">Ma chi ne' tuoi dolor' s'attrista e pensa,</l>
     <l n="125">o donna, i cui dolor' solo comprese</l>
     <l n="126">chi gli umani dolor' tutti sentìo?</l>
     <l n="127">Chi l'adultera piange? In ira o a scherno</l>
     <l n="128">l'ha il mondo: e pur Colui che dritto estima</l>
     <l n="129">gli umani error', la difendea da' vili,</l>
     <l n="130">e salva la mandava, e ricreata</l>
     <l n="131">di benigne parole. Oh non assai</l>
     <l n="132">pena alle afflitte è soffogar la gioia,</l>
     <l n="133">premer l'ambascia, vergognar d'un guardo</l>
     <l n="134">e d'un silenzio, e dell'amor de' suoi,</l>
     <l n="135">e di se stesse; e trepidar per due,</l>
     <l n="136">e dubitar di tutti; e morte e oblio</l>
     <l n="137">chieder sempre, e temer non Dio le ascolti,</l>
     <l n="138">e a sogno atroce aver simili i giorni,</l>
     <l n="139">e d'inferno le notti; e rimembrando</l>
     <l n="140">rabbrividir d'amore, e riversarsi</l>
     <l n="141">sovra il memore letto, inconsolate?</l>
     <l n="142">Ma di troppi dolor', buon Dio, contrita</l>
     <l n="143">hai la deserta che le mie sventure</l>
     <l n="144">e i miei delirii in sul suo capo accolse.</l>
     <l n="145">Oh sconosciuta al mondo, a che la fronte</l>
     <l n="146">chini al suol, conturbata? In Dio rimira,</l>
     <l n="147">e in lui di me, lontano, avviserai</l>
     <l n="148">il mesto aspetto. In lui fa' ch'i' ti vegga,</l>
     <l n="149">non di crude memorie sanguinante,</l>
     <l n="150">ma, quasi pianta che la queta stilla</l>
     <l n="151">del ciel riceve nelle chine fronde,</l>
     <l n="152">mite di lunga speme, e le pupille</l>
     <l n="153">di quieto dolore irradiate.</l>
    </lg>
    <lg n="20">
     <l n="154">Tu piaga immedicabile</l>
     <l n="155">gemi ne' miei pensieri:</l>
     <l n="156">tu le mie doglie temperi,</l>
     <l n="157">e attoschi i miei piaceri.</l>
     <l n="158">Piene di te le tenebre,</l>
     <l n="159">pieno il pregar di te.</l>
    </lg>
    <lg n="21">
     <l n="160">Or mesta luna e pallida,</l>
     <l n="161">or importuno sole,</l>
     <l n="162">dentro mi splendi; e pensano</l>
     <l n="163">in me le tue parole.</l>
     <l n="164">Ahi tu se' morta, o misera,</l>
     <l n="165">e la tua vita è in me.</l>
    </lg>
   </lg>
  </body>
 </text>
</TEI>