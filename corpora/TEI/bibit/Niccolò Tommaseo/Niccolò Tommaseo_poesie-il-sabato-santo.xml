<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL SABATO SANTO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-il-sabato-santo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL SABATO SANTO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL SABATO SANTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual, da viaggi dolorosi affranto,</l>
     <l n="2">uom li ripensa allor che siede in porto,</l>
     <l n="3">e sente un gran terror nel suo conforto,</l>
     <l n="4">ché non sapea d'aver patito tanto;</l>
    </lg>
    <lg n="2">
     <l n="5">tal, mentre i suoni delle chiese e il canto,</l>
     <l n="6">Signor mio, mi vi annunziano risorto,</l>
     <l n="7">penso, Gesù, come voi foste morto,</l>
     <l n="8">quanto soffriste; e mi commuovo al pianto;</l>
    </lg>
    <lg n="3">
     <l n="9">veggo ne' rai dello splendor divino</l>
     <l n="10">le piaghe che vi fe' la colpa mia,</l>
     <l n="11">e con lieto spavento a lor m'inchino;</l>
    </lg>
    <lg n="4">
     <l n="12">e a lei che madre ci donaste, io dico:</l>
     <l n="13">insegnateci amar, dolce Maria,</l>
     <l n="14">questo dolce, tremendo, unico amico.</l>
    </lg>
   </lg>
  </body>
 </text>
</TEI>