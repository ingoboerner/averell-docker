<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AL REDENTORE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-al-redentore</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AL REDENTORE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AL REDENTORE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il sanguigno sudor che l'agonia</l>
     <l n="2">dalla tua fronte espresse, e l'acqua e il sangue,</l>
     <l n="3">a cui la lancia aprì la via dal petto</l>
     <l n="4">morto, la terra ne bevea le stille:</l>
    </lg>
    <lg n="2">
     <l n="5">e nel gran giro delle vive cose</l>
     <l n="6">le rinfondea, negli elementi primi</l>
     <l n="7">sciolte, or aura or liquore; e le volgea</l>
     <l n="8">d'una in un'altra età, di clima in clima.</l>
    </lg>
    <lg n="3">
     <l n="9">L'aria spirata dal tuo petto sacro,</l>
     <l n="10">e che suonò le tue sante parole,</l>
     <l n="11">mosse i bianchi capei del vecchio stanco</l>
     <l n="12">e i fior' delle virgine ghirlande;</l>
    </lg>
    <lg n="4">
     <l n="13">e la recâr di poggio in poggio i venti,</l>
     <l n="14">fecerla in nube, e la stillâro in pioggia;</l>
     <l n="15">e l'attraeano in sé gli umani petti</l>
     <l n="16">non conscii di spirar l'aura d'un Dio.</l>
    </lg>
    <lg n="5">
     <l n="17">Di luna un raggio, l'alito fugace</l>
     <l n="18">d'ùmile fior di sé le cose imprime;</l>
     <l n="19">par morto, e vive in esse: or come alcuna</l>
     <l n="20">orma, Gesù di tua terrena vita,</l>
    </lg>
    <lg n="6">
     <l n="21">come potea smarrirsi alito alcuno?</l>
     <l n="22">Non da solo l'altar zampilla il sangue</l>
     <l n="23">rinnovellato all'immortal parola:</l>
     <l n="24">questo tutti bevete; è sangue mio,</l>
    </lg>
    <lg n="7">
     <l n="25">il sangue dell'Amor nuovo ed eterno;</l>
     <l n="26">ma in quanti ha mai la terra atomi, in quanta</l>
     <l n="27">aria la cinge, il lievito del sangue</l>
     <l n="28">liberatore e il tuo respiro io sento.</l>
    </lg>
    <lg n="8">
     <l n="29">Come le dita della mano, e come</l>
     <l n="30">fiori, bellezza d'una stessa rama,</l>
     <l n="31">Signor, con questa terra in cui nascesti</l>
     <l n="32">son le immense per l'alto ultime stelle.</l>
    </lg>
    <lg n="9">
     <l n="33">Come nel tempio tuo gl'incensi e i canti,</l>
     <l n="34">il sangue tuo da questo umìl pianeta</l>
     <l n="35">ascende ai mondi che per te son fatti,</l>
     <l n="36">tutti di sé li benedice e sacra.</l>
    </lg>
    <lg n="10">
     <l n="37">Come i Beati, e i lagrimanti in questa</l>
     <l n="38">valle, fan tutta una città de' Santi;</l>
     <l n="39">così dal sangue tuo, che noi rinfranca,</l>
     <l n="40">spira l'amor che i Serafini indìa.</l>
    </lg>
   </lg>
  </body>
 </text>
</TEI>