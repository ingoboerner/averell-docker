<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA REDENZIONE: GLI ÀLITI, IL SANGUE, I MONDI</title>
    <author>Niccolò Tommaseo</author>
   </titleStmt>
   <extent>
    <measure unit="stanza">8</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-la-redenzione-gli-aliti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA REDENZIONE: GLI ÀLITI, IL SANGUE, I MONDI</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA REDENZIONE: GLI ÀLITI, IL SANGUE, I MONDI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quanti, o Gesù, più tenui</l>
     <l n="2">nutriva e più possenti</l>
     <l n="3">atomi il mondo, accorsero</l>
     <l n="4">dagli astri ubbidienti,</l>
     <l n="5">e fecersi elementi</l>
     <l n="6">delle tue membra sante,</l>
     <l n="7">di nostra umanità divino amante.</l>
    </lg>
    <lg n="2">
     <l n="8">Quanta da lunghi secoli</l>
     <l n="9">vita d'amor fioria,</l>
     <l n="10">come stillato spirito</l>
     <l n="11">nel grembo di Maria</l>
     <l n="12">s'accolse in armonia</l>
     <l n="13">di movimenti e rai,</l>
     <l n="14">quale in terra non fu né sarà mai;</l>
    </lg>
    <lg n="3">
     <l n="15">e la infondea la Vergine</l>
     <l n="16">Madre nel tuo bel velo:</l>
     <l n="17">e tu, crescendo, agli uomini</l>
     <l n="18">ne rifondevi e ai cielo;</l>
     <l n="19">siccome, dallo stelo</l>
     <l n="20">vivente, il fior rifonde</l>
     <l n="21">di quel che toglie al suolo, all'aria, all'onde.</l>
    </lg>
    <lg n="4">
     <l n="22">Pria che tua carne fossero</l>
     <l n="23">i pani, e sangue il vino,</l>
     <l n="24">degli aliti vivifici</l>
     <l n="25">del corpo tuo divino</l>
     <l n="26">(qual raggio mattutino</l>
     <l n="27">la terra e il ciel ricrea)</l>
     <l n="28">sacra Natura e santa si facea.</l>
    </lg>
    <lg n="5">
     <l n="29">Di tue pupille il raggio,</l>
     <l n="30">l'aura de' tuoi respiri,</l>
     <l n="31">l'umor delle tue lagrime,</l>
     <l n="32">il sangue de' martìri,</l>
     <l n="33">com'onda in ampii giri,</l>
     <l n="34">in ogni cosa viva</l>
     <l n="35">si spandea per la terra, e al ciel saliva.</l>
    </lg>
    <lg n="6">
     <l n="36">E il sangue tuo gli spiriti</l>
     <l n="37">e i corpi ancor penètra;</l>
     <l n="38">si leva, incenso mistico,</l>
     <l n="39">negli splendor' dell'etra.</l>
     <l n="40">Come toccata cetra</l>
     <l n="41">che l'armonia diffonde,</l>
     <l n="42">tutta la terra a tutto il ciel risponde.</l>
    </lg>
    <lg n="7">
     <l n="43">Un fil di verde, un battito</l>
     <l n="44">di fibra, un vol d'insetto,</l>
     <l n="45">invian del mondo ai termini</l>
     <l n="46">commisurato effetto.</l>
     <l n="47">Misuri il cenno, il detto</l>
     <l n="48">dell'uom, tu giusto e pio,</l>
     <l n="49">gli dài valor nell'universo, o Dio</l>
    </lg>
    <lg n="8">
     <l n="50">Mondi le arene, e polvere</l>
     <l n="51">innanzi a Dio le stelle.</l>
     <l n="52">Tutte del Verbo altissimo</l>
     <l n="53">favella, e in Dio sorelle,</l>
     <l n="54">gioite, o cose belle.</l>
     <l n="55">Sacra, da' tuoi profondi,</l>
     <l n="56">Natura, esulta; e dite un inno, o mondi.</l>
    </lg>
   </lg>
  </body>
 </text>
</TEI>