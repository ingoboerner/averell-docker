<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA LUCE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-la-luce</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA LUCE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA LUCE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di', sei tu forse un alito</l>
     <l n="2">che, del volar nell'impeto,</l>
     <l n="3">liete le stelle vergini</l>
     <l n="4">dal dolce labbro spirano?</l>
    </lg>
    <lg n="2">
     <l n="5">Sei tu fragranza, in atomi</l>
     <l n="6">diffusa, i cieli ad empiere,</l>
     <l n="7">come l'odor di varia</l>
     <l n="8">ghirlanda in casto talamo?</l>
    </lg>
    <lg n="3">
     <l n="9">Armonioso fremito,</l>
     <l n="10">luce, tu sei, che rapido</l>
     <l n="11">per l'universo pènetri</l>
     <l n="12">in rivi, in onde, in vortici.</l>
    </lg>
    <lg n="4">
     <l n="13">Non era il mar: fervevano</l>
     <l n="14">l'acque in tempesta, in turbine:</l>
     <l n="15">il sol non era; e libera</l>
     <l n="16">ella vincea le tenebre.</l>
    </lg>
    <lg n="5">
     <l n="17">Le cose al sol rispondono,</l>
     <l n="18">come toccata cétera</l>
     <l n="19">sveglia l'interno tremito</l>
     <l n="20">sotto la man che l'eccita.</l>
    </lg>
    <lg n="6">
     <l n="21">Ché tutte i proprii numeri,</l>
     <l n="22">tutte la luce propria</l>
     <l n="23">(eco de' monti e specchio)</l>
     <l n="24">in sé le cose ascondono.</l>
    </lg>
    <lg n="7">
     <l n="25">Come la foglia tenera</l>
     <l n="26">a lieve vento palpita,</l>
     <l n="27">le sfere immense al trànsito</l>
     <l n="28">dell'armonia scintillano.</l>
    </lg>
    <lg n="8">
     <l n="29">E plettro i cieli altissimi</l>
     <l n="30">son l'uno all'altro, e cétere</l>
     <l n="31">che gli splendor' si rendono</l>
     <l n="32">come echeggiato cantico.</l>
    </lg>
    <lg n="9">
     <l n="33">Questi, che l'occhio assordano,</l>
     <l n="34">lieti del sole incendii,</l>
     <l n="35">sono un sommesso gemito,</l>
     <l n="36">un ruscelletto torbido,</l>
    </lg>
    <lg n="10">
     <l n="37">a quel di fiamme oceano</l>
     <l n="38">ch'è refrigerio all'anime,</l>
     <l n="39">sul qual soavi volano</l>
     <l n="40">le melodie degli Angeli.</l>
    </lg>
   </lg>
  </body>
 </text>
</TEI>