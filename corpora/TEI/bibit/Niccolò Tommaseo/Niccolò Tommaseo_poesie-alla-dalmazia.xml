<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ALLA DALMAZIA</title>
    <author>Niccolò Tommaseo</author>
   </titleStmt>
   <extent>
    <measure unit="stanza">2</measure>
    <measure unit="line">53</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-alla-dalmazia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ALLA DALMAZIA</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ALLA DALMAZIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spregio o pietate alle superbe genti,</l>
     <l n="2">o poveretta mia, suona il tuo nome.</l>
     <l n="3">Siccome il braccio che, da corpo vivo,</l>
     <l n="4">mezzo reciso, dolorosa noia</l>
     <l n="5">spenzola, in te così la vita altrui</l>
     <l n="6">scarsa, o Dalmazia, e con dolor s'infonde</l>
     <l n="7">Serbica e Turca, ed Itala e Francese,</l>
     <l n="8">né ben d'altrui né tua ben fosti mai:</l>
     <l n="9">patria viva non ha chi di te nacque.</l>
     <l n="10">Ma se non mente al mio doglioso affetto</l>
     <l n="11">il ciel sereno, e negli aperti venti</l>
     <l n="12">libero il cedro, e l'odorata neve</l>
     <l n="13">dei mandorli affrettanti primavera;</l>
     <l n="14">vedrai, sincera mia, stagion più lieta.</l>
     <l n="15">Vedrai gl'ignudi poggi rivestirsi</l>
     <l n="16">d'irrigua selva e di feconde nubi:</l>
     <l n="17">selva nuotante i porti; e nube ratta</l>
     <l n="18">(respir di barche nella foga ansanti)</l>
     <l n="19">nel puro aere gettar nera favilla.</l>
     <l n="20">Siccome uccel che in lieta ombra di verde,</l>
     <l n="21">dopo lungo volar, cala e riposa;</l>
     <l n="22">tal, da Borea moventi o dall'Occaso,</l>
     <l n="23">volte alla calda luce d'Oriente,</l>
     <l n="24">sosta faranno a te navi e pensieri.</l>
     <l n="25">Né più tra 'l monte e il mar povero lembo</l>
     <l n="26">di terra e poche ignude isole sparte,</l>
     <l n="27">o patria mia, sarai; ma la rinata</l>
     <l n="28">Serbia (guerriera mano, e mite spirto),</l>
     <l n="29">e quanti capi, all'italo sorriso</l>
     <l n="30">nati, impaluda l'ottoman letargo,</l>
     <l n="31">teco una vita ed un voler faranno,</l>
     <l n="32">e darann'entro alle tue vene stanche</l>
     <l n="33">vigor novello. E tu, porgendo fida</l>
     <l n="34">la destra a Italia, ad Ellade la manca,</l>
     <l n="35">in sacre le unirai danze ed amplessi.</l>
     <l n="36">Forse che in te degl'inimici orgogli</l>
     <l n="37">svestan la mente e l'Unghero e il Germano,</l>
     <l n="38">ed a' petti ove il sol mesce più caldo</l>
     <l n="39">sangue ed amor, si sentano fratelli.</l>
     <l n="40">Ché in te, seconda Italia, Iddio compose,</l>
     <l n="41">Serbica stirpe, delle umane forme</l>
     <l n="42">e degli affetti le diverse tempre,</l>
     <l n="43">e mise in armonia gl'impeti e il senno:</l>
     <l n="44">lingua ti diè di giovanili ardiri</l>
     <l n="45">che in quante Europa suoni, orma maggiore</l>
     <l n="46">tien delle forti età quand'era il mondo</l>
     <l n="47">bambino al dubbio, e nell'amor gigante.</l>
    </lg>
    <lg n="2">
     <l n="48">Soffri gli spregi e la miseria, e spera,</l>
     <l n="49">o poveretta mia. Mal nota sei,</l>
     <l n="50">ma la dimessa tua fronte non cinge</l>
     <l n="51">ladra ricchezza immonda, o gloria infame.</l>
     <l n="52">Nel volger dell'età sarai più grande,</l>
     <l n="53">ma più matura a' gran dolor' sarai.</l>
    </lg>
   </lg>
  </body>
 </text>
</TEI>