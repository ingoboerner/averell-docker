<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ARMONIA DELLE COSE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-armonia-delle-cose</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ARMONIA DELLE COSE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ARMONIA DELLE COSE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quanto tratto di ciel, quanto, o diletta,</l>
     <l n="2">vincea d'acque e di terre impedimento</l>
     <l n="3">l'aura che reca a me della tua schietta</l>
     <l n="4">voce il concento?</l>
    </lg>
    <lg n="2">
     <l n="5">Di che pianeta, o di che fonte arcana</l>
     <l n="6">move, e per quanti error' balza e si frange</l>
     <l n="7">il raggio ch'entro una pupilla umana</l>
     <l n="8">sorride o piange?</l>
    </lg>
    <lg n="3">
     <l n="9">E il calor ch'esce di due alme unite</l>
     <l n="10">in un amplesso generoso e pio,</l>
     <l n="11">in quant'aria si fuse, in quante vite</l>
     <l n="12">corse e svanìo?</l>
    </lg>
    <lg n="4">
     <l n="13">Quanti moti un solo moto, e quanti adduce</l>
     <l n="14">una sola cagion diversi effetti!</l>
     <l n="15">piena di preghi è l'armonia, la luce</l>
     <l n="16">piena d'affetti.</l>
    </lg>
    <lg n="5">
     <l n="17">Una materia in varii modi ordita</l>
     <l n="18">voi, zefiri, produsse, e voi, ruscelli:</l>
     <l n="19">spira da un solo amor la vostra vita,</l>
     <l n="20">fiori ed uccelli.</l>
    </lg>
    <lg n="6">
     <l n="21">E tutto vive; e quel che morte al mondo</l>
     <l n="22">appare, è sogno de' nostr'occhi infermi.</l>
     <l n="23">Un sereno, instancabile, profondo</l>
     <l n="24">spirto i suoi germi</l>
    </lg>
    <lg n="7">
     <l n="25">sparge nel giro delle sfere ardenti,</l>
     <l n="26">posa nel seno delle tombe oscure.</l>
     <l n="27">E nulla cosa è vil; tutte possenti,</l>
     <l n="28">tutte son pure.</l>
    </lg>
    <lg n="8">
     <l n="29">Fervid'acqua di stagno in alta neve</l>
     <l n="30">biancheggia: umida terra è fior gentile;</l>
     <l n="31">cenere e terra, o giovanetta, è 'l breve</l>
     <l n="32">tuo casto aprile.</l>
    </lg>
    <lg n="9">
     <l n="33">Forse quest'aura, che le smorte foglie</l>
     <l n="34">lieve baciando erra su me, rapìo</l>
     <l n="35">alcun de' germi che fûr già le spoglie</l>
     <l n="36">del padre mio.</l>
    </lg>
    <lg n="10">
     <l n="37">L'aura notturna all'esule mendico</l>
     <l n="38">porta i sospiri che la madre pia,</l>
     <l n="39">o la diletta memore, o l'amico</l>
     <l n="40">fido gl'invia.</l>
    </lg>
    <lg n="11">
     <l n="41">Nell'aria stessa erran confusi insieme,</l>
     <l n="42">qual di suoni o di rai pieno concento,</l>
     <l n="43">e l'inno di chi spera, e di chi geme</l>
     <l n="44">l'umil lamento;</l>
    </lg>
    <lg n="12">
     <l n="45">e il respir de' nemici e degli amanti,</l>
     <l n="46">e de' servi le grida e de' tiranni,</l>
     <l n="47">che, insieme miste, van sulle sonanti</l>
     <l n="48">ale degli anni,</l>
    </lg>
    <lg n="13">
     <l n="49">e armonia d'ineffabile mistero</l>
     <l n="50">nelle lontane età diffonderanno,</l>
     <l n="51">e dall'odio l'amor, dal falso il vero</l>
     <l n="52">educheranno.</l>
    </lg>
    <lg n="14">
     <l n="53">L'una nell'altra essenza si rinfonde,</l>
     <l n="54">e più s'innova quanto più si mesce;</l>
     <l n="55">cigno che più si tuffa, e più dall'onde</l>
     <l n="56">bianco riesce.</l>
    </lg>
    <lg n="15">
     <l n="57">Entro la vita del mio stanco frale</l>
     <l n="58">altre s'accendon vite a cento a cento;</l>
     <l n="59">e ad altri spirti il mio velo mortale</l>
     <l n="60">forse è strumento.</l>
    </lg>
    <lg n="16">
     <l n="61">Morte ed Amor de' tuoi mister', Natura,</l>
     <l n="62">de' tuoi misteri, o Fede, apron le porte;</l>
     <l n="63">allevan l'alma con materna cura</l>
     <l n="64">Amore e Morte.</l>
    </lg>
    <lg n="17">
     <l n="65">La terra e il ciel con grande amor feconda</l>
     <l n="66">di piccol fiore un delicato stelo:</l>
     <l n="67">con gran desio si specchia in picciol'onda</l>
     <l n="68">la terra e il cielo.</l>
    </lg>
    <lg n="18">
     <l n="69">In ogn'istante è un'infinita ampiezza</l>
     <l n="70">d'anni: ogni spazio è l'universo intero.</l>
     <l n="71">Il buio è luce, è l'umiltade altezza:</l>
     <l n="72">tutto è mistero.</l>
    </lg>
   </lg>
  </body>
 </text>
</TEI>