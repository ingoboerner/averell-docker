<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A UN MAESTRO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">4</measure>
    <measure unit="line">51</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-a-un-maestro</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A UN MAESTRO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A UN MAESTRO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben ti provvide il Ciel, quando al tuo core</l>
     <l n="2">commise il fior de' giovanetti ingegni.</l>
     <l n="3">Dell'intatta natura il sacro germe</l>
     <l n="4">lì vagheggiar t'è dato. A te la bella</l>
     <l n="5">primavera dell'uom si raccomanda.</l>
     <l n="6">Di quel Bello l'idea, che il senso affina,</l>
     <l n="7">bean dal tuo labbro. In lor sereni e caldi</l>
     <l n="8">volgi i rai dell'esempio; e, come scerni</l>
     <l n="9">spuntar la gemma del primiero affetto</l>
     <l n="10">sui rami tenerelli, amor v'innesta,</l>
     <l n="11">quell'alto amor che della mente è figlio.</l>
     <l n="12">Tempo verrà che de' felici rami</l>
     <l n="13">l'albero adulto alle già bianche tempie</l>
     <l n="14">e al cener tuo prepari ombra e ghirlande.</l>
     <l n="15">E tu, nell'ora che il tuo sol declina,</l>
     <l n="16">sentirai nel rinchiuso orto del cuore</l>
     <l n="17">piovere un'ineffabile dolcezza,</l>
     <l n="18">né saprai dir perché ti venga o donde.</l>
     <l n="19">Quel sarà l'Angel tuo, che a te 'l pensiero</l>
     <l n="20">recherà degli eletti, in cui rivivi.</l>
    </lg>
    <lg n="2">
     <l n="21">Or fa che in te, primier, profondo alligni</l>
     <l n="22">de' forti sensi il delicato germe,</l>
     <l n="23">e mite al sol di verità maturi.</l>
     <l n="24">L'alata fantasia, la salda mente,</l>
     <l n="25">e l'arte e il caso in armonia contempra.</l>
     <l n="26">A te notturna luce, a te diurna</l>
     <l n="27">il libro ch'è del Ciel messaggio in terra:</l>
     <l n="28">quivi al fuoco del cor l'ingegno affina.</l>
     <l n="29">E, come pellegrin che, per deserti</l>
     <l n="30">lunghi inviando l'occhio irrequieto,</l>
     <l n="31">se luogo allegro di fresch'ombre e d'acque</l>
     <l n="32">visto gli vien, s'adagia e si rinfranca;</l>
     <l n="33">tal, pe' dolenti secoli scorrendo,</l>
     <l n="34">de' Grandi pochi alle vestigia sparse</l>
     <l n="35">férmati, e n'abbia il tuo cammin conforto.</l>
    </lg>
    <lg n="3">
     <l n="36">Al futuro edifizio, onde tua mente</l>
     <l n="37">formò l'alto modello, ardue colonne</l>
     <l n="38">e profondi metalli e gemme ardenti</l>
     <l n="39">raccogli, intaglia, appura. In sul passato</l>
     <l n="40">dell'avvenir la mole ha fondamento.</l>
    </lg>
    <lg n="4">
     <l n="41">Oh se possente meditar solingo,</l>
     <l n="42">e lavor diuturno, e intégra vita,</l>
     <l n="43">e incessante pregar, dal Ciel t'impetri</l>
     <l n="44">poche, ma pregne di fecondi veri</l>
     <l n="45">splendide carte, in cui l'età lontane</l>
     <l n="46">bacin segnata del tuo cor la stampa,</l>
     <l n="47">e ogni anima gentil senta il tuo spirto</l>
     <l n="48">in sé trasfuso, e a pianger teco impari;</l>
     <l n="49">te beato in fra mille! Allor potrai</l>
     <l n="50">volgere al mondo, che da lunge amasti,</l>
     <l n="51">sereno il guardo, e dir morendo: io vissi.</l>
    </lg>
   </lg>
  </body>
 </text>
</TEI>