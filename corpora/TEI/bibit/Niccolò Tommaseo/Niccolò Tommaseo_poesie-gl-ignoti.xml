<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - GL'IGNOTI</title>
    <author>Niccolò Tommaseo</author>
   </titleStmt>
   <extent>
    <measure unit="stanza">9</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-gl-ignoti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - GL'IGNOTI</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - GL'IGNOTI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Né quale il nome tuo, né quale il viso,</l>
     <l n="2">seppi; e la tua statura</l>
     <l n="3">misurai dal ferètro. Io dalla sponda</l>
     <l n="4">illiria, e tu dal Rodano sonante</l>
     <l n="5">mover dovevi; e rincontrarsi alfine</l>
     <l n="6">in Parigi dovea con la tua bara,</l>
     <l n="7">o donna, il prego mio.</l>
    </lg>
    <lg n="2">
     <l n="8">Tal, da lontano turbine reciso,</l>
     <l n="9">sovr'ignota verzura</l>
     <l n="10">cade languido fior; tale quell'onda</l>
     <l n="11">che di fanciulla tenera le piante</l>
     <l n="12">bacia amorosa, e lunghe selve alpine</l>
     <l n="13">corse e giardini gai trepida e chiara</l>
     <l n="14">con fido mormorìo.</l>
    </lg>
    <lg n="3">
     <l n="15">Nulla di te conosco. E notte oscura</l>
     <l n="16">m'è, come i casi tuoi,</l>
     <l n="17">quant'ebbi al mondo più fidato e caro.</l>
     <l n="18">Ogni anima, ogni tempo, ogni sembianza</l>
     <l n="19">è mar profondo, aere interminato:</l>
     <l n="20">e l'amor, che lo valica d'un passo,</l>
     <l n="21">la sua possanza ignora.</l>
    </lg>
    <lg n="4">
     <l n="22">Né senza eccelso provveder, Natura,</l>
     <l n="23">il tuo prospetto è a noi</l>
     <l n="24">di fé benigno, di scienza avaro.</l>
     <l n="25">Opportuno ignorar fa la speranza</l>
     <l n="26">ricca, e il pensier di fantasie beato,</l>
     <l n="27">che presente in ogni onda e in ogni sasso</l>
     <l n="28">l'amico Nume adora.</l>
    </lg>
    <lg n="5">
     <l n="29">Tal per angusta via, di grigi massi</l>
     <l n="30">orrida a dritta e a manca,</l>
     <l n="31">move a mesto cammino il viandante;</l>
     <l n="32">e dal monte interrotto ad ora ad ora,</l>
     <l n="33">quanto l'occhio può trar, vede pianure</l>
     <l n="34">ondeggiar liete, e sparso ode un concento</l>
     <l n="35">d'augei, d'alberi e d'acque.</l>
    </lg>
    <lg n="6">
     <l n="36">Nulla di te conosco. E tutti i passi</l>
     <l n="37">della mia vita stanca</l>
     <l n="38">or tu segui con l'occhio, anima amante.</l>
     <l n="39">Mi siedi accanto, a bene amar m'incuora</l>
     <l n="40">tua dolce voce, e fra le mie sventure</l>
     <l n="41">a pregar lieto, a riposar contento.</l>
     <l n="42">Né giammai si compiacque</l>
    </lg>
    <lg n="7">
     <l n="43">donna in bramato sposo, o in giovanetto</l>
     <l n="44">fanciulla innamorata,</l>
     <l n="45">come tu, donna, m'accarezzi e m'ami.</l>
     <l n="46">E mille, in un con te, spiriti pii</l>
     <l n="47">mi guardan sempre da tutte le stelle,</l>
     <l n="48">d'amor severo e lieta fé versando</l>
     <l n="49">in me nuova armonia.</l>
    </lg>
    <lg n="8">
     <l n="50">Schietto, efficace, umìl voli l'affetto</l>
     <l n="51">dell'anima turbata,</l>
     <l n="52">che da sé fugga, e in Dio raccôrsi brami:</l>
     <l n="53">ogni beltà terrena al ciel la avvii;</l>
     <l n="54">e tutte, o meste o liete, a lei sian belle</l>
     <l n="55">di quante cose Iddio vien variando</l>
     <l n="56">la sua modesta via.</l>
    </lg>
    <lg n="9">
     <l n="57">Spiriti ignoti, al vostro i' raccomando</l>
     <l n="58">amor l'anima mia.</l>
    </lg>
   </lg>
  </body>
 </text>
</TEI>