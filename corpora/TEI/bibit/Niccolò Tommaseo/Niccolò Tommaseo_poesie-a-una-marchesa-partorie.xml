<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A UNA MARCHESA PARTORIENTE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">18</measure>
    <measure unit="line">109</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-a-una-marchesa-partorie</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A UNA MARCHESA PARTORIENTE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A UNA MARCHESA PARTORIENTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io canto al tuo periglio.</l>
     <l n="2">Forse una bara fia</l>
     <l n="3">la culla del tuo figlio;</l>
     <l n="4">forse due care vite,</l>
     <l n="5">di comune agonia</l>
     <l n="6">nel volo andranno unite;</l>
    </lg>
    <lg n="2">
     <l n="7">dove l'uman desio</l>
     <l n="8">le immense ali riposa</l>
     <l n="9">sotto il braccio di Dio;</l>
     <l n="10">e paion fior' celati</l>
     <l n="11">in fondo a valle ombrosa</l>
     <l n="12">i mondi immensurati.</l>
    </lg>
    <lg n="3">
     <l n="13">Forse una vita nuova</l>
     <l n="14">ti s'apre; e adesso appena</l>
     <l n="15">comincia la tua prova.</l>
     <l n="16">Raccogli, quant'è molta,</l>
     <l n="17">la giovanil tua lena,</l>
     <l n="18">donna, e il poeta ascolta.</l>
    </lg>
    <lg n="4">
     <l n="19">Se affaticar non sai</l>
     <l n="20">di forti gioie il cuore,</l>
     <l n="21">misera e rea sarai.</l>
     <l n="22">Da quest'angusto e frale</l>
     <l n="23">t'innalza a quell'amore</l>
     <l n="24">eterno, universale,</l>
    </lg>
    <lg n="5">
     <l n="25">che ne' suoi giri abbraccia</l>
     <l n="26">l'oscura della terra</l>
     <l n="27">e la raggiata faccia;</l>
     <l n="28">che tutte creature</l>
     <l n="29">in un amplesso serra,</l>
     <l n="30">le ignote e le future.</l>
    </lg>
    <lg n="6">
     <l n="31">Battaglie dolorose,</l>
     <l n="32">e a tutti, fuor ch'a Dio</l>
     <l n="33">e agli Angeli, nascose,</l>
     <l n="34">ti darà la speranza</l>
     <l n="35">perfida, il van desio,</l>
     <l n="36">l'impronta rimembranza:</l>
    </lg>
    <lg n="7">
     <l n="37">ma poi del suo piacere,</l>
     <l n="38">serenamente queto,</l>
     <l n="39">Dio ti darà godere;</l>
     <l n="40">e, nella sua giustizia</l>
     <l n="41">raccolto, il cor secreto</l>
     <l n="42">a sé sarà letizia.</l>
    </lg>
    <lg n="8">
     <l n="43">Se mai tra gli odorati</l>
     <l n="44">fior' che del ciel le schiette</l>
     <l n="45">lagrime avran rigati,</l>
     <l n="46">della calunnia il vento</l>
     <l n="47">freddo e crudel si mette</l>
     <l n="48">non ne menar lamento.</l>
    </lg>
    <lg n="9">
     <l n="49">Gli è delle cose belle</l>
     <l n="50">destin, che o le sian guaste</l>
     <l n="51">o non si creda in elle.</l>
     <l n="52">Ma del tuo verde a' lieti</l>
     <l n="53">silenzii ed alle caste</l>
     <l n="54">aure de' tuoi roseti</l>
    </lg>
    <lg n="10">
     <l n="55">(chiuso orticel gentile,</l>
     <l n="56">cui l'invecchiar dell'anno</l>
     <l n="57">rinnoverà l'aprile)</l>
     <l n="58">verran di tanto in tanto</l>
     <l n="59">e grato apporteranno</l>
     <l n="60">le gentili alme un canto:</l>
    </lg>
    <lg n="11">
     <l n="61">e il dolce odor che intorno</l>
     <l n="62">spirerà da que' rami,</l>
     <l n="63">nuovo ogni nuovo giorno,</l>
     <l n="64">forse avverrà ch'al vero</l>
     <l n="65">dal mesto error richiami</l>
     <l n="66">qualche stanco pensiero.</l>
    </lg>
    <lg n="12">
     <l n="67">Questa ch'or t'è largita</l>
     <l n="68">anima nuova, fia</l>
     <l n="69">gran parte di tua vita.</l>
     <l n="70">Tiengli in sublime il guardo</l>
     <l n="71">levato, e lo disvia</l>
     <l n="72">dal secolo codardo,</l>
    </lg>
    <lg n="13">
     <l n="73">che ha molti i vanti, ha vile</l>
     <l n="74">l'ira, gli amor' loquaci,</l>
     <l n="75">e gioventù senile,</l>
     <l n="76">e svogliato il disire;</l>
     <l n="77">che non sa dar possenti</l>
     <l n="78">né ferite né baci,</l>
     <l n="79">fiacco l'opre e gli accenti.</l>
    </lg>
    <lg n="14">
     <l n="80">Pochi nel suo viaggio</l>
     <l n="81">avrà compagni, e oscuro</l>
     <l n="82">e' parlerà linguaggio,</l>
     <l n="83">quasi difficil canto,</l>
     <l n="84">che il secol poi maturo</l>
     <l n="85">ripeterà con vanto.</l>
    </lg>
    <lg n="15">
     <l n="86">Ma com'uom che si muore</l>
     <l n="87">di freddo a cielo aperto,</l>
     <l n="88">che il desiato albore</l>
     <l n="89">chiarir non vede ancora,</l>
     <l n="90">dice: io morrò, ma certo,</l>
     <l n="91">certo verrà l'aurora;</l>
    </lg>
    <lg n="16">
     <l n="92">tal egli il giovanetto,</l>
     <l n="93">cui sarà fé possente</l>
     <l n="94">il meditato affetto,</l>
     <l n="95">con la morente mano</l>
     <l n="96">additerà presente</l>
     <l n="97">il secolo lontano.</l>
    </lg>
    <lg n="17">
     <l n="98">Questi, madre felice,</l>
     <l n="99">benedetti il poeta</l>
     <l n="100">dolori a te predice.</l>
     <l n="101">Se al figliuol tuo di grami</l>
     <l n="102">gusti dev'esser lieta</l>
     <l n="103">la vita, e d'ozii infami;</l>
    </lg>
    <lg n="18">
     <l n="104">se dell'italo germe</l>
     <l n="105">non può, con degni figli,</l>
     <l n="106">sanar le posse inferme;</l>
     <l n="107">se in altro e' dee sua gioia</l>
     <l n="108">locar che in bei perigli</l>
     <l n="109">e in alti affanni, ah muoia.</l>
    </lg>
   </lg>
  </body>
 </text>
</TEI>