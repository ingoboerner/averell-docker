<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - GLI SPIRITI</title>
    <author>Niccolò Tommaseo</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-gli-spiriti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - GLI SPIRITI</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - GLI SPIRITI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quante han corolle i fior', di quante stille</l>
     <l n="2">asperge l'Oceàn l'ale de' venti,</l>
     <l n="3">quante han gli astri vivifiche faville,</l>
     <l n="4">quanti l'aure sospir', l'acque concenti,</l>
     <l n="5">quante nutre invisibili scintille</l>
     <l n="6">il fervor delle elettriche correnti;</l>
     <l n="7">tanti, d'amore e di pensier' raggianti,</l>
     <l n="8">ha la terra custodi Angeli Santi.</l>
    </lg>
    <lg n="2">
     <l n="9">Ma, come il sol ch'alle assetate ciglia</l>
     <l n="10">tutto si versa, e tutto in ciel risplende;</l>
     <l n="11">ferma così la spirital famiglia</l>
     <l n="12">contempla in alto, e insiem quaggiù discende.</l>
     <l n="13">Né così madre pia cura si piglia</l>
     <l n="14">del figliuolin che a lei le braccia tende,</l>
     <l n="15">com'arde sempre in quel beato coro</l>
     <l n="16">amor di noi, che non sappiam di loro.</l>
    </lg>
    <lg n="3">
     <l n="17">Un angelo, qual madre, ad ogni fonte</l>
     <l n="18">il latte instilla de' serbati umori;</l>
     <l n="19">l'alga nel mare educa, il pin sul monte,</l>
     <l n="20">nell'orticel della fanciulla i fiori:</l>
     <l n="21">raggia il pudor sulla virginea fronte,</l>
     <l n="22">e al cor, battuto da' tremendi amori,</l>
     <l n="23">parole di pietà miti bisbiglia,</l>
     <l n="24">e, quasi supplicando, lo consiglia.</l>
    </lg>
    <lg n="4">
     <l n="25">Se di mare o di ciel riso o tempesta,</l>
     <l n="26">se arditi accenti, affettuose note,</l>
     <l n="27">se allegra fantasia, memoria mesta</l>
     <l n="28">subitamente l'anima percuote;</l>
     <l n="29">se del ben far la voluttà modesta,</l>
     <l n="30">o di colpa spavento, ci riscuote;</l>
     <l n="31">gli occhi leviam dicendo: odi, cor mio</l>
     <l n="32">questi che passa, è un angelo di Dio.</l>
    </lg>
   </lg>
  </body>
 </text>
</TEI>