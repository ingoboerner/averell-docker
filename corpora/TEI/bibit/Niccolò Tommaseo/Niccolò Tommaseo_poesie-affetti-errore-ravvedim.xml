<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AFFETTI, ERRORE, RAVVEDIMENTO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">12</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-affetti-errore-ravvedim</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AFFETTI, ERRORE, RAVVEDIMENTO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AFFETTI, ERRORE, RAVVEDIMENTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Allora, allor nell'anima</l>
     <l n="2">profonda suoneranno</l>
     <l n="3">religioso gaudio,</l>
     <l n="4">desiderato affanno</l>
     <l n="5">le tue soavi e sante</l>
     <l n="6">parole, o pia, d'un misero</l>
     <l n="7">madre, sorella, amante.</l>
    </lg>
    <lg n="2">
     <l n="8">Allor teco alla povera</l>
     <l n="9">mensa vedrommi assiso,</l>
     <l n="10">teco i sospir confondere</l>
     <l n="11">e il genial sorriso:</l>
     <l n="12">conoscerò qual sei</l>
     <l n="13">allora; e la memoria</l>
     <l n="14">dirà quant'io perdei.</l>
    </lg>
    <lg n="3">
     <l n="15">Ella rugiada all'arido</l>
     <l n="16">cor, del suo cor non degno:</l>
     <l n="17">da lei scintille e giovane</l>
     <l n="18">vita al senile ingegno.</l>
     <l n="19">I' bastai solo a lei;</l>
     <l n="20">e i suoi terror seguirono</l>
     <l n="21">sempre i perigli miei.</l>
    </lg>
    <lg n="4">
     <l n="22">Guardò nel mio silenzio</l>
     <l n="23">mesta e pietosa, e tacque:</l>
     <l n="24">udì mie lodi, e tacita</l>
     <l n="25">e umìle in lor si piacque.</l>
     <l n="26">Della mia voce al suono</l>
     <l n="27">precesse il suo servigio,</l>
     <l n="28">precesse il suo perdono.</l>
    </lg>
    <lg n="5">
     <l n="29">Dunque per me più misera</l>
     <l n="30">vivesti, e per me rea!</l>
     <l n="31">Ingrato, io di terribili</l>
     <l n="32">gioie e di speme empiea</l>
     <l n="33">quel cuor che, poi frustrato,</l>
     <l n="34">lavar con tante lagrime</l>
     <l n="35">doveva il mio peccato.</l>
    </lg>
    <lg n="6">
     <l n="36">Ella esultò negl'impeti</l>
     <l n="37">d'un inconcesso amore:</l>
     <l n="38">e me bugiardo e perfido</l>
     <l n="39">diceva, e non migliore,</l>
     <l n="40">allor ch'ai desiosi</l>
     <l n="41">suoi baci, qual fantasima</l>
     <l n="42">di morte, Iddio frapposi;</l>
    </lg>
    <lg n="7">
     <l n="43">allor che me contrario</l>
     <l n="44">a' miei desir pregai,</l>
     <l n="45">e ad uno ad un gl'indizii</l>
     <l n="46">alla fedel negai</l>
     <l n="47">dell'usitato affetto,</l>
     <l n="48">come pugnal che strazia</l>
     <l n="49">di fibra in fibra il petto.</l>
    </lg>
    <lg n="8">
     <l n="50">Ma tu di mute lagrime</l>
     <l n="51">pascevi il lungo affanno,</l>
     <l n="52">tu mansueta e docile</l>
     <l n="53">servivi al tuo tiranno;</l>
     <l n="54">e semplice, sincera</l>
     <l n="55">saliva al Dio degli Angeli</l>
     <l n="56">per lui la tua preghiera.</l>
    </lg>
    <lg n="9">
     <l n="57">Pietà, Signor degli Angeli,</l>
     <l n="58">pietà, pietà di lei.</l>
     <l n="59">Mie le sue colpe furono,</l>
     <l n="60">i suoi dolor sian miei.</l>
     <l n="61">Troppo quel cuor s'affranse</l>
     <l n="62">d'ansia, d'amor, di tedio;</l>
     <l n="63">troppo conobbe e pianse.</l>
    </lg>
    <lg n="10">
     <l n="64">Sola i' la lascio, e vedova</l>
     <l n="65">d'ogni terrena speme.</l>
     <l n="66">Tu nella notte, o Vergine,</l>
     <l n="67">quando il dolor più freme,</l>
     <l n="68">Tu scendi a visitarla;</l>
     <l n="69">non delle mie miserie</l>
     <l n="70">Ma del mio cuor, le parla.</l>
    </lg>
    <lg n="11">
     <l n="71">Fa' che gli error, le angoscie</l>
     <l n="72">della mia vita ignori.</l>
     <l n="73">E se al mio crin di nobile</l>
     <l n="74">fronda o d'eletti fiori</l>
     <l n="75">serto destina il cielo,</l>
     <l n="76">sotto i suoi piè si spargano,</l>
     <l n="77">coronino il suo velo.</l>
    </lg>
    <lg n="12">
     <l n="78">S'è ver ch'amore all'anima</l>
     <l n="79">è spiro, i' vissi assai:</l>
     <l n="80">molti e profondi e insoliti</l>
     <l n="81">affetti esercitai.</l>
     <l n="82">Non di piacer fiorita,</l>
     <l n="83">ma calda di memorie,</l>
     <l n="84">mi correrà la vita.</l>
    </lg>
   </lg>
  </body>
 </text>
</TEI>