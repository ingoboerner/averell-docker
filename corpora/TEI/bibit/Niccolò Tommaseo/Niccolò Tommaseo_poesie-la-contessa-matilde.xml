<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA CONTESSA MATILDE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">18</measure>
    <measure unit="line">144</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-la-contessa-matilde</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA CONTESSA MATILDE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA CONTESSA MATILDE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il pianto delle squille vespertine</l>
     <l n="2">per li romani colli si spandea.</l>
     <l n="3">Scesa dal suo destrier, fra le ruine</l>
     <l n="4">belle, d'un tempio sacro a Citerea,</l>
     <l n="5">Matilde, in ferro chiusa il petto e il crine,</l>
     <l n="6">presso Gregorio tacita sedea.</l>
     <l n="7">E 'l Papa incominciò: — Dimmi, Contessa,</l>
     <l n="8">la storia de' tuoi primi anni, promessa. —</l>
    </lg>
    <lg n="2">
     <l n="9">— Sì tosto come giunse la novella,</l>
     <l n="10">di Lorena venir Fredo il mio sposo,</l>
     <l n="11">molti signor' di terre e di castella</l>
     <l n="12">dal Po superbo all'Appennin selvoso,</l>
     <l n="13">a me ligi, raccolgo, acciò che bella</l>
     <l n="14">facesser l'accoglienza e il dì festoso:</l>
     <l n="15">e incontro gli muoviam: d'oro i destrieri,</l>
     <l n="16">d'oro l'arme lucean de' cavalieri.</l>
    </lg>
    <lg n="3">
     <l n="17">Piene le gote avea, la voce esile,</l>
     <l n="18">mal sicuro l'andar, grave l'aspetto:</l>
     <l n="19">dalle incomposte membra una gentile</l>
     <l n="20">aura spirava di velato affetto,</l>
     <l n="21">che ad ora ad ora si facea simile</l>
     <l n="22">a cupo orgoglio ed a senil sospetto.</l>
     <l n="23">Qual tra persone vive incerta idea,</l>
     <l n="24">tal fra gli Itali miei Fredo parea.</l>
    </lg>
    <lg n="4">
     <l n="25">E miste di latino e di tedesco</l>
     <l n="26">strane blandizie andava mormorando.</l>
     <l n="27">Ma poi che alfin dall'imbandito desco</l>
     <l n="28">gli ebri baroni si venian levando,</l>
     <l n="29">dall'ampie sale vergognando i' esco,</l>
     <l n="30">e alla Vergine in cor mi raccomando,</l>
     <l n="31">madre del bello amor, che le sien grate</l>
     <l n="32">le primizie di mia verginitate.</l>
    </lg>
    <lg n="5">
     <l n="33">E per mio cenno inginocchioni anch'esso</l>
     <l n="34">pregò, da me dettata, una preghiera,</l>
     <l n="35">che in buono augurio Iddio, con altre appresso,</l>
     <l n="36">passar ci faccia quella prima sera.</l>
     <l n="37">Indi, ogni cinto dislacciato, emesso</l>
     <l n="38">giuso ogni velo, a lui mi lascio intera.</l>
     <l n="39">E d'una cosa sol mi vergognai,</l>
     <l n="40">confesso a te: non gli piacere assai. —</l>
    </lg>
    <lg n="6">
     <l n="41">La interruppe gemendo a questo passo</l>
     <l n="42">Papa Gregorio, e con affetto austero,</l>
     <l n="43">— Matilde, — mormorò, — parla più basso,</l>
     <l n="44">e chiudi a tai memorie il tuo pensiero.</l>
     <l n="45">Il peso della carne è grave sasso</l>
     <l n="46">che tira al fondo l'intelletto altero:</l>
     <l n="47">e una parola all'anima tranquilla</l>
     <l n="48">è d'incendi lunghissimi scintilla. —</l>
    </lg>
    <lg n="7">
     <l n="49">Qui, rimettendo della voce alquanto,</l>
     <l n="50">rispondea con rossor la pia Contessa: —</l>
     <l n="51">di quella notte, e poi dell'altre, o santo</l>
     <l n="52">Padre, a te voglio in tutto esser confessa.</l>
     <l n="53">Tu mi dirai quant'io rea fossi, e quanto</l>
     <l n="54">misera; e in te conoscerò me stessa.</l>
     <l n="55">Che del par nuovo parmi al piacer vero</l>
     <l n="56">e alla virtù verace il mio pensiero. —</l>
    </lg>
    <lg n="8">
     <l n="57">— Sulle dolcezze invan desiderate,</l>
     <l n="58">— diss'ei, — la mente tua corta leggiera,</l>
     <l n="59">come leggiere pon le sue pedate</l>
     <l n="60">per lubrico terren cacciata fiera. —</l>
     <l n="61">E di madre e di sposa a sé vietate</l>
     <l n="62">narrò le gioie allor la donna altera;</l>
     <l n="63">come scoperse il ver, come all'amore</l>
     <l n="64">la fantasia s'aprì, si chiuse il cuore.</l>
    </lg>
    <lg n="9">
     <l n="65">— Ira ed orgoglio a un tratto in me consunse</l>
     <l n="66">l'acre desìo, de' sensi miei tiranno.</l>
     <l n="67">Dissi: la tua follia, Duca, presunse</l>
     <l n="68">alle grandezze nostre fare inganno.</l>
     <l n="69">I corpi che natura non congiunse,</l>
     <l n="70">sotto ad un tetto ad abitar non hanno.</l>
     <l n="71">Sia perdonanza alle codarde offese,</l>
     <l n="72">ma tu ritorna ratto al tuo paese. —</l>
    </lg>
    <lg n="10">
     <l n="73">Egli, pien di vergogna e di paura,</l>
     <l n="74">se ne tornò di cheto alle sue case.</l>
     <l n="75">Sola, né moglie né vergine pura,</l>
     <l n="76">co' suoi desir Matelda si rimase.</l>
     <l n="77">Né le memorie della sua sventura</l>
     <l n="78">giammai le fûr dall'anima sì rase</l>
     <l n="79">che, in pensar del passato, ella ancor possa</l>
     <l n="80">far che non senta un brivido per l'ossa.</l>
    </lg>
    <lg n="11">
     <l n="81">— Ma con l'ardenza del desir pugnava</l>
     <l n="82">di delusa l'orgoglio e di contessa;</l>
     <l n="83">e il tempo e la preghiera avvalorava</l>
     <l n="84">l'alma dai giovanili impeti oppressa.</l>
     <l n="85">Poi nelle cure del regnar gettava</l>
     <l n="86">me, quasi in mischia ardente, e, in quella pressa</l>
     <l n="87">d'acri speranze e di non miei timori,</l>
     <l n="88">poco il blandir sentii de' molli amori.</l>
    </lg>
    <lg n="12">
     <l n="89">Garzon' leggiadri e nobili guerrieri,</l>
     <l n="90">desiderosi della mia bellezza,</l>
     <l n="91">con gran diletto entrâr ne' miei pensieri,</l>
     <l n="92">e di talun di loro ebbi vaghezza:</l>
     <l n="93">ma quai dimessi, e quai soverchio alteri,</l>
     <l n="94">in chi acerba la vita, ed in chi mézza:</l>
     <l n="95">tal altro avea valor, senno, possanza,</l>
     <l n="96">ma del Tedesco mio rendea sembianza.</l>
    </lg>
    <lg n="13">
     <l n="97">Le rimembranze mie fatte terrori</l>
     <l n="98">mi facean pure a giogo d'uom nemica.</l>
     <l n="99">Sempre fra me dicea: duchi e signori,</l>
     <l n="100">di chiaro nome e di progenie antica,</l>
     <l n="101">ho miei vassalli; e papi e imperatori</l>
     <l n="102">posso, avversa, attristar, far lieti amica.</l>
     <l n="103">Che potrìa darmi un uom? può far mia sorte</l>
     <l n="104">ontosa, s'egli è vil, serva, se forte.</l>
    </lg>
    <lg n="14">
     <l n="105">Anima in me romita, esercitai</l>
     <l n="106">le faticose gioie dell'impero:</l>
     <l n="107">o or indicer battaglia, or chiesa amai,</l>
     <l n="108">or castello fondare, or monastero.</l>
     <l n="109">Sui toschi monti e sui roman' fermai</l>
     <l n="110">pien di guerra e di pace il mio pensiero:</l>
     <l n="111">tenni d'Ancona i campi e di Guastalla,</l>
     <l n="112">e dove l'Arno e dove il Po s'avvalla.</l>
    </lg>
    <lg n="15">
     <l n="113">Né mai dal chiuso petto si partìo</l>
     <l n="114">il sospiro dell'anima solinga;</l>
     <l n="115">e per la notte lamentava a Dio,</l>
     <l n="116">quale su' tetti passera raminga.</l>
     <l n="117">Ma (... come stral che di gran foga uscìo,</l>
     <l n="118">ch'assai lontan forz'è che il volo spinga)</l>
     <l n="119">non si fermava nelle cose vili,</l>
     <l n="120">pieno lo sguardo mio d'alte e gentili. —</l>
    </lg>
    <lg n="16">
     <l n="121">— Figlia, — Gregorio domandava, — e ora</l>
     <l n="122">i tuoi desiri ti dann'eglin pace? —</l>
     <l n="123">A cui Matilde: — Ancora, o padre, ancora</l>
     <l n="124">l'acuto grido del mio cor non tace. —</l>
     <l n="125">Ed ei: — Soffri, infelice, e ti rincora;</l>
     <l n="126">ché quel che scalda te, molti disface.</l>
     <l n="127">Ogni calice, donna, ha il suo veleno;</l>
     <l n="128">e ciascun porta una battaglia in seno.</l>
    </lg>
    <lg n="17">
     <l n="129">Scuoter convien da noi gli affetti imbelli,</l>
     <l n="130">sì come l'arbor dalle vive frondi</l>
     <l n="131">scuote la pioggia, che farà più belli</l>
     <l n="132">di nuovo verde i rami e più fecondi.</l>
     <l n="133">Nascemmo, o donna, di Gesù fratelli,</l>
     <l n="134">a più sublimi affetti e più profondi.</l>
     <l n="135">Divelto fiore in un dì si muor tutto:</l>
     <l n="136">io vo' rimanga, e vo' ch'alleghi in frutto. —</l>
    </lg>
    <lg n="18">
     <l n="137">Tacean cogli occhi a terra: ed ecco un tetro</l>
     <l n="138">lume di faci uscir loro alle spalle,</l>
     <l n="139">e sonar mesti canti, ed un ferètro</l>
     <l n="140">scendere lento vêr la bruna valle.</l>
     <l n="141">S'alzò Gregorio, e non fe' motto, e dietro</l>
     <l n="142">a quello andò per il solingo calle.</l>
     <l n="143">Sul palafren salì Matilde armata,</l>
     <l n="144">e scintille mettea l'ugna ferrata.</l>
    </lg>
   </lg>
  </body>
 </text>
</TEI>