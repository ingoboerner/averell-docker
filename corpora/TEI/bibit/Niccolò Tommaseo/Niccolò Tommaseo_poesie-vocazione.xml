<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - VOCAZIONE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">8</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-vocazione</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - VOCAZIONE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - VOCAZIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Una voce in cuor mi suona,</l>
     <l n="2">e mi dice: «Tu morrai.</l>
     <l n="3">Del Signor, che non perdona</l>
     <l n="4">a' superbi, il dì vedrai.</l>
     <l n="5">L'alma tua, che uscì peggiore</l>
     <l n="6">dai lavacri del dolore,</l>
     <l n="7">tremerà nel sole eterno,</l>
     <l n="8">d'esser nuda arrossirà.</l>
    </lg>
    <lg n="2">
     <l n="9">Lieve foglia, a' venti scherno,</l>
     <l n="10">senza vita andrà 'l tuo nome.</l>
     <l n="11">Come l'alito del verno</l>
     <l n="12">sveste al rovo e al fior le chiome,</l>
     <l n="13">tale al cenere più vile</l>
     <l n="14">la tua polve andrà simile;</l>
     <l n="15">e alla pietra illacrimata</l>
     <l n="16">la calunnia insulterà.</l>
    </lg>
    <lg n="3">
     <l n="17">I pensier' che a te beata</l>
     <l n="18">d'ineffabili diletti</l>
     <l n="19">fêr' l'ambascia, e la pacata</l>
     <l n="20">armonia degli alti affetti,</l>
     <l n="21">sconosciuti andran con teco</l>
     <l n="22">nel sepolcro; e il mondo cieco</l>
     <l n="23">non saprà di quante vite</l>
     <l n="24">era il germe ascoso in te».</l>
    </lg>
    <lg n="4">
     <l n="25">Una voce in cuor mi suona,</l>
     <l n="26">e mi dice: «Tu vivrai.</l>
     <l n="27">Desir' vasti il ciel ti dona,</l>
     <l n="28">vasto campo a ignoti guai.</l>
     <l n="29">Lungo corso è a te prescritto;</l>
     <l n="30">e, in correndo, un fier conflitto</l>
     <l n="31">durerai con l'ira immite</l>
     <l n="32">e de' popoli e de' re.</l>
    </lg>
    <lg n="5">
     <l n="33">Turba l'onde, asconde il cielo</l>
     <l n="34">l'aggirar d'opposti venti,</l>
     <l n="35">speme ed ira e fiamme e gelo</l>
     <l n="36">riversando in sulle genti,</l>
     <l n="37">che, quai giovani destrieri,</l>
     <l n="38">per burron' senza sentieri</l>
     <l n="39">vanno insane: e chi quell'impeto</l>
     <l n="40">esultante infrenerà?</l>
    </lg>
    <lg n="6">
     <l n="41">Fia mercé d'un pio consiglio,</l>
     <l n="42">d'un gentile ardir fia pena</l>
     <l n="43">la franchigia dell'esiglio,</l>
     <l n="44">o l'onor della catena.</l>
     <l n="45">Forse un giorno andrai mendico,</l>
     <l n="46">senza ingegno e senza amico:</l>
     <l n="47">ma 'l pregar di qualche misero</l>
     <l n="48">a' tuoi preghi echeggerà».</l>
    </lg>
    <lg n="7">
     <l n="49">Sovra un pelago profondo</l>
     <l n="50">di tenèbre e di mistero</l>
     <l n="51">voga, o Padre, incerto il mondo,</l>
     <l n="52">vola ardito il mio pensiero.</l>
     <l n="53">Non gli scherni e non gli affanni,</l>
     <l n="54">non le plebi e no i tiranni,</l>
     <l n="55">non l'esiglio e le ritorte,</l>
     <l n="56">ma te sol pavento, o Re.</l>
    </lg>
    <lg n="8">
     <l n="57">Il dolor da te mi giova,</l>
     <l n="58">parmi un riso di bellezza.</l>
     <l n="59">Come d'aquila, s'innova</l>
     <l n="60">la mia stanca giovinezza.</l>
     <l n="61">Degli afflitti eterno Amico,</l>
     <l n="62">al tuo nome i' benedico;</l>
     <l n="63">della vita e della morte</l>
     <l n="64">i tesori io sacro a te.</l>
    </lg>
   </lg>
  </body>
 </text>
</TEI>