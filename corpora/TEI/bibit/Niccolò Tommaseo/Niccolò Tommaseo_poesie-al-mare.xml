<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AL MARE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-al-mare</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AL MARE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AL MARE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne' tuoi profondi, o mar, la vita ardente</l>
     <l n="2">del sol si versa, quasi fiume in fiume:</l>
     <l n="3">galleggia in sulla lieta onda tacente</l>
     <l n="4">lieve la luna, quasi argentee spume.</l>
     <l n="5">E rifiorisce in te, mesto-ridente</l>
     <l n="6">delle sottili nuvolette il lume:</l>
     <l n="7">e la remota stella in te scintilla,</l>
     <l n="8">qual di rugiada al sol tremula stilla.</l>
    </lg>
    <lg n="2">
     <l n="9">Voce di Dio sull'acque. Il tuono echeggia</l>
     <l n="10">di nube in nube, il ciel lampeggia e l'onda.</l>
     <l n="11">Volvesi il fiotto audace, e rumoreggia,</l>
     <l n="12">come a vento autunnal selva profonda:</l>
     <l n="13">e, qual masso che rotola e si scheggia,</l>
     <l n="14">rompe superbo, e alla scogliosa sponda</l>
     <l n="15">manda un confuso suon d'ira e di pianto;</l>
     <l n="16">furor ne' baci, e gemito nel canto.</l>
    </lg>
    <lg n="3">
     <l n="17">Quanto, o divino, entro alle tue convalli</l>
     <l n="18">popol di piante e di guizzanti accolto!</l>
     <l n="19">Quante memorie, e di dolor', di falli,</l>
     <l n="20">di speranze naufragio in te sepolto!</l>
     <l n="21">Ma cresceran da' gracili coralli,</l>
     <l n="22">col tacito lavor di secol molto,</l>
     <l n="23">verdi isolette, ove la gente pia</l>
     <l n="24">porrà sue case, e altari a te, Maria.</l>
    </lg>
    <lg n="4">
     <l n="25">Mille miglia lontano al monte aprico</l>
     <l n="26">i suoi vapori invia, messaggi fidi:</l>
     <l n="27">l'acque del monte al generoso amico</l>
     <l n="28">corron, cercando i desiati lidi.</l>
     <l n="29">Tu, pacier prepotente, e pio nemico,</l>
     <l n="30">stringi le umane genti e le dividi.</l>
     <l n="31">La bella Libertà, che sul mar nacque,</l>
     <l n="32">esule quindi e nuda erra per l'acque.</l>
    </lg>
   </lg>
  </body>
 </text>
</TEI>