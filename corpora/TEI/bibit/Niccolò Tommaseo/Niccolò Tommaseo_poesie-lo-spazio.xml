<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LO SPAZIO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-lo-spazio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LO SPAZIO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LO SPAZIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'ampio sereno ove l'ardenti piume,</l>
     <l n="2">stelle felici, giubilando aprite,</l>
     <l n="3">pieno è non sol di puro etra e di lume,</l>
     <l n="4">ma di pensanti vite.</l>
    </lg>
    <lg n="2">
     <l n="5">Così la mèsse, ancor tra verde e bionda,</l>
     <l n="6">gremìta ondeggia, ed acconsente al vento;</l>
     <l n="7">così di largo fiume onda con onda</l>
     <l n="8">si preme, e fa concento.</l>
    </lg>
    <lg n="3">
     <l n="9">Per tutto è spirti e idee. Non puoi ne' cieli</l>
     <l n="10">o nel gorgo de' bàratri profondi</l>
     <l n="11">interstizio pensar, che in sé non celi</l>
     <l n="12">germe e ragion di mondi.</l>
    </lg>
    <lg n="4">
     <l n="13">Per questa selva di viventi amori</l>
     <l n="14">passa il raggio di Dio, come per vano,</l>
     <l n="15">e candido, e rifranto in bei colori</l>
     <l n="16">spira nell'occhio umano.</l>
    </lg>
    <lg n="5">
     <l n="17">E quante apre in sembiante ampie distanze</l>
     <l n="18">al guardo e al passo de' viventi Iddio,</l>
     <l n="19">è campo alla fatica, alle speranze,</l>
     <l n="20">è alito al desìo.</l>
    </lg>
    <lg n="6">
     <l n="21">Commove ad ogni passo un mondo intero</l>
     <l n="22">d'intorno a sé l'uom cieco, e a sé par solo:</l>
     <l n="23">così l'aere invisibile leggiero</l>
     <l n="24">sostien la penna al volo;</l>
    </lg>
    <lg n="7">
     <l n="25">così sul capo del fanciullo aggreva</l>
     <l n="26">una soave man colonna immensa</l>
     <l n="27">d'aria vibrante, ed il fanciul si leva,</l>
     <l n="28">e corre, e ciò non pensa.</l>
    </lg>
    <lg n="8">
     <l n="29">Com'uom si desta in quel che all'alba pura</l>
     <l n="30">rendon le nubi e i fior' dolce sorriso,</l>
     <l n="31">e vede i poggi e il mare, e la verdura</l>
     <l n="32">fresca, e un amato viso;</l>
    </lg>
    <lg n="9">
     <l n="33">così, dolce Signor, nel dì supremo</l>
     <l n="34">che ci farà di te vivi e veggenti,</l>
     <l n="35">la svariata unanime vedremo</l>
     <l n="36">famiglia d'elementi,</l>
    </lg>
    <lg n="10">
     <l n="37">che a noi conduole e congioisce ignota,</l>
     <l n="38">fedel compagna all'esule viaggio,</l>
     <l n="39">e nel respiro uman si mesce, e nuota</l>
     <l n="40">com'atomi in un raggio.</l>
    </lg>
   </lg>
  </body>
 </text>
</TEI>