<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - D'UN QUASI CIECO E PRESSO A ESSER VEDOVO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-d-un-quasi-cieco-e-pres</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - D'UN QUASI CIECO E PRESSO A ESSER VEDOVO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - D'UN QUASI CIECO E PRESSO A ESSER VEDOVO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sole di Dio, la vivida</l>
     <l n="2">luce che crea l'aprile e fa l'aurora,</l>
     <l n="3">nella pupilla languida</l>
     <l n="4">versa di sé pur qualche stilla ancora.</l>
    </lg>
    <lg n="2">
     <l n="5">Qual chi da buia carcere</l>
     <l n="6">esce all'aperto, e la catena ha seco;</l>
     <l n="7">qual chi, l'opaca tunica</l>
     <l n="8">toltagli, esclama: or non son io più cieco?;</l>
    </lg>
    <lg n="3">
     <l n="9">Tal, come di miracolo</l>
     <l n="10">quotidian, ti rende il pensier mio</l>
     <l n="11">grazie, e con gioia trepida</l>
     <l n="12">dice: I' ti veggo ancor, sole di Dio.</l>
    </lg>
    <lg n="4">
     <l n="13">Dal buio che l'attornia,</l>
     <l n="14">discerne ancor sulla parete il bianco</l>
     <l n="15">raggio posare, e il coglie,</l>
     <l n="16">quasi candido fior, quest'occhio stanco.</l>
    </lg>
    <lg n="5">
     <l n="17">Ma non distingue il tremulo</l>
     <l n="18">scintillar delle stelle, e i bei colori</l>
     <l n="19">dell'iride, e il sorridere</l>
     <l n="20">de' visi amati, e in mezzo al verde i fiori.</l>
    </lg>
    <lg n="6">
     <l n="21">Ah sia continue tenebre</l>
     <l n="22">la mia giornata estrema tutta quanta,</l>
     <l n="23">purché tu sole all'anima</l>
     <l n="24">quaggiù mi resti, oh mansueta, oh santa.</l>
    </lg>
    <lg n="7">
     <l n="25">Nel paziente e vigile</l>
     <l n="26">senno romita, ed umilmente altera,</l>
     <l n="27">tu nel mio verno un florido</l>
     <l n="28">ispirasti alitar di primavera.</l>
    </lg>
    <lg n="8">
     <l n="29">La man tua fida il povero</l>
     <l n="30">cieco sorregga, e di tua mente pura</l>
     <l n="31">l'occhio la via gl'illumini,</l>
     <l n="32">salvo mi scorga alla mia sepoltura.</l>
    </lg>
    <lg n="9">
     <l n="33">Senza di te, cadavere</l>
     <l n="34">pien di vivi dolor', che farei io?</l>
     <l n="35">Della sua pace il raggio</l>
     <l n="36">non mi s'asconda. Orate, Angeli, a Dio.</l>
    </lg>
   </lg>
  </body>
 </text>
</TEI>