<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A PIO IX</title>
    <author>Niccolò Tommaseo</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-a-pio-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A PIO IX</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A PIO IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non io le membra de' caduti in guerra</l>
     <l n="2">a' piè nemici ed agli estivi ardori</l>
     <l n="3">empio esporrò, ma la dolente terra</l>
     <l n="4">ricoprirò di fiori.</l>
    </lg>
    <lg n="2">
     <l n="5">Te, d'insperato ben serena immago,</l>
     <l n="6">più ch'uom caduco, e quasi eterna idea</l>
     <l n="7">concetta in sogno memore e presago,</l>
     <l n="8">Italia a sé facea.</l>
    </lg>
    <lg n="3">
     <l n="9">E te, misero, d'inni, e sé, meschina,</l>
     <l n="10">sotto il periglio inebriò di vanti.</l>
     <l n="11">L'urlo tedesco e il suon della rovina</l>
     <l n="12">ruppe il delirio e i canti.</l>
    </lg>
    <lg n="4">
     <l n="13">Da te volea, tiranna e serva insieme,</l>
     <l n="14">la gloria, il senno, e del morir l'impero;</l>
     <l n="15">e tu nol dêsti. Alla bugiarda speme</l>
     <l n="16">fu tradimento il vero.</l>
    </lg>
    <lg n="5">
     <l n="17">Cieca innalzò te, fragil gesso, e cieca</l>
     <l n="18">lasciò caderti in polve: or ti calpesta,</l>
     <l n="19">e de' suoi falli in te s'adira, e impreca</l>
     <l n="20">alla sacrata testa.</l>
    </lg>
    <lg n="6">
     <l n="21">Schiavo a' nemici tuoi, tiranno ai figli,</l>
     <l n="22">sul seggio tuo; qual corpo morto, giaci;</l>
     <l n="23">e in te, vivente ancor, ficcan gli artigli</l>
     <l n="24">sozzi avvoltoi voraci.</l>
    </lg>
    <lg n="7">
     <l n="25">Siccome tenda di pastor' fuggenti,</l>
     <l n="26">passasti: e Italia il vento abbraccia, e cerca</l>
     <l n="27">idoli nuovi. Ah! con più lunghi stenti</l>
     <l n="28">dote d'onor si merca.</l>
    </lg>
    <lg n="8">
     <l n="29">Disagi, affanni, amor, sangue, pensiero,</l>
     <l n="30">sante memorie, a libertà son dote.</l>
     <l n="31">Ciascun libero a sé prence, guerriero,</l>
     <l n="32">e servo e sacerdote.</l>
    </lg>
    <lg n="9">
     <l n="33">Tu sopravvivi, lasso, alla tua fama;</l>
     <l n="34">e dal mugghio del mar che in te si frange,</l>
     <l n="35">s'alza il sospir d'un naufrago, che t'ama,</l>
     <l n="36">misero, e a te compiange.</l>
    </lg>
   </lg>
  </body>
 </text>
</TEI>