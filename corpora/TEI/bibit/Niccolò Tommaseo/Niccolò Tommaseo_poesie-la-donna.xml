<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA DONNA</title>
    <author>Niccolò Tommaseo</author>
   </titleStmt>
   <extent>
    <measure unit="stanza">18</measure>
    <measure unit="line">204</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-la-donna</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA DONNA</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA DONNA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Siete un gemito, un sorriso,</l>
     <l n="2">un fuggevole fantasma;</l>
     <l n="3">siete un sordido, un sublime,</l>
     <l n="4">un terribile diletto,</l>
     <l n="5">un mistero.</l>
    </lg>
    <lg n="2">
     <l n="6">Della possa creatrice</l>
     <l n="7">l'invisibile portento</l>
     <l n="8">entro a voi si rinnovella:</l>
     <l n="9">il fanciul dal vostro labbro</l>
     <l n="10">sugge in primo il Verbo arcano</l>
     <l n="11">ch'è fattor dell'intelletto:</l>
     <l n="12">d'ogni amor, d'ogni beltate</l>
     <l n="13">spira in voi lo spiro eterno:</l>
     <l n="14">siete Dio.</l>
    </lg>
    <lg n="3">
     <l n="15">Tutta spirto è la beltate</l>
     <l n="16">che la mente in voi vagheggia:</l>
     <l n="17">nella fronte e nel sorriso</l>
     <l n="18">par ch'albeggi il sole ascoso</l>
     <l n="19">del pensiero e dell'affetto;</l>
     <l n="20">il candor rosato o pallido</l>
     <l n="21">è un vibrar di quella luce</l>
     <l n="22">che penètra l'universo,</l>
     <l n="23">senza pondo, e varia ed una,</l>
     <l n="24">viva immagine di Dio:</l>
     <l n="25">negli sguardi il cor si mostra:</l>
     <l n="26">nella voce è l'alma intera:</l>
     <l n="27">son le forme un'armonia</l>
     <l n="28">chiusa al senso, aperta all'intimo</l>
     <l n="29">intelletto dell'amore:</l>
     <l n="30">tutto il resto è polve e vermi:</l>
     <l n="31">siete fango.</l>
    </lg>
    <lg n="4">
     <l n="32">Il silenzio e la parola</l>
     <l n="33">son del par misterio in voi.</l>
     <l n="34">In suo credulo sospetto</l>
     <l n="35">l'uom s'inchina al vostro fango,</l>
     <l n="36">e conculca il vostro nume;</l>
     <l n="37">e d'intendervi s'avvisa</l>
     <l n="38">come intende i suoi trastulli</l>
     <l n="39">ozioso fanciulletto,</l>
     <l n="40">se vi brancica e v'insozza</l>
     <l n="41">e vi frange.</l>
    </lg>
    <lg n="5">
     <l n="42">Per distanza intere e nette</l>
     <l n="43">fansi a noi le grandi cose.</l>
     <l n="44">Se alla pura onda sovrasti,</l>
     <l n="45">vedi il cielo e l'erba verde</l>
     <l n="46">che amorosa in lei si specchia</l>
     <l n="47">ma se tutto vi t'immergi,</l>
     <l n="48">turbi il placido concento,</l>
     <l n="49">né più 'l cielo e l'erba verde</l>
     <l n="50">più vi leggi.</l>
    </lg>
    <lg n="6">
     <l n="51">Dubbio stolto o stolto orgoglio</l>
     <l n="52">è l'amor dell'alme vili.</l>
     <l n="53">Ma se a voi, misere, il core</l>
     <l n="54">non isfiora arte tiranna,</l>
     <l n="55">umiltà v'è caro istinto,</l>
     <l n="56">v'è gentil necessitate.</l>
     <l n="57">A voi sole è nota, e in voi</l>
     <l n="58">l'apprendiam piangendo, lassi,</l>
     <l n="59">la scienza del desio.</l>
    </lg>
    <lg n="7">
     <l n="60">Alla donna errante e schiava</l>
     <l n="61">la bontà gastigatrice</l>
     <l n="62">che impromette minacciando,</l>
     <l n="63">nascitura dal peccato</l>
     <l n="64">libertà vaticinava:</l>
     <l n="65">e la donna all'egre genti</l>
     <l n="66">recherà la chiesta invano</l>
     <l n="67">alle frodi, al senno, all'armi</l>
     <l n="68">libertate.</l>
    </lg>
    <lg n="8">
     <l n="69">Gli occhi d'Eva lagrimosi</l>
     <l n="70">nella speme del rimorso</l>
     <l n="71">intravvidero Maria.</l>
     <l n="72">Una povera fanciulla</l>
     <l n="73">degli antichi e de' novelli</l>
     <l n="74">desiderii è puro segno.</l>
     <l n="75">Fu nel nome di Maria</l>
     <l n="76">via più vergine l'amore,</l>
     <l n="77">il domestico recesso</l>
     <l n="78">via più santo, e voi men serve,</l>
     <l n="79">sventurate.</l>
    </lg>
    <lg n="9">
     <l n="80">Più dal figlio di Maria</l>
     <l n="81">stillerà con l'onda il sangue</l>
     <l n="82">a sanar le nostre piaghe,</l>
     <l n="83">e più franche dall'angoscia</l>
     <l n="84">de' tiranni abbracciamenti</l>
     <l n="85">dal martir de' servi baci</l>
     <l n="86">voi sarete, o sventurate.</l>
     <l n="87">Della donna ai muti affanni</l>
     <l n="88">chi compianse? e chi comprese</l>
     <l n="89">il mister della verace</l>
     <l n="90">voluttà? Tu solo, o figlio</l>
     <l n="91">di Maria.</l>
    </lg>
    <lg n="10">
     <l n="92">Oh, se Iddio nol difendesse,</l>
     <l n="93">dell'uom duro il grave fiato,</l>
     <l n="94">la man fredda estinto avria</l>
     <l n="95">questo fior che pensa e geme.</l>
    </lg>
    <lg n="11">
     <l n="96">Nel passar della tempesta</l>
     <l n="97">l'umil giunco il capo inchina</l>
     <l n="98">dolcemente sospirando,</l>
     <l n="99">né si spezza. E invan sovr'esso</l>
     <l n="100">l'uom s'aggrava, e le sue noie</l>
     <l n="101">su vi getta e i suoi rimorsi:</l>
     <l n="102">l'umil giunco a poco a poco</l>
     <l n="103">si rileva, e tende in atto</l>
     <l n="104">di preghiera e di lamento</l>
     <l n="105">suso al ciel la molle cima.</l>
    </lg>
    <lg n="12">
     <l n="106">Di tue voglie e delle altrui</l>
     <l n="107">debil serva, ancor tu regni,</l>
     <l n="108">del tuo sen l'infante nutri,</l>
     <l n="109">al tuo sen l'amante stringi,</l>
     <l n="110">nel tuo cor riscaldi il core</l>
     <l n="111">che già sente in sé la tomba,</l>
     <l n="112">di tue lagrime alimenti</l>
     <l n="113">la pietà, la gioia nostra;</l>
     <l n="114">l'ire nostre, i nostri orgogli</l>
     <l n="115">di tue lagrime mollisci.</l>
     <l n="116">Senza te trarotta andrebbe</l>
     <l n="117">la catena immensurata</l>
     <l n="118">che fa 'l core all'intelletto,</l>
     <l n="119">l'uomo agli angeli consorte.</l>
     <l n="120">Non un sol de' tuoi pensieri,</l>
     <l n="121">pur che umìle amor lo informi,</l>
     <l n="122">va smarrito; e al cor gentile</l>
     <l n="123">odorosi intorno aleggiano</l>
     <l n="124">siccom'atomi in un raggio</l>
     <l n="125">ondeggianti.</l>
    </lg>
    <lg n="13">
     <l n="126">Van gli spiriti del cielo</l>
     <l n="127">tutte in un le tue preghiere,</l>
     <l n="128">quasi fior dal vento spersi</l>
     <l n="129">raccogliendo; e il capo chino</l>
     <l n="130">della serva umanitate</l>
     <l n="131">n'ha ghirlanda. — Oh chi saprebbe</l>
     <l n="132">numerar quanti un affetto</l>
     <l n="133">pensier chiuda, e quanti affetti</l>
     <l n="134">una voce? E chi dirìa</l>
     <l n="135">quanta parte si nasconde</l>
     <l n="136">delle tue, di nostre doglie,</l>
     <l n="137">de' tuoi gaudii e degli umani,</l>
     <l n="138">nelle tue bestemmie, o Lelia,</l>
     <l n="139">ne' singulti e ne' sorrisi</l>
     <l n="140">del tuo canto?</l>
    </lg>
    <lg n="14">
     <l n="141">Ma perché dell'arte il piombo</l>
     <l n="142">calzi al piede, e ad ora ad ora</l>
     <l n="143">gravi il molle arco del ciglio</l>
     <l n="144">d'accademica burbanza?</l>
     <l n="145">Non t'infingere, o poeta;</l>
     <l n="146">tu se' donna.</l>
    </lg>
    <lg n="15">
     <l n="147">E quand'alta apparir vuoi</l>
     <l n="148">più che donna, allor tu cadi,</l>
     <l n="149">e la serpe della noia</l>
     <l n="150">ti s'avvinghia al collo intorno.</l>
     <l n="151">Ma sublime allor mi sei</l>
     <l n="152">quando ignuda e donna torni</l>
     <l n="153">ricca il crine e ricca il seno,</l>
     <l n="154">non di dubbi e d'ire armata.</l>
    </lg>
    <lg n="16">
     <l n="155">Le lussurie letterate</l>
     <l n="156">fuggi, misera; t'invola</l>
     <l n="157">alla garrula Parigi</l>
     <l n="158">che, qual rana dal suo fango</l>
     <l n="159">gracchia al ciel fangoso anch'esso.</l>
     <l n="160">A volar tra i raggi e il verde</l>
     <l n="161">de' tuoi campi e del tuo cielo,</l>
     <l n="162">nel concento a inebriarsi</l>
     <l n="163">de' natii ruscelli, è nata</l>
     <l n="164">la divina anima tua;</l>
     <l n="165">a gioire umilemente</l>
     <l n="166">a abbracciarsi col dolore,</l>
     <l n="167">ad intendere la croce:</l>
     <l n="168">tu se' donna.</l>
    </lg>
    <lg n="17">
     <l n="169">Pensa, o lassa, agli anni andati;</l>
     <l n="170">non tornar sull'aspra via</l>
     <l n="171">che di lagrime rigata,</l>
     <l n="172">diè fior pochi e tante spine.</l>
     <l n="173">Pel declivio della vita</l>
     <l n="174">scende, il sai, più ruinoso</l>
     <l n="175">il torrente dell'amore.</l>
     <l n="176">E se a te pensati errori</l>
     <l n="177">versa in core e cerche ambascie</l>
     <l n="178">la procace fantasia,</l>
     <l n="179">pensa allora ai veri affanni</l>
     <l n="180">che sul capo degli umani</l>
     <l n="181">piovon fitti, inevitabili,</l>
     <l n="182">come i rai d'un dì sereno.</l>
     <l n="183">Pensa a lor che un puro affetto</l>
     <l n="184">fea per molti anni contente,</l>
     <l n="185">e sventura o morte il rompe;</l>
     <l n="186">alle vergini frodate</l>
     <l n="187">di lor unico desio;</l>
     <l n="188">alle fide derelitte;</l>
     <l n="189">alle madri cui la prole</l>
     <l n="190">chiede pane, e pan non hanno;</l>
     <l n="191">alle inferme in solo letto;</l>
     <l n="192">a color che fur vendute,</l>
     <l n="193">a color che si vendêro:</l>
     <l n="194">pensa agli odii ed ai sospetti,</l>
     <l n="195">ai misfatti ed a' rimorsi,</l>
     <l n="196">agli esilii, ai ceppi, al sangue,</l>
     <l n="197">agli schiavi ed ai tiranni.</l>
    </lg>
    <lg n="18">
     <l n="198">Tutti al par del figlio umile,</l>
     <l n="199">tutti al par dell'alta Madre,</l>
     <l n="200">i dolori in seno accogli</l>
     <l n="201">delle etati e delle genti,</l>
     <l n="202">te per tutti espiatrice</l>
     <l n="203">ostia porgi; e allora, o misera,</l>
     <l n="204">sentirai che sia l'amore.</l>
    </lg>
   </lg>
  </body>
 </text>
</TEI>