<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'ITALIA</title>
    <author>Niccolò Tommaseo</author>
   </titleStmt>
   <extent>
    <measure unit="stanza">10</measure>
    <measure unit="line">45</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-l-italia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'ITALIA</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'ITALIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sola, inerme, tramortita</l>
     <l n="2">giaci, o donna delle genti.</l>
     <l n="3">Delle febbri e dei tormenti,</l>
     <l n="4">che sentir ti fean la vita,</l>
     <l n="5">più tremendo è 'l tuo languor.</l>
    </lg>
    <lg n="2">
     <l n="6">Manda, o Padre, alla sopita</l>
     <l n="7">una scossa avvivatrice;</l>
     <l n="8">dona, o Padre, all'infelice</l>
     <l n="9">ch'ella intenda il suo dolor.</l>
    </lg>
    <lg n="3">
     <l n="10">Non improvvida baldanza,</l>
     <l n="11">non imbelle e vil sospiro;</l>
     <l n="12">non ignobile il desiro,</l>
     <l n="13">non feroce la speranza,</l>
     <l n="14">non sia stolto il suo clamor.</l>
    </lg>
    <lg n="4">
     <l n="15">D'una vergine fragranza</l>
     <l n="16">di ventura età men vile</l>
     <l n="17">la ristora; e sia simile</l>
     <l n="18">a martirio il suo dolor.</l>
    </lg>
    <lg n="5">
     <l n="19">S'esser dee, Padre, di pianti</l>
     <l n="20">e di sangue il suo lavacro,</l>
     <l n="21">deh quel sangue almen sia sacro;</l>
     <l n="22">deh non sian ludibrio i vanti</l>
     <l n="23">dell'italico valor.</l>
    </lg>
    <lg n="6">
     <l n="24">Di pudico ardir, di santi</l>
     <l n="25">detti, e d'opere leggiadre</l>
     <l n="26">la consola: e intessi, o Padre,</l>
     <l n="27">qualche gloria al suo dolor.</l>
    </lg>
    <lg n="7">
     <l n="28">Vero amor più non s'alletta</l>
     <l n="29">nella misera cattiva:</l>
     <l n="30">tu l'amore in lei ravviva;</l>
     <l n="31">sia l'amor la sua vendetta,</l>
     <l n="32">sia l'amore il suo tesor.</l>
    </lg>
    <lg n="8">
     <l n="33">E se incontro a lei s'affretta</l>
     <l n="34">per la notte del futuro</l>
     <l n="35">nuova pena, almen fia puro</l>
     <l n="36">d'ire inique il suo dolor.</l>
    </lg>
    <lg n="9">
     <l n="37">A te chiami, e si consigli</l>
     <l n="38">col tuo Verbo la tradita.</l>
     <l n="39">Tu la via, tu sei la vita;</l>
     <l n="40">tu la invola a rei perigli</l>
     <l n="41">della speme e del terror.</l>
    </lg>
    <lg n="10">
     <l n="42">Tu la campa da' suoi figli,</l>
     <l n="43">dagli amici e dagli amanti.</l>
     <l n="44">Voi che in lei nasceste, o Santi,</l>
     <l n="45">tregua orate al suo dolor.</l>
    </lg>
   </lg>
  </body>
 </text>
</TEI>