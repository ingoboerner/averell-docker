<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA TERRA E I CIELI</title>
    <author>Niccolò Tommaseo</author>
   </titleStmt>
   <extent>
    <measure unit="stanza">17</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-la-terra-e-i-cieli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA TERRA E I CIELI</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA TERRA E I CIELI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ascese il Golgota,</l>
     <l n="2">le man trafitte stese</l>
     <l n="3">orando, e tutti i secoli</l>
     <l n="4">in un amplesso e in un pensier comprese.</l>
    </lg>
    <lg n="2">
     <l n="5">Chi mi dà sciogliere</l>
     <l n="6">l'ali da questo fondo,</l>
     <l n="7">e le tue vie conoscere</l>
     <l n="8">dagli splendor' di più sincero mondo,</l>
    </lg>
    <lg n="3">
     <l n="9">o Terra; e intendere</l>
     <l n="10">la spirital parola</l>
     <l n="11">che nel lontano spandersi</l>
     <l n="12">delle divise genti, unica, vola,</l>
    </lg>
    <lg n="4">
     <l n="13">qual veggo florida</l>
     <l n="14">dal poggio la vallea,</l>
     <l n="15">quale in fugace immagine</l>
     <l n="16">veggo lucente un'immortale idea?</l>
    </lg>
    <lg n="5">
     <l n="17">Ahi! fiori candidi</l>
     <l n="18">veggo di sangue tinti,</l>
     <l n="19">ed incomposti e lividi</l>
     <l n="20">sogni tra forme angeliche dipinti.</l>
    </lg>
    <lg n="6">
     <l n="21">Ma quel che a' languidi</l>
     <l n="22">nostri occhi appar disgiunto</l>
     <l n="23">da balze e da voragini,</l>
     <l n="24">nelle altezze di Dio non è che un punto.</l>
    </lg>
    <lg n="7">
     <l n="25">Terra, che l'alito</l>
     <l n="26">dell'ardue tue cittati</l>
     <l n="27">al ciel sollevi, e il vortice</l>
     <l n="28">fumoso de' sofismi e de' peccati;</l>
    </lg>
    <lg n="8">
     <l n="29">sei breve gocciola</l>
     <l n="30">all'oceàn de' mondi,</l>
     <l n="31">che s'alzano e ricadono</l>
     <l n="32">entro al letto de' secoli profondi.</l>
    </lg>
    <lg n="9">
     <l n="33">Fanciulla indocile,</l>
     <l n="34">e vecchia invereconda,</l>
     <l n="35">la schiatta tua può tendere</l>
     <l n="36">il passo appena, ed in minaccie abbonda.</l>
    </lg>
    <lg n="10">
     <l n="37">Ma ciascun'anima</l>
     <l n="38">è mondo, in te, più grande</l>
     <l n="39">che i cieli immensi, ov'agile</l>
     <l n="40">l'armonia di tua poca ala si spande.</l>
    </lg>
    <lg n="11">
     <l n="41">Per ciascun'anima</l>
     <l n="42">ospite a te l'Eterno</l>
     <l n="43">venne, e domò gli spiriti</l>
     <l n="44">che versan pel turbato aere l'inferno.</l>
    </lg>
    <lg n="12">
     <l n="45">A ciascun'anima,</l>
     <l n="46">occhio sereno e fido,</l>
     <l n="47">veglia un gentile spirito,</l>
     <l n="48">come rondine madre al dolce nido.</l>
    </lg>
    <lg n="13">
     <l n="49">Tu pure un Angelo</l>
     <l n="50">hai di tue vie custode,</l>
     <l n="51">che le tue doglie tempera,</l>
     <l n="52">misera Terra, e de' tuoi merti gode.</l>
    </lg>
    <lg n="14">
     <l n="53">Ogni famiglia</l>
     <l n="54">di stelle in ciel crescenti</l>
     <l n="55">Iddio commise a un Angelo,</l>
     <l n="56">e ministre gli diè beate Menti,</l>
    </lg>
    <lg n="15">
     <l n="57">che cura prendano</l>
     <l n="58">di ciascheduna stella,</l>
     <l n="59">a ignoto fin la scorgano,</l>
     <l n="60">di mondi ignoti unanime sorella.</l>
    </lg>
    <lg n="16">
     <l n="61">Quanto più d'etere,</l>
     <l n="62">alto cerchiando, piglia,</l>
     <l n="63">quanto in pensier moltiplica</l>
     <l n="64">ed in amor la splendida famiglia;</l>
    </lg>
    <lg n="17">
     <l n="65">tanto gli Arcangeli,</l>
     <l n="66">l'innumerabil coro</l>
     <l n="67">lieti guidando, ascendono</l>
     <l n="68">l'eterne altezze, e Dio gioisce in loro.</l>
    </lg>
   </lg>
  </body>
 </text>
</TEI>