<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'IDEALE</title>
    <author>Niccolò Tommaseo</author>
   </titleStmt>
   <extent>
    <measure unit="stanza">21</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-l-ideale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'IDEALE</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'IDEALE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La giovin donna ch'i'amo d'amore,</l>
     <l n="2">m'ama con tutte le forze del core.</l>
    </lg>
    <lg n="2">
     <l n="3">Mai tutta trista, né mai tutta lieta:</l>
     <l n="4">queta è sua doglia, la gioia più queta.</l>
    </lg>
    <lg n="3">
     <l n="5">Tutta coperta d'un semplice manto:</l>
     <l n="6">la sua parola un dolcissimo canto.</l>
    </lg>
    <lg n="4">
     <l n="7">Vede, dormendo, di ciel visioni,</l>
     <l n="8">e le contèsse in sognate canzoni.</l>
    </lg>
    <lg n="5">
     <l n="9">Ell'ha di vergine il timido amore,</l>
     <l n="10">di vedovetta il maturo calore.</l>
    </lg>
    <lg n="6">
     <l n="11">Da sera al sommo degli anni fiorisce,</l>
     <l n="12">da mane invergina e ringiovanisce.</l>
    </lg>
    <lg n="7">
     <l n="13">Siede nel sole, o, deposto ogni velo,</l>
     <l n="14">qual fior, riceve la pioggia del cielo.</l>
    </lg>
    <lg n="8">
     <l n="15">Umor la nutre di schiette bevande</l>
     <l n="16">che per le gracili membra si spande,</l>
    </lg>
    <lg n="9">
     <l n="17">e le commove d'un moto leggiero,</l>
     <l n="18">simile al moto d'un lieto pensiero.</l>
    </lg>
    <lg n="10">
     <l n="19">Né mai, nell'atto d'andar, muta i passi,</l>
     <l n="20">ma, come uccello per l'aere, vassi,</l>
    </lg>
    <lg n="11">
     <l n="21">o, come nave per l'acqua, procede,</l>
     <l n="22">che tutta mossa in un tratto si vede.</l>
    </lg>
    <lg n="12">
     <l n="23">Ella si lascia libar da' miei baci</l>
     <l n="24">l'altera fronte e gli sguardi vivaci,</l>
    </lg>
    <lg n="13">
     <l n="25">ma non mai, seno compressa con seno,</l>
     <l n="26">bevve degli ebri complessi il veleno.</l>
    </lg>
    <lg n="14">
     <l n="27">Sempre la veggo, pur sempre la bramo:</l>
     <l n="28">non disse mai: tu se' buono; né: t'amo.</l>
    </lg>
    <lg n="15">
     <l n="29">Alle sue docili orecchie amorose</l>
     <l n="30">suona una voce da tutte le cose;</l>
    </lg>
    <lg n="16">
     <l n="31">un'aura spira, sottil ma sicura,</l>
     <l n="32">che le fa tutta sentir la natura.</l>
    </lg>
    <lg n="17">
     <l n="33">Docile ell'è come stelo di fiore;</l>
     <l n="34">ma ferma tiensi in radici d'amore.</l>
    </lg>
    <lg n="18">
     <l n="35">E sé conosce; e quel Dio che la ispira,</l>
     <l n="36">sente in se stessa: e però non s'ammira.</l>
    </lg>
    <lg n="19">
     <l n="37">Sublime guarda, comprende profondo</l>
     <l n="38">però s'inchina ai misteri del mondo.</l>
    </lg>
    <lg n="20">
     <l n="39">Ama tranquilla con ordin d'affetto</l>
     <l n="40">un fiore, i mondi, il Signor suo diletto.</l>
    </lg>
    <lg n="21">
     <l n="41">Tutti ama; e meco si vive soletta</l>
     <l n="42">la mia fanciulla, la mia vedovetta.</l>
    </lg>
   </lg>
  </body>
 </text>
</TEI>