<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A GIUSEPPE MULTEDO</title>
    <author>Niccolò Tommaseo</author>
   </titleStmt>
   <extent>
    <measure unit="stanza">32</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Niccolò Tommaseo_poesie-a-giuseppe-multedo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A GIUSEPPE MULTEDO</title>
     <author>Niccolò Tommaseo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A GIUSEPPE MULTEDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te, come donna sconosciuta ancora,</l>
     <l n="2">che la voce e l'andar suo c'innamora,</l>
     <l n="3">o Corsica, pensai con lieto amor.</l>
    </lg>
    <lg n="2">
     <l n="4">Quando vidi spuntar le Sanguinare,</l>
     <l n="5">figlie gemelle tue, cui bacia il mare,</l>
     <l n="6">e Aprile il capo e il lembo orna di fior',</l>
    </lg>
    <lg n="3">
     <l n="7">parvemi quasi di finir l'esiglio:</l>
     <l n="8">Italia! Italia! dissi: ogni tuo figlio</l>
     <l n="9">stimai fratello, e gli tendea la man.</l>
    </lg>
    <lg n="4">
     <l n="10">Ma freddi o schivi i più de' tuoi vedea</l>
     <l n="11">d'Italia al nome: e il cor mi si facea</l>
     <l n="12">come d'amante ch'ha sperato invan.</l>
    </lg>
    <lg n="5">
     <l n="13">Gli è ver ch'italo ferro il piè ti strinse;</l>
     <l n="14">che Genova tiranna a te s'avvinse,</l>
     <l n="15">s'avvinse a te come serpente suol,</l>
    </lg>
    <lg n="6">
     <l n="16">che, vecchio e stanco, all'ali s'aggroviglia</l>
     <l n="17">d'aquila giovanetta: ella gli artiglia</l>
     <l n="18">le squammee spire, e morde, e tenta il vol.</l>
    </lg>
    <lg n="7">
     <l n="19">Ma se del tuo nemico a te diletta</l>
     <l n="20">l'acre dolor, compiuta è la vendetta:</l>
     <l n="21">dalle tue rupi il torrido soffiò</l>
    </lg>
    <lg n="8">
     <l n="22">vento, che di lontane onde l'altera</l>
     <l n="23">regina un tempo, ligure bandiera</l>
     <l n="24">con la spezzata antenna in mar lanciò.</l>
    </lg>
    <lg n="9">
     <l n="25">Itala terra sei. Nell'accorata</l>
     <l n="26">delle tue donne funeral ballata</l>
     <l n="27">spirano i suoni che il mio Dante amò.</l>
    </lg>
    <lg n="10">
     <l n="28">Ai pingui colli dell'Euganeo suolo,</l>
     <l n="29">alle balze del ripido Niolo</l>
     <l n="30">l'alber medesmo i suoi germi fidò.</l>
    </lg>
    <lg n="11">
     <l n="31">Ebbe anch'Italia antichi i suoi tiranni</l>
     <l n="32">li prese e ruppe; e, di famosi affanni,</l>
     <l n="33">per agognate vie, bella salì.</l>
    </lg>
    <lg n="12">
     <l n="34">E d'Amalfi a Milan, d'Adria a Tortona</l>
     <l n="35">fitte, siccome i pini in Vizzavona,</l>
     <l n="36">città pugnaci pullulâro un dì;</l>
    </lg>
    <lg n="13">
     <l n="37">città, di re terror, donne di regni;</l>
     <l n="38">e volâro e posâr' gl'itali ingegni,</l>
     <l n="39">delle terre e dell'onde imperator'.</l>
    </lg>
    <lg n="14">
     <l n="40">Quell'odio che i tuoi figli, Isola forte,</l>
     <l n="41">consuma, e ad uno ad un li getta a morte,</l>
     <l n="42">provincie intere divorava allor.</l>
    </lg>
    <lg n="15">
     <l n="43">Non dalla macchia a notte o a dubbia mane,</l>
     <l n="44">in pien meriggio, al suon delle campane,</l>
     <l n="45">dagli alti merli e sull'aperto pian</l>
    </lg>
    <lg n="16">
     <l n="46">si ferivano a mille; infin che, altero</l>
     <l n="47">de' falli nostri, il vigile straniero,</l>
     <l n="48">venne e legò le parricide man.</l>
    </lg>
    <lg n="17">
     <l n="49">L'odio, miseri noi, l'odio ci ha sfatti:</l>
     <l n="50">alla febbre de' rabidi misfatti</l>
     <l n="51">il letargo seguì de' turpi amor.</l>
    </lg>
    <lg n="18">
     <l n="52">Scuola ti sia l'esempio: e dona a noi</l>
     <l n="53">memore pianto. Né scordarti puoi</l>
     <l n="54">ch'italo sangue a te batte nel cuor.</l>
    </lg>
    <lg n="19">
     <l n="55">Sempre Italia sarai. Sento venire</l>
     <l n="56">di versi un'armonia, ch'al mio partire</l>
     <l n="57">fra i poggi e l'acque di Bastia volò.</l>
    </lg>
    <lg n="20">
     <l n="58">Puro così d'Arquà sulle pendici,</l>
     <l n="59">così de' cedri tuoi nelle felici</l>
     <l n="60">aure, Benaco, l'usignuol cantò.</l>
    </lg>
    <lg n="21">
     <l n="61">Segui a più alta via, dolce poeta:</l>
     <l n="62">ne' tuoi fratelli generosa e queta</l>
     <l n="63">spira col canto un'armonia d'amor.</l>
    </lg>
    <lg n="22">
     <l n="64">Me di nuovi dolor' lieto desio</l>
     <l n="65">altrove chiama. Austera Isola, addio:</l>
     <l n="66">non obbliare il profugo cantor.</l>
    </lg>
    <lg n="23">
     <l n="67">Sai di che schietto amor, primo, t'amai;</l>
     <l n="68">con che libera gioia ringraziai</l>
     <l n="69">de' tuoi mari e de' cieli il bel seren:</l>
    </lg>
    <lg n="24">
     <l n="70">e udii le oranti vespertine squille</l>
     <l n="71">di poggio in poggio, e le sospese ville</l>
     <l n="72">vidi, o posate alla convalle in sen;</l>
    </lg>
    <lg n="25">
     <l n="73">e del nembo fuggii nelle tue grotte</l>
     <l n="74">lo scroscio; e corse giù per vie trarotte</l>
     <l n="75">o su tremuli ponti agile il piè.</l>
    </lg>
    <lg n="26">
     <l n="76">E côlsi la volante poesia</l>
     <l n="77">di bocca alle tue donne: e l'armonia</l>
     <l n="78">di lor canzoni ne verrà con me,</l>
    </lg>
    <lg n="27">
     <l n="79">grato dono all'Italia. Intesi il pianto,</l>
     <l n="80">forte e simile a modulato canto,</l>
     <l n="81">della sorella ch'alle Assise invan</l>
    </lg>
    <lg n="28">
     <l n="82">chiedea vendetta del fratel tradito:</l>
     <l n="83">visitai dentro al carcere il bandito,</l>
     <l n="84">strinsi, confesso, la macchiata man.</l>
    </lg>
    <lg n="29">
     <l n="85">E quando al fin de' miei pensati guai</l>
     <l n="86">vicino essere credea, raccomandai</l>
     <l n="87">potesser le ignorate ossa posar</l>
    </lg>
    <lg n="30">
     <l n="88">al Borgo, là dov'Ombre armate intorno</l>
     <l n="89">ai ben difesi tetti errano, e il corno</l>
     <l n="90">paion, che a guerra inciti, ansie bramar.</l>
    </lg>
    <lg n="31">
     <l n="91">Ombre italiche siete. E spesso a sera</l>
     <l n="92">per la bruna onda mute in lunga schiera</l>
     <l n="93">cercar vi vidi con materno amor</l>
    </lg>
    <lg n="32">
     <l n="94">d'Italia i liti. Nel natìo soggiorno</l>
     <l n="95">tornate, o benedette: avrete un giorno</l>
     <l n="96">grande d'affetti e di preghiere onor.</l>
    </lg>
   </lg>
  </body>
 </text>
</TEI>