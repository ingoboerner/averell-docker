<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime varie - XII. - Ballata contro le vecchie invidiose</title>
    <author>Bernardo Giambullari</author>
   </titleStmt>
   <extent>
    <measure unit="stanza">10</measure>
    <measure unit="line">69</measure>
   </extent>
   <publicationStmt>
    <publisher>UNED University</publisher>
    <idno>Bernardo Giambullari_rime-varie-xii-ballata-contro</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime varie - XII. - Ballata contro le vecchie invidiose</title>
     <author>Bernardo Giambullari</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime varie - XII. - Ballata contro le vecchie invidiose</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Queste vecchie grinze e nere</l>
     <l n="2">sono schiatta di cicale</l>
     <l n="3">che sempre commetton male;</l>
     <l n="4">peggio vorrebbon vedere.</l>
    </lg>
    <lg n="2">
     <l n="5">Le son tutte d'una buccia</l>
     <l n="6">di dir mal delle pulzelle;</l>
     <l n="7">l' hanno visi di bertuccia,</l>
     <l n="8">grinza e bigia hanno la pelle:</l>
     <l n="9">sempre studiano in novelle</l>
     <l n="10">biasimando questa e quella.</l>
     <l n="11">Cascar possin le cervella</l>
     <l n="12">a quante vecchie si può vedere.</l>
    </lg>
    <lg n="3">
     <l n="13">Queste vecchie dispettose</l>
     <l n="14">guasterebbono el paradiso,</l>
     <l n="15">e le son tutte invidiose.</l>
     <l n="16">Quando veggono un bel viso,</l>
     <l n="17">elle lo guardon ben fiso</l>
     <l n="18">e po' fanno lor pensiero:</l>
     <l n="19">- El mi' è sì grinzo e nero:</l>
     <l n="20">chi diavol mi vorre' vedere? -.</l>
    </lg>
    <lg n="4">
     <l n="21">Se le veggono una coppia</l>
     <l n="22">che si portin grande amore,</l>
     <l n="23">la lor pena si raddoppia,</l>
     <l n="24">par che gli esca loro 'l core,</l>
     <l n="25">e le muoion di dolore</l>
     <l n="26">ch' hanno la rabbia nell'ossa;</l>
     <l n="27">e con tutta la lor possa</l>
     <l n="28">a nessun posson piacere.</l>
    </lg>
    <lg n="5">
     <l n="29">Ell' hanno gran pene e doglie</l>
     <l n="30">ché le son cariche d'anni</l>
     <l n="31">e non s' han tratte le voglie.</l>
     <l n="32">Questo dà lor grand'affanni.</l>
     <l n="33">Le si veggono in que' panni</l>
     <l n="34">con soggoli e sciugatoi;</l>
     <l n="35">veggon che 'l pentirsi poi</l>
     <l n="36">è gran pena e dispiacere.</l>
    </lg>
    <lg n="6">
     <l n="37">Le non posson ristorare</l>
     <l n="38">el tempo ch'ell' hanno perduto;</l>
     <l n="39">le si veggon rifiutare</l>
     <l n="40">da chi ha lor ben voluto,</l>
     <l n="41">e col lor pensier aguto</l>
     <l n="42">voglion far di lor vendetta.</l>
     <l n="43">Guai a quella giovinetta</l>
     <l n="44">che fa loro un dispiacere!</l>
    </lg>
    <lg n="7">
     <l n="45">I' n'ho sopra a capo dua</l>
     <l n="46">ch' i' non posso favellare,</l>
     <l n="47">ch'ognuna dice la sua:</l>
     <l n="48">cheta mi conviene stare.</l>
     <l n="49">I' non posso a festa andare,</l>
     <l n="50">né in casa di vicina,</l>
     <l n="51">né da sera né da mattina</l>
     <l n="52">poss'aver nessun piacere.</l>
    </lg>
    <lg n="8">
     <l n="53">Fanciullette, aprite gli occhi</l>
     <l n="54">quando prendete marito,</l>
     <l n="55">guardate che non vi tocchi</l>
     <l n="56">aver suocera a gnun partito;</l>
     <l n="57">vo' avete pure udito</l>
     <l n="58">che per la suocera mia</l>
     <l n="59">non so mai che ben si sia,</l>
     <l n="60">né ispero di sapere.</l>
    </lg>
    <lg n="9">
     <l n="61">Or vanne, ballata mia,</l>
     <l n="62">da mie parte alla versiera;</l>
     <l n="63">se la vuol far cortesia,</l>
     <l n="64">di' che venga con suo schiera;</l>
     <l n="65">e non passi primavera,</l>
     <l n="66">quante vecchie son nel mondo</l>
     <l n="67">ne le meni nel profondo,</l>
     <l n="68">e laggiù si dien piacere</l>
    </lg>
    <lg n="10">
     <l n="69">queste vecchie grinze e nere.</l>
    </lg>
   </lg>
  </body>
 </text>
</TEI>