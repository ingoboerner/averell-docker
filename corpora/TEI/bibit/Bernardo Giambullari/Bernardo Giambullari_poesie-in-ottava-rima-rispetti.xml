<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie in ottava rima - Rispetti</title>
    <author>Bernardo Giambullari</author>
   </titleStmt>
   <extent>
    <measure unit="stanza">28</measure>
    <measure unit="line">224</measure>
   </extent>
   <publicationStmt>
    <publisher>UNED University</publisher>
    <idno>Bernardo Giambullari_poesie-in-ottava-rima-rispetti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie in ottava rima - Rispetti</title>
     <author>Bernardo Giambullari</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie in ottava rima - Rispetti</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non so in che modo i' possa salutare</l>
     <l n="2">tante bellezze e sì gentil figura,</l>
     <l n="3">né qual saluto degno i' possa dare</l>
     <l n="4">che si convenga a tua bellezza pura.</l>
     <l n="5">Die ti contenti e me ti facci amare</l>
     <l n="6">sopr'ogni amor, ché forse per ventura</l>
     <l n="7">le tuo bellezze e leggiadri sembianti</l>
     <l n="8">disiderati sono da più amanti.</l>
    </lg>
    <lg n="2">
     <l n="9">La crudel pena che 'l mie cor tormenta</l>
     <l n="10">mi fa venire a te con gran sospiri,</l>
     <l n="11">e sol di quel che 'l mie cor si lamenta,</l>
     <l n="12">ch' a troppi amanti e tuo' begli occhi giri.</l>
     <l n="13">Vorre' piuttosto la mie vita spenta</l>
     <l n="14">fussi in un punto, che tanti martiri.</l>
     <l n="15">Se tu m'ami col cor come tu dici,</l>
     <l n="16">perché vuo' tanti amanti per amici?</l>
    </lg>
    <lg n="3">
     <l n="17">Non può esser perfetto o buono amore</l>
     <l n="18">né di pulzella né di maritata</l>
     <l n="19">che presti l'occhio a più d'un amatore</l>
     <l n="20">e tengasi dell'esser vagheggiata.</l>
     <l n="21">Chi vuol godere el tempo con onore,</l>
     <l n="22">sol d'un amante istia innamorata:</l>
     <l n="23">con lui si die buon tempo, e poi dimostri</l>
     <l n="24">di legger salmi e di dir paternostri.</l>
    </lg>
    <lg n="4">
     <l n="25">Quanta filice vita ha quella dama</l>
     <l n="26">che sa tener celato il suo amore</l>
     <l n="27">e non risponde a ognun che la chiama;</l>
     <l n="28">sol uno amante si ritien nel core.</l>
     <l n="29">Se fedelmente l'un l'altro si brama,</l>
     <l n="30">gioventù rende con frutto suo fiore;</l>
     <l n="31">e chi ama l'onor debbe pensare</l>
     <l n="32">di chi e come si debbe fidare.</l>
    </lg>
    <lg n="5">
     <l n="33">I' posso farti real sagramento</l>
     <l n="34">che altro amor non è drent'al mie petto,</l>
     <l n="35">se none il tuo, che mi dà tal tormento</l>
     <l n="36">ch'i' ho la vita mia quasi in dispetto.</l>
     <l n="37">Se non ch' i spero pur d'esser contento,</l>
     <l n="38">donna, da te, non sare' più suggetto</l>
     <l n="39">di questo amor che tanto mi tormenta,</l>
     <l n="40">ma 'n tuo presenza arei mie vita spenta.</l>
    </lg>
    <lg n="6">
     <l n="41">Se ami il tuo onore in questa vita,</l>
     <l n="42">abbi del servo tuo compassione</l>
     <l n="43">e non ti far con altro amore unita,</l>
     <l n="44">ché tu faresti torto alla ragione.</l>
     <l n="45">Con tuo licenza vo' far dipartita.</l>
     <l n="46">Iddie ti doni ogni consolazione</l>
     <l n="47">che disidera il tuo allegro core,</l>
     <l n="48">amando me, salvando il tu' onore.</l>
    </lg>
    <lg n="7">
     <l n="49">Fin che del corpo mio l'anima fore</l>
     <l n="50">per te non esce, non sarai contenta:</l>
     <l n="51">tu pensi accrescer fama al tuo valore</l>
     <l n="52">avendo per tu' amor mie vita spenta.</l>
     <l n="53">Oh, quanta pena n'arà il tuo core,</l>
     <l n="54">se tua gioventù passi e poi ti penta!</l>
     <l n="55">Ma certo son che tu ti pentirai,</l>
     <l n="56">e 'n tempo che dolente ne sarai.</l>
    </lg>
    <lg n="8">
     <l n="57">I' non credo che sia maggior dolore</l>
     <l n="58">che ricordarsi del tempo passato,</l>
     <l n="59">essendo suto un filice signore,</l>
     <l n="60">e ritrovarsi poi in basso stato;</l>
     <l n="61">e credo che gran pena si' al core</l>
     <l n="62">vedersi da ognuno abbandonato.</l>
     <l n="63">Chi vuol esser servito a' suo' bisogni,</l>
     <l n="64">serva l'amico d'altro che di sogni.</l>
    </lg>
    <lg n="9">
     <l n="65">Se di straziarmi tu ha' preso diletto,</l>
     <l n="66">i' spero di vederne la vendetta,</l>
     <l n="67">ché mancherà el tuo leggiadro aspetto</l>
     <l n="68">e non istarai sempre giovinetta;</l>
     <l n="69">e poi ne piangerai con gran dispetto</l>
     <l n="70">dicendo: - Crudeltà, sie maladetta! -.</l>
     <l n="71">Vorra'ti far benigna e graziosa,</l>
     <l n="72">e non ti gioverà nessuna cosa.</l>
    </lg>
    <lg n="10">
     <l n="73">Credo che la giustizia del Signore</l>
     <l n="74">non sie finita e non finirà mai;</l>
     <l n="75">e così credo che lo dio d'amore</l>
     <l n="76">arà piatà delle mie pene e guai.</l>
     <l n="77">Vedrò vendetta del tuo duro core</l>
     <l n="78">a me stato crudel come tu sai:</l>
     <l n="79">tu ti trovera' vecchia e con gran doglia,</l>
     <l n="80">e non arai nessun che ben ti voglia.</l>
    </lg>
    <lg n="11">
     <l n="81">Questo non è come del confessare,</l>
     <l n="82">ch'ognora è tempo tornare alla menda;</l>
     <l n="83">sin alla morte si può indugiare,</l>
     <l n="84">con tutto che 'l Signor troppo s'offenda.</l>
     <l n="85">Ma la bellezza nòn può ritornare.</l>
     <l n="86">Or gusta bene e fa' che tu m'intenda,</l>
     <l n="87">e non volere istar tanto alla dura</l>
     <l n="88">che volto muti tuo bella figura.</l>
    </lg>
    <lg n="12">
     <l n="89">I' son disposto, dappo' che ti piace,</l>
     <l n="90">darti la vita po' che 'l cor m'ha' tolto;</l>
     <l n="91">almeno i' uscirò di contumace</l>
     <l n="92">se 'l corpo fia dall'anima disciolto.</l>
     <l n="93">O Amore, traditor crudo e fallace,</l>
     <l n="94">che sì possente regna in tuo bel volto!</l>
     <l n="95">che per suo forza, nel fiore de' mi' anni</l>
     <l n="96">di gioventù, mi strugge in tanti affanni.</l>
    </lg>
    <lg n="13">
     <l n="97">O, se la vita mia per te si spegne,</l>
     <l n="98">la pover'alma ne va disperata</l>
     <l n="99">sol pell'opere tue crude e indegne,</l>
     <l n="100">e da ognuno ne sarai biasimata.</l>
     <l n="101">Sendo tal foco istato di tue legne,</l>
     <l n="102">sì com'egli è, tu se' pur troppo ingrata:</l>
     <l n="103">se tu consenti di voler lasciare</l>
     <l n="104">perdere un'alma, e tu la puo' salvare.</l>
    </lg>
    <lg n="14">
     <l n="105">Rimarrà poi di me piatà nel core</l>
     <l n="106">a ciaschedun che sentirà l'effetto</l>
     <l n="107">della mie morte con tuo disonore,</l>
     <l n="108">sendo palese tuo questo difetto.</l>
     <l n="109">Fie spento il corpo, e l'alma dal Signore</l>
     <l n="110">sarà mandata al fuoco maladetto.</l>
     <l n="111">Essendo tu di tanto mal cagione,</l>
     <l n="112">l'anima tua n'arà gran punizione.</l>
    </lg>
    <lg n="15">
     <l n="113">E se tu penserai che questo e 'l vero,</l>
     <l n="114">per tua salute ti farai piatosa;</l>
     <l n="115">rivolgerai il tuo duro pensiero</l>
     <l n="116">quanto se' bella, più sarai graziosa.</l>
     <l n="117">Per coscienza qualche refrigero</l>
     <l n="118">tu porgerai a mie vita angosciosa.</l>
     <l n="119">Ma se piatà in te debbe regnare,</l>
     <l n="120">or che gli è tempo, più non indugiare.</l>
    </lg>
    <lg n="16">
     <l n="121">Avendo tu legatomi sì stretto</l>
     <l n="122">co' tuo begli occhi da mille catene</l>
     <l n="123">che util, che conforto o che diletto</l>
     <l n="124">ne torna a te di darmi tante pene?</l>
     <l n="125">Misericordia chiamo e morte aspetto</l>
     <l n="126">che 'l caldo sangue diacci nelle vene.</l>
     <l n="127">In lei ispero, ed è sì brutta cosa;</l>
     <l n="128">e 'nnanzi a te, di me sarà piatosa.</l>
    </lg>
    <lg n="17">
     <l n="129">O credi tu serbar le tuo bellezze?</l>
     <l n="130">Come la neve al sol gli anni le strugge.</l>
     <l n="131">Non vedi già delle tuo bionde trezze</l>
     <l n="132">come 'l canidolor si vola e fugge ?</l>
     <l n="133">Oh, quanto piangerai tuo gentilezze,</l>
     <l n="134">e l'esser suta come un fiore all'ugge!</l>
     <l n="135">Ma sa' tu quando tu 'l conoscerai ?</l>
     <l n="136">Quando fuggire da ognun ti vedrai.</l>
    </lg>
    <lg n="18">
     <l n="137">Tu vedi per durezza (ombrosa vista !)</l>
     <l n="138">dimolte vecchie c'han persi e lor anni,</l>
     <l n="139">e ripensando poi lor cor s'attrista</l>
     <l n="140">e vivon con invidia e con affanni.</l>
     <l n="141">Dell'esser cruda, altro non s'acquista</l>
     <l n="142">che odio e sdegno con dispetti e danni;</l>
     <l n="143">perché chi ama e non si vede amare,</l>
     <l n="144">gran passione il fa poi rimutare.</l>
    </lg>
    <lg n="19">
     <l n="145">E' c'è dimolte c'hanno per natura,</l>
     <l n="146">mentre che son nel fior di giovinezza,</l>
     <l n="147">quanto più l'ami, più stanno alla dura,</l>
     <l n="148">e fansi crude in vêr di chi l'apprezza;</l>
     <l n="149">stimonsi tanto che non han paura</l>
     <l n="150">che mai debba finir la lor bellezza,</l>
     <l n="151">e con questa speranza se ne vanno</l>
     <l n="152">nella vecchiezza con dispetto e danno.</l>
    </lg>
    <lg n="20">
     <l n="153">E veggendosi poi per loro errore</l>
     <l n="154">fuor de' diletti e della bella etate,</l>
     <l n="155">maladiscon durezza e spesso Amore,</l>
     <l n="156">e più che mai nel cor sono 'nfiammate;</l>
     <l n="157">e riveggendo alcun lor amadore</l>
     <l n="158">vorrebbon giuoco e le son dileggiate;</l>
     <l n="159">e ragion vuol, e chi nol sa lo 'ntenda,</l>
     <l n="160">che merito per merito si renda.</l>
    </lg>
    <lg n="21">
     <l n="161">E' si conviene al fatto dell'amore,</l>
     <l n="162">chi si vuole un amante conservare,</l>
     <l n="163">esser graziosa e tenera di core,</l>
     <l n="164">e quando ha tempo partito pigliare.</l>
     <l n="165">Rade in vecchiezza acquistono amadore;</l>
     <l n="166">quando si può, non si vuole indugiare:</l>
     <l n="167">chi passa giovinezza con piacere,</l>
     <l n="168">nella vecchiezza non si può dolere.</l>
    </lg>
    <lg n="22">
     <l n="169">Quante ne son che mai non han voluto</l>
     <l n="170">acconsentir d'amar chi amò loro,</l>
     <l n="171">ch'essendo vecchie poi han conosciuto</l>
     <l n="172">aver perduto sì ricco tesoro,</l>
     <l n="173">la lor bellezza e 'l piacer non avuto,</l>
     <l n="174">e veggon non potere aver ristoro;</l>
     <l n="175">e per invidia poi queste son quelle</l>
     <l n="176">che son nimiche di tutte le belle.</l>
    </lg>
    <lg n="23">
     <l n="177">Così di molte so che ne vedete,</l>
     <l n="178">benché sien vecchie, ell' han giovane 'l cor</l>
     <l n="179">perché le sono state nella rete</l>
     <l n="180">ed han provato che cos' è l'amore,</l>
     <l n="181">e nel gran caldo s' han tratto la sete</l>
     <l n="182">ed han saputo conservar l'onore;</l>
     <l n="183">e però vivon liete e sanza affanno:</l>
     <l n="184">chi non fa quand' e' può, po' s'abbi 'l danno.</l>
    </lg>
    <lg n="24">
     <l n="185">I' vorre' pur da te, donna, sapere</l>
     <l n="186">se in te regna alcuna discrezione,</l>
     <l n="187">dappoi ch' i' veggo che col mie potere</l>
     <l n="188">non ti posso mutare d'oppenione.</l>
     <l n="189">Se tu non mi vuo' ben, fammi 'l dovere</l>
     <l n="190">di quel ch' i' t'ho servita, ed è ragione;</l>
     <l n="191">se tu non vuoi che poi di te mi doglia,</l>
     <l n="192">contenta almen un tratto la mie voglia.</l>
    </lg>
    <lg n="25">
     <l n="193">Ha' tu però sì poca coscienza</l>
     <l n="194">che, se tu pensi a me, non te ne 'ncresca</l>
     <l n="195">ch' i' abbi avuto tanta pacienza,</l>
     <l n="196">e tanta crudeltà di te non esca?</l>
     <l n="197">Oimè, che per quest'aspra penitenza</l>
     <l n="198">il mio misero core arde com'esca!</l>
     <l n="199">S'i' fussi un cane e stessi con altrui,</l>
     <l n="200">i' are' pur le spese almen da lui.</l>
    </lg>
    <lg n="26">
     <l n="201">I' sono stato a te tanto suggetto</l>
     <l n="202">con tanta fedeltà e tanto amore,</l>
     <l n="203">e per te ho lasciato ogni diletto;</l>
     <l n="204">liberamente a te donato ho 'l core;</l>
     <l n="205">e quando i' son dinanzi al tuo cospetto,</l>
     <l n="206">par ch' io debb'esser qualche traditore:</l>
     <l n="207">per farmi bene el peggio che tu puoi,</l>
     <l n="208">tu sguardi ognuno, e me veder non vuoi.</l>
    </lg>
    <lg n="27">
     <l n="209">I' vorre' sol da te, donna, un piacere:</l>
     <l n="210">che tu ponessi fine a tanti guai.</l>
     <l n="211">Se tu non mi vuo' ben, non mi tenere</l>
     <l n="212">più a speranza, e cortesia farai,</l>
     <l n="213">perché mi par, sicondo il mie parere,</l>
     <l n="214">avere 'n te perduto tempo assai;</l>
     <l n="215">e meglio è ravvedersi qualche volta</l>
     <l n="216">che seguir sempre errore a briglia sciolta</l>
    </lg>
    <lg n="28">
     <l n="217">I' son disposto e ho diliberato</l>
     <l n="218">essere o drento o fuor di tante pene,</l>
     <l n="219">dappoi che tanto tempo i' sono stato</l>
     <l n="220">per te legato in sì crudel catene.</l>
     <l n="221">Fa' tuo pensiero e poi dammi commiato,</l>
     <l n="222">se ti dispon di non mi voler bene;</l>
     <l n="223">e questo sia per fine di mie' prieghi:</l>
     <l n="224">che tu mi sciolga o più stretto mi leghi.</l>
    </lg>
   </lg>
  </body>
 </text>
</TEI>