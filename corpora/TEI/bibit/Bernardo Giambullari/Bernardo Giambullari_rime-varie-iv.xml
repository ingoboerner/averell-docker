<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime varie - IV. - </title>
    <author>Bernardo Giambullari</author>
   </titleStmt>
   <extent>
    <measure unit="stanza">39</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Bernardo Giambullari_rime-varie-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime varie - IV. - </title>
     <author>Bernardo Giambullari</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime varie - IV. - </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine bella, graziosa e pia,</l>
     <l n="2">fontana e fiume di misericordia</l>
     <l n="3">e di salvazion verace via,</l>
    </lg>
    <lg n="2">
     <l n="4">òra per me e mettimi in concordia</l>
     <l n="5">col tuo dolce Figliuol, ch' è somma pace:</l>
     <l n="6">per mie difetto son con lui in discordia.</l>
    </lg>
    <lg n="3">
     <l n="7">Tanto ne' mondàn vizi il mie cor giace,</l>
     <l n="8">tanto mi veggo involto ne' peccati,</l>
     <l n="9">ch'ogni opera divina mi dispiace.</l>
    </lg>
    <lg n="4">
     <l n="10">Degno sarei andare in fra' dannati,</l>
     <l n="11">se la piatà del tuo dolce Figliuolo</l>
     <l n="12">non mi dimette que' che son passati.</l>
    </lg>
    <lg n="5">
     <l n="13">I' credo certo nel mondo esser solo</l>
     <l n="14">più pessimo che gnun de' peccatori:</l>
     <l n="15">quando ci penso mi moro di duolo;</l>
    </lg>
    <lg n="6">
     <l n="16">ma non esco però della vie fori</l>
     <l n="17">la qual m'induce alle pene etternale;</l>
     <l n="18">però ti priego che per me adori.</l>
    </lg>
    <lg n="7">
     <l n="19">Credo che 'l mio pregar poco mi vale,</l>
     <l n="20">ma pure in te i' ho ferma speranza,</l>
     <l n="21">perché de' peccator t'incresce e cale.</l>
    </lg>
    <lg n="8">
     <l n="22">La tua misericordia e tua possanza</l>
     <l n="23">e lo 'nfinito amor che tu ci porti,</l>
     <l n="24">e 'l tuo pregare, el nostro male avanza.</l>
    </lg>
    <lg n="9">
     <l n="25">Tu se' la manna e l'odore e' conforti</l>
     <l n="26">che tutte l'alme inferme fai sanare;</l>
     <l n="27">non è nessun che possa nulla apporti.</l>
    </lg>
    <lg n="10">
     <l n="28">Intendi, esaldi, Madre, il mio pregare:</l>
     <l n="29">se la tuo gran merzé non mi soccorre,</l>
     <l n="30">non ho rimedio a potere scampare,</l>
    </lg>
    <lg n="11">
     <l n="31">Nel fuoco etterno la mi' alma corre</l>
     <l n="32">perché tirata v' è da tante guide</l>
     <l n="33">ch' i' non so per che modo ne la sciorre.</l>
    </lg>
    <lg n="12">
     <l n="34">Moro pensando a quelle amare stride</l>
     <l n="35">che non si accheton mai, ma sempre in pianti,</l>
     <l n="36">dove l'un'alma l'altra sì conquide.</l>
    </lg>
    <lg n="13">
     <l n="37">Degno sarei di sotto a tutti quanti</l>
     <l n="38">e forte temo che morte non giunga</l>
     <l n="39">e truovimi ribello a Dio e' Santi.</l>
    </lg>
    <lg n="14">
     <l n="40">Non so quanto mie vita ha esser lunga,</l>
     <l n="41">e son tanto indurato nel mal fare</l>
     <l n="42">ch' i' temo che 'l ben far poco mi punga.</l>
    </lg>
    <lg n="15">
     <l n="43">O dolce Madre, non mi abbandonare;</l>
     <l n="44">deh, priega per quest'alma tapinella</l>
     <l n="45">el Figlio tuo che la può liberare.</l>
    </lg>
    <lg n="16">
     <l n="46">I' sono mia smarrita pecorella</l>
     <l n="47">e vorrei ritornare al mio pastore,</l>
     <l n="48">e non so ritrovar la strada bella.</l>
    </lg>
    <lg n="17">
     <l n="49">Deh, apri, Madre, il mio serrato core</l>
     <l n="50">e riscaldalo sì che si raccenda</l>
     <l n="51">d'un vivo foco di perfetto amore;</l>
    </lg>
    <lg n="18">
     <l n="52">tiralo 'n su che ma' più non iscenda</l>
     <l n="53">dalla tua volontà degna e filice,</l>
     <l n="54">sì operando che mi' alma ti renda.</l>
    </lg>
    <lg n="19">
     <l n="55">Alta Regina e degna Imperadrice,</l>
     <l n="56">i' te ne priego per quella allegrezza</l>
     <l n="57">ch'ebbe il tuo cor, come quaggiù si dice,</l>
    </lg>
    <lg n="20">
     <l n="58">quando salisti innell'etterna altezza,</l>
     <l n="59">nell'alta gloria infinita e gioconda</l>
     <l n="60">che non si può discerner suo bellezza.</l>
    </lg>
    <lg n="21">
     <l n="61">E ogni grazia di lassù abbonda</l>
     <l n="62">a chi a te con umil cor s' inchina:</l>
     <l n="63">fa' che 'l mie cor a te sempre risponda.</l>
    </lg>
    <lg n="22">
     <l n="64">O rilucente stella mattutina,</l>
     <l n="65">tu se' quel lume e se' quella fiammella</l>
     <l n="66">che dà splendor da sera e da mattina</l>
    </lg>
    <lg n="23">
     <l n="67">e sempre volgi la tuo faccia bella</l>
     <l n="68">al tuo Figliuol, per noi sempre pregando,</l>
     <l n="69">mostrandogli del petto tue mammella;</l>
    </lg>
    <lg n="24">
     <l n="70">dicendo: - Figliol mio, deh, pensa quando</l>
     <l n="71">i' t'allevai nel mondo in tante pene:</l>
     <l n="72">del petto mio ti venni utricando.</l>
    </lg>
    <lg n="25">
     <l n="73">O dolce Figliuol mio, se mi vuo' bene,</l>
     <l n="74">abbi compassion de' peccatori;</l>
     <l n="75">fagli venire alle glorie serene,</l>
    </lg>
    <lg n="26">
     <l n="76">e guardagli da' vizi e dagli errori,</l>
     <l n="77">difendigli da tanti tesi lacci</l>
     <l n="78">quant' è in ogni parte drento e fori,</l>
    </lg>
    <lg n="27">
     <l n="79">sì che 'l falso nimico non gli abbracci</l>
     <l n="80">come sempre disia e sempre attende,</l>
     <l n="81">e mai non resta di dar loro impacci -.</l>
    </lg>
    <lg n="28">
     <l n="82">Madre, tu se' la spada che difende</l>
     <l n="83">l'anime nostre da tanti martiri,</l>
     <l n="84">e pur ciascun mal merito ti rende.</l>
    </lg>
    <lg n="29">
     <l n="85">Esaldi, Madre pia, e mie' sospiri;</l>
     <l n="86">concedi grazia al mio pretato core</l>
     <l n="87">che sempre il tuo voler seco mi tiri.</l>
    </lg>
    <lg n="30">
     <l n="88">Dolgonmi e giorni e tutte quante l'ore</l>
     <l n="89">ch' i' ho lasciato andar sanza alcun frutto,</l>
     <l n="90">e honne a render conto al mie Signore.</l>
    </lg>
    <lg n="31">
     <l n="91">Moro di doglia e son mezzo distrutto</l>
     <l n="92">pensando con che core o che aldace</l>
     <l n="93">i' gli anderò innanzi così brutto.</l>
    </lg>
    <lg n="32">
     <l n="94">Però, Regina, i' t'addimando pace:</l>
     <l n="95">i' so che tu mi puoi trar d'ogni guerra,</l>
     <l n="96">e d'ogni buon principio se' capace.</l>
    </lg>
    <lg n="33">
     <l n="97">Umilemente ginocchioni in terra</l>
     <l n="98">dico mie colpa di ciascuno errore,</l>
     <l n="99">ed ogni volta più che 'l mie cor erra,</l>
    </lg>
    <lg n="34">
     <l n="100">lagrimando e piangendo con dolore:</l>
     <l n="101">dammi grazia ch' i' pensi a' mie' peccati,</l>
     <l n="102">sì che pace mi renda il Criatore.</l>
    </lg>
    <lg n="35">
     <l n="103">I' ho sì gran paura ch' E' non guati</l>
     <l n="104">all'ostinato core ch' i' ho avuto,</l>
     <l n="105">che non mi mandi fra gli altri scacciati.</l>
    </lg>
    <lg n="36">
     <l n="106">Se la mie mente avessi conosciuto</l>
     <l n="107">com'ella conosce ora a questo punto,</l>
     <l n="108">in tanti errori i' non sarei caduto;</l>
    </lg>
    <lg n="37">
     <l n="109">e tanto m'ero col mondo congiunto</l>
     <l n="110">e nel vizio carnal fragile e brutto,</l>
     <l n="111">che all'etterno Iddio pensavo punto.</l>
    </lg>
    <lg n="38">
     <l n="112">Nella mie vita ho fatto poco frutto:</l>
     <l n="113">perdonimi chi n' ha giusta balia,</l>
     <l n="114">che lo può fare ed è signor del tutto.</l>
    </lg>
    <lg n="39">
     <l n="115">Deh, priegalo per me, dolce Maria!</l>
    </lg>
   </lg>
  </body>
 </text>
</TEI>