{
    "poem_title": "Poesie - 144",
    "author": "Carlo Porta",
    "manually_checked": false,
    "stanzas": [
        {
            "stanza_number": 1,
            "stanza_type": null,
            "lines": [
                {
                    "line_number": 1,
                    "line_text": "Sura donna Clarin con sò permess,",
                    "metrical_pattern": null,
                    "line_length": null,
                    "words": [
                        {
                            "word_text": "Sura"
                        },
                        {
                            "word_text": "donna"
                        },
                        {
                            "word_text": "Clarin"
                        },
                        {
                            "word_text": "con"
                        },
                        {
                            "word_text": "sò"
                        },
                        {
                            "word_text": "permess,"
                        }
                    ]
                },
                {
                    "line_number": 2,
                    "line_text": "incoeu che l'è el sò dì,",
                    "metrical_pattern": null,
                    "line_length": null,
                    "words": [
                        {
                            "word_text": "incoeu"
                        },
                        {
                            "word_text": "che"
                        },
                        {
                            "word_text": "l'è"
                        },
                        {
                            "word_text": "el"
                        },
                        {
                            "word_text": "sò"
                        },
                        {
                            "word_text": "dì,"
                        }
                    ]
                },
                {
                    "line_number": 3,
                    "line_text": "sont chì a cuntagh quattar gandôll anch mì,",
                    "metrical_pattern": null,
                    "line_length": null,
                    "words": [
                        {
                            "word_text": "sont"
                        },
                        {
                            "word_text": "chì"
                        },
                        {
                            "word_text": "a"
                        },
                        {
                            "word_text": "cuntagh"
                        },
                        {
                            "word_text": "quattar"
                        },
                        {
                            "word_text": "gandôll"
                        },
                        {
                            "word_text": "anch"
                        },
                        {
                            "word_text": "mì,"
                        }
                    ]
                },
                {
                    "line_number": 4,
                    "line_text": "cioè a basagh la man",
                    "metrical_pattern": null,
                    "line_length": null,
                    "words": [
                        {
                            "word_text": "cioè"
                        },
                        {
                            "word_text": "a"
                        },
                        {
                            "word_text": "basagh"
                        },
                        {
                            "word_text": "la"
                        },
                        {
                            "word_text": "man"
                        }
                    ]
                },
                {
                    "line_number": 5,
                    "line_text": "e a inguraghen cent d'olter tutt l'istess",
                    "metrical_pattern": null,
                    "line_length": null,
                    "words": [
                        {
                            "word_text": "e"
                        },
                        {
                            "word_text": "a"
                        },
                        {
                            "word_text": "inguraghen"
                        },
                        {
                            "word_text": "cent"
                        },
                        {
                            "word_text": "d'olter"
                        },
                        {
                            "word_text": "tutt"
                        },
                        {
                            "word_text": "l'istess"
                        }
                    ]
                },
                {
                    "line_number": 6,
                    "line_text": "de god a mezz col sò sur don Gajtan.",
                    "metrical_pattern": null,
                    "line_length": null,
                    "words": [
                        {
                            "word_text": "de"
                        },
                        {
                            "word_text": "god"
                        },
                        {
                            "word_text": "a"
                        },
                        {
                            "word_text": "mezz"
                        },
                        {
                            "word_text": "col"
                        },
                        {
                            "word_text": "sò"
                        },
                        {
                            "word_text": "sur"
                        },
                        {
                            "word_text": "don"
                        },
                        {
                            "word_text": "Gajtan."
                        }
                    ]
                },
                {
                    "line_number": 7,
                    "line_text": "In quanto poeù ai gandôll,",
                    "metrical_pattern": null,
                    "line_length": null,
                    "words": [
                        {
                            "word_text": "In"
                        },
                        {
                            "word_text": "quanto"
                        },
                        {
                            "word_text": "poeù"
                        },
                        {
                            "word_text": "ai"
                        },
                        {
                            "word_text": "gandôll,"
                        }
                    ]
                },
                {
                    "line_number": 8,
                    "line_text": "per no cuntaghj in moeud ch'el sò consort",
                    "metrical_pattern": null,
                    "line_length": null,
                    "words": [
                        {
                            "word_text": "per"
                        },
                        {
                            "word_text": "no"
                        },
                        {
                            "word_text": "cuntaghj"
                        },
                        {
                            "word_text": "in"
                        },
                        {
                            "word_text": "moeud"
                        },
                        {
                            "word_text": "ch'el"
                        },
                        {
                            "word_text": "sò"
                        },
                        {
                            "word_text": "consort"
                        }
                    ]
                },
                {
                    "line_number": 9,
                    "line_text": "el faga di castij",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "faga"
                        },
                        {
                            "word_text": "di"
                        },
                        {
                            "word_text": "castij"
                        }
                    ]
                },
                {
                    "line_number": 10,
                    "line_text": "o el l'abbia per intort,",
                    "metrical_pattern": null,
                    "line_length": null,
                    "words": [
                        {
                            "word_text": "o"
                        },
                        {
                            "word_text": "el"
                        },
                        {
                            "word_text": "l'abbia"
                        },
                        {
                            "word_text": "per"
                        },
                        {
                            "word_text": "intort,"
                        }
                    ]
                },
                {
                    "line_number": 11,
                    "line_text": "gh'j mandi dent sconduu in sti remissij",
                    "metrical_pattern": null,
                    "line_length": null,
                    "words": [
                        {
                            "word_text": "gh'j"
                        },
                        {
                            "word_text": "mandi"
                        },
                        {
                            "word_text": "dent"
                        },
                        {
                            "word_text": "sconduu"
                        },
                        {
                            "word_text": "in"
                        },
                        {
                            "word_text": "sti"
                        },
                        {
                            "word_text": "remissij"
                        }
                    ]
                },
                {
                    "line_number": 12,
                    "line_text": "che me riven de Monscia appunt in st'ora",
                    "metrical_pattern": null,
                    "line_length": null,
                    "words": [
                        {
                            "word_text": "che"
                        },
                        {
                            "word_text": "me"
                        },
                        {
                            "word_text": "riven"
                        },
                        {
                            "word_text": "de"
                        },
                        {
                            "word_text": "Monscia"
                        },
                        {
                            "word_text": "appunt"
                        },
                        {
                            "word_text": "in"
                        },
                        {
                            "word_text": "st'ora"
                        }
                    ]
                },
                {
                    "line_number": 13,
                    "line_text": "per bona ispirazion de la fattora.",
                    "metrical_pattern": null,
                    "line_length": null,
                    "words": [
                        {
                            "word_text": "per"
                        },
                        {
                            "word_text": "bona"
                        },
                        {
                            "word_text": "ispirazion"
                        },
                        {
                            "word_text": "de"
                        },
                        {
                            "word_text": "la"
                        },
                        {
                            "word_text": "fattora."
                        }
                    ]
                },
                {
                    "line_number": 14,
                    "line_text": "Se poeù el sur don Gajtan de prepotent,",
                    "metrical_pattern": null,
                    "line_length": null,
                    "words": [
                        {
                            "word_text": "Se"
                        },
                        {
                            "word_text": "poeù"
                        },
                        {
                            "word_text": "el"
                        },
                        {
                            "word_text": "sur"
                        },
                        {
                            "word_text": "don"
                        },
                        {
                            "word_text": "Gajtan"
                        },
                        {
                            "word_text": "de"
                        },
                        {
                            "word_text": "prepotent,"
                        }
                    ]
                },
                {
                    "line_number": 15,
                    "line_text": "minga content del môll,",
                    "metrical_pattern": null,
                    "line_length": null,
                    "words": [
                        {
                            "word_text": "minga"
                        },
                        {
                            "word_text": "content"
                        },
                        {
                            "word_text": "del"
                        },
                        {
                            "word_text": "môll,"
                        }
                    ]
                },
                {
                    "line_number": 16,
                    "line_text": "el voress andà a toeulla anch coj gandôll,",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "voress"
                        },
                        {
                            "word_text": "andà"
                        },
                        {
                            "word_text": "a"
                        },
                        {
                            "word_text": "toeulla"
                        },
                        {
                            "word_text": "anch"
                        },
                        {
                            "word_text": "coj"
                        },
                        {
                            "word_text": "gandôll,"
                        }
                    ]
                },
                {
                    "line_number": 17,
                    "line_text": "patron: ch'el faga pur come ghe par,",
                    "metrical_pattern": null,
                    "line_length": null,
                    "words": [
                        {
                            "word_text": "patron:"
                        },
                        {
                            "word_text": "ch'el"
                        },
                        {
                            "word_text": "faga"
                        },
                        {
                            "word_text": "pur"
                        },
                        {
                            "word_text": "come"
                        },
                        {
                            "word_text": "ghe"
                        },
                        {
                            "word_text": "par,"
                        }
                    ]
                },
                {
                    "line_number": 18,
                    "line_text": "infin sò dagn s'el trovarà l'amar.",
                    "metrical_pattern": null,
                    "line_length": null,
                    "words": [
                        {
                            "word_text": "infin"
                        },
                        {
                            "word_text": "sò"
                        },
                        {
                            "word_text": "dagn"
                        },
                        {
                            "word_text": "s'el"
                        },
                        {
                            "word_text": "trovarà"
                        },
                        {
                            "word_text": "l'amar."
                        }
                    ]
                }
            ],
            "stanza_text": "Sura donna Clarin con sò permess,\nincoeu che l'è el sò dì,\nsont chì a cuntagh quattar gandôll anch mì,\ncioè a basagh la man\ne a inguraghen cent d'olter tutt l'istess\nde god a mezz col sò sur don Gajtan.\nIn quanto poeù ai gandôll,\nper no cuntaghj in moeud ch'el sò consort\nel faga di castij\no el l'abbia per intort,\ngh'j mandi dent sconduu in sti remissij\nche me riven de Monscia appunt in st'ora\nper bona ispirazion de la fattora.\nSe poeù el sur don Gajtan de prepotent,\nminga content del môll,\nel voress andà a toeulla anch coj gandôll,\npatron: ch'el faga pur come ghe par,\ninfin sò dagn s'el trovarà l'amar."
        }
    ],
    "corpus": "bibit"
}