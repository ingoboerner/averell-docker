{
    "poem_title": "Poesie - 10",
    "author": "Carlo Porta",
    "manually_checked": false,
    "stanzas": [
        {
            "stanza_number": 1,
            "stanza_type": null,
            "lines": [
                {
                    "line_number": 1,
                    "line_text": "On Pret, omm spaguresg, per la pagura",
                    "metrical_pattern": null,
                    "line_length": null,
                    "words": [
                        {
                            "word_text": "On"
                        },
                        {
                            "word_text": "Pret,"
                        },
                        {
                            "word_text": "omm"
                        },
                        {
                            "word_text": "spaguresg,"
                        },
                        {
                            "word_text": "per"
                        },
                        {
                            "word_text": "la"
                        },
                        {
                            "word_text": "pagura"
                        }
                    ]
                },
                {
                    "line_number": 2,
                    "line_text": "de vess rebaltaa in legn, l'ha stimaa ben",
                    "metrical_pattern": null,
                    "line_length": null,
                    "words": [
                        {
                            "word_text": "de"
                        },
                        {
                            "word_text": "vess"
                        },
                        {
                            "word_text": "rebaltaa"
                        },
                        {
                            "word_text": "in"
                        },
                        {
                            "word_text": "legn,"
                        },
                        {
                            "word_text": "l'ha"
                        },
                        {
                            "word_text": "stimaa"
                        },
                        {
                            "word_text": "ben"
                        }
                    ]
                },
                {
                    "line_number": 3,
                    "line_text": "d'andà in barchett perfina alla sova Cura,",
                    "metrical_pattern": null,
                    "line_length": null,
                    "words": [
                        {
                            "word_text": "d'andà"
                        },
                        {
                            "word_text": "in"
                        },
                        {
                            "word_text": "barchett"
                        },
                        {
                            "word_text": "perfina"
                        },
                        {
                            "word_text": "alla"
                        },
                        {
                            "word_text": "sova"
                        },
                        {
                            "word_text": "Cura,"
                        }
                    ]
                },
                {
                    "line_number": 4,
                    "line_text": "che se va soeuli comè on car de fen;",
                    "metrical_pattern": null,
                    "line_length": null,
                    "words": [
                        {
                            "word_text": "che"
                        },
                        {
                            "word_text": "se"
                        },
                        {
                            "word_text": "va"
                        },
                        {
                            "word_text": "soeuli"
                        },
                        {
                            "word_text": "comè"
                        },
                        {
                            "word_text": "on"
                        },
                        {
                            "word_text": "car"
                        },
                        {
                            "word_text": "de"
                        },
                        {
                            "word_text": "fen;"
                        }
                    ]
                },
                {
                    "line_number": 5,
                    "line_text": "e el s'è imbarcaa cont ona sova sorella,",
                    "metrical_pattern": null,
                    "line_length": null,
                    "words": [
                        {
                            "word_text": "e"
                        },
                        {
                            "word_text": "el"
                        },
                        {
                            "word_text": "s'è"
                        },
                        {
                            "word_text": "imbarcaa"
                        },
                        {
                            "word_text": "cont"
                        },
                        {
                            "word_text": "ona"
                        },
                        {
                            "word_text": "sova"
                        },
                        {
                            "word_text": "sorella,"
                        }
                    ]
                },
                {
                    "line_number": 6,
                    "line_text": "e quaj amis al Pont della Gabella.",
                    "metrical_pattern": null,
                    "line_length": null,
                    "words": [
                        {
                            "word_text": "e"
                        },
                        {
                            "word_text": "quaj"
                        },
                        {
                            "word_text": "amis"
                        },
                        {
                            "word_text": "al"
                        },
                        {
                            "word_text": "Pont"
                        },
                        {
                            "word_text": "della"
                        },
                        {
                            "word_text": "Gabella."
                        }
                    ]
                }
            ],
            "stanza_text": "On Pret, omm spaguresg, per la pagura\nde vess rebaltaa in legn, l'ha stimaa ben\nd'andà in barchett perfina alla sova Cura,\nche se va soeuli comè on car de fen;\ne el s'è imbarcaa cont ona sova sorella,\ne quaj amis al Pont della Gabella."
        },
        {
            "stanza_number": 2,
            "stanza_type": null,
            "lines": [
                {
                    "line_number": 7,
                    "line_text": "L'era d'inverna, e quand l'è staa a mitaa",
                    "metrical_pattern": null,
                    "line_length": null,
                    "words": [
                        {
                            "word_text": "L'era"
                        },
                        {
                            "word_text": "d'inverna,"
                        },
                        {
                            "word_text": "e"
                        },
                        {
                            "word_text": "quand"
                        },
                        {
                            "word_text": "l'è"
                        },
                        {
                            "word_text": "staa"
                        },
                        {
                            "word_text": "a"
                        },
                        {
                            "word_text": "mitaa"
                        }
                    ]
                },
                {
                    "line_number": 8,
                    "line_text": "del sò viagg, vers l'ora del mezz dì",
                    "metrical_pattern": null,
                    "line_length": null,
                    "words": [
                        {
                            "word_text": "del"
                        },
                        {
                            "word_text": "sò"
                        },
                        {
                            "word_text": "viagg,"
                        },
                        {
                            "word_text": "vers"
                        },
                        {
                            "word_text": "l'ora"
                        },
                        {
                            "word_text": "del"
                        },
                        {
                            "word_text": "mezz"
                        },
                        {
                            "word_text": "dì"
                        }
                    ]
                },
                {
                    "line_number": 9,
                    "line_text": "el s'è mostraa dojos, e conturbaa",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "s'è"
                        },
                        {
                            "word_text": "mostraa"
                        },
                        {
                            "word_text": "dojos,"
                        },
                        {
                            "word_text": "e"
                        },
                        {
                            "word_text": "conturbaa"
                        }
                    ]
                },
                {
                    "line_number": 10,
                    "line_text": "perchè el sò cuu l'ha comenzaa a tossì",
                    "metrical_pattern": null,
                    "line_length": null,
                    "words": [
                        {
                            "word_text": "perchè"
                        },
                        {
                            "word_text": "el"
                        },
                        {
                            "word_text": "sò"
                        },
                        {
                            "word_text": "cuu"
                        },
                        {
                            "word_text": "l'ha"
                        },
                        {
                            "word_text": "comenzaa"
                        },
                        {
                            "word_text": "a"
                        },
                        {
                            "word_text": "tossì"
                        }
                    ]
                },
                {
                    "line_number": 11,
                    "line_text": "de moeud, che per noo mett quell scior al ciar",
                    "metrical_pattern": null,
                    "line_length": null,
                    "words": [
                        {
                            "word_text": "de"
                        },
                        {
                            "word_text": "moeud,"
                        },
                        {
                            "word_text": "che"
                        },
                        {
                            "word_text": "per"
                        },
                        {
                            "word_text": "noo"
                        },
                        {
                            "word_text": "mett"
                        },
                        {
                            "word_text": "quell"
                        },
                        {
                            "word_text": "scior"
                        },
                        {
                            "word_text": "al"
                        },
                        {
                            "word_text": "ciar"
                        }
                    ]
                },
                {
                    "line_number": 12,
                    "line_text": "l'eva asquas per sporcass con l'ultem spar.",
                    "metrical_pattern": null,
                    "line_length": null,
                    "words": [
                        {
                            "word_text": "l'eva"
                        },
                        {
                            "word_text": "asquas"
                        },
                        {
                            "word_text": "per"
                        },
                        {
                            "word_text": "sporcass"
                        },
                        {
                            "word_text": "con"
                        },
                        {
                            "word_text": "l'ultem"
                        },
                        {
                            "word_text": "spar."
                        }
                    ]
                }
            ],
            "stanza_text": "L'era d'inverna, e quand l'è staa a mitaa\ndel sò viagg, vers l'ora del mezz dì\nel s'è mostraa dojos, e conturbaa\nperchè el sò cuu l'ha comenzaa a tossì\nde moeud, che per noo mett quell scior al ciar\nl'eva asquas per sporcass con l'ultem spar."
        },
        {
            "stanza_number": 3,
            "stanza_type": null,
            "lines": [
                {
                    "line_number": 13,
                    "line_text": "On amis ch'el le ved tutt in stremizzi,",
                    "metrical_pattern": null,
                    "line_length": null,
                    "words": [
                        {
                            "word_text": "On"
                        },
                        {
                            "word_text": "amis"
                        },
                        {
                            "word_text": "ch'el"
                        },
                        {
                            "word_text": "le"
                        },
                        {
                            "word_text": "ved"
                        },
                        {
                            "word_text": "tutt"
                        },
                        {
                            "word_text": "in"
                        },
                        {
                            "word_text": "stremizzi,"
                        }
                    ]
                },
                {
                    "line_number": 14,
                    "line_text": "el ghe dis: O Piovan cossa gh'avii?",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "ghe"
                        },
                        {
                            "word_text": "dis:"
                        },
                        {
                            "word_text": "O"
                        },
                        {
                            "word_text": "Piovan"
                        },
                        {
                            "word_text": "cossa"
                        },
                        {
                            "word_text": "gh'avii?"
                        }
                    ]
                },
                {
                    "line_number": 15,
                    "line_text": "v'han fors tolt a Milan el benefizzi?",
                    "metrical_pattern": null,
                    "line_length": null,
                    "words": [
                        {
                            "word_text": "v'han"
                        },
                        {
                            "word_text": "fors"
                        },
                        {
                            "word_text": "tolt"
                        },
                        {
                            "word_text": "a"
                        },
                        {
                            "word_text": "Milan"
                        },
                        {
                            "word_text": "el"
                        },
                        {
                            "word_text": "benefizzi?"
                        }
                    ]
                },
                {
                    "line_number": 16,
                    "line_text": "ve sentii maa? v'han faa quaj coss? disii.",
                    "metrical_pattern": null,
                    "line_length": null,
                    "words": [
                        {
                            "word_text": "ve"
                        },
                        {
                            "word_text": "sentii"
                        },
                        {
                            "word_text": "maa?"
                        },
                        {
                            "word_text": "v'han"
                        },
                        {
                            "word_text": "faa"
                        },
                        {
                            "word_text": "quaj"
                        },
                        {
                            "word_text": "coss?"
                        },
                        {
                            "word_text": "disii."
                        }
                    ]
                },
                {
                    "line_number": 17,
                    "line_text": "Lù el le tira da part, e el dis: Oibò,",
                    "metrical_pattern": null,
                    "line_length": null,
                    "words": [
                        {
                            "word_text": "Lù"
                        },
                        {
                            "word_text": "el"
                        },
                        {
                            "word_text": "le"
                        },
                        {
                            "word_text": "tira"
                        },
                        {
                            "word_text": "da"
                        },
                        {
                            "word_text": "part,"
                        },
                        {
                            "word_text": "e"
                        },
                        {
                            "word_text": "el"
                        },
                        {
                            "word_text": "dis:"
                        },
                        {
                            "word_text": "Oibò,"
                        }
                    ]
                },
                {
                    "line_number": 18,
                    "line_text": "gh'hoo voeuja de cagà, poss fala nò.",
                    "metrical_pattern": null,
                    "line_length": null,
                    "words": [
                        {
                            "word_text": "gh'hoo"
                        },
                        {
                            "word_text": "voeuja"
                        },
                        {
                            "word_text": "de"
                        },
                        {
                            "word_text": "cagà,"
                        },
                        {
                            "word_text": "poss"
                        },
                        {
                            "word_text": "fala"
                        },
                        {
                            "word_text": "nò."
                        }
                    ]
                }
            ],
            "stanza_text": "On amis ch'el le ved tutt in stremizzi,\nel ghe dis: O Piovan cossa gh'avii?\nv'han fors tolt a Milan el benefizzi?\nve sentii maa? v'han faa quaj coss? disii.\nLù el le tira da part, e el dis: Oibò,\ngh'hoo voeuja de cagà, poss fala nò."
        },
        {
            "stanza_number": 4,
            "stanza_type": null,
            "lines": [
                {
                    "line_number": 19,
                    "line_text": "Lì el ghe cunta el motivv d'impediment.",
                    "metrical_pattern": null,
                    "line_length": null,
                    "words": [
                        {
                            "word_text": "Lì"
                        },
                        {
                            "word_text": "el"
                        },
                        {
                            "word_text": "ghe"
                        },
                        {
                            "word_text": "cunta"
                        },
                        {
                            "word_text": "el"
                        },
                        {
                            "word_text": "motivv"
                        },
                        {
                            "word_text": "d'impediment."
                        }
                    ]
                },
                {
                    "line_number": 20,
                    "line_text": "El dà on'oggiada attorna el bon compagn,",
                    "metrical_pattern": null,
                    "line_length": null,
                    "words": [
                        {
                            "word_text": "El"
                        },
                        {
                            "word_text": "dà"
                        },
                        {
                            "word_text": "on'oggiada"
                        },
                        {
                            "word_text": "attorna"
                        },
                        {
                            "word_text": "el"
                        },
                        {
                            "word_text": "bon"
                        },
                        {
                            "word_text": "compagn,"
                        }
                    ]
                },
                {
                    "line_number": 21,
                    "line_text": "poeù el dis: Te là on strival, caghegh pur dent,",
                    "metrical_pattern": null,
                    "line_length": null,
                    "words": [
                        {
                            "word_text": "poeù"
                        },
                        {
                            "word_text": "el"
                        },
                        {
                            "word_text": "dis:"
                        },
                        {
                            "word_text": "Te"
                        },
                        {
                            "word_text": "là"
                        },
                        {
                            "word_text": "on"
                        },
                        {
                            "word_text": "strival,"
                        },
                        {
                            "word_text": "caghegh"
                        },
                        {
                            "word_text": "pur"
                        },
                        {
                            "word_text": "dent,"
                        }
                    ]
                },
                {
                    "line_number": 22,
                    "line_text": "che mì te faroo scur cont i mee pagn;",
                    "metrical_pattern": null,
                    "line_length": null,
                    "words": [
                        {
                            "word_text": "che"
                        },
                        {
                            "word_text": "mì"
                        },
                        {
                            "word_text": "te"
                        },
                        {
                            "word_text": "faroo"
                        },
                        {
                            "word_text": "scur"
                        },
                        {
                            "word_text": "cont"
                        },
                        {
                            "word_text": "i"
                        },
                        {
                            "word_text": "mee"
                        },
                        {
                            "word_text": "pagn;"
                        }
                    ]
                },
                {
                    "line_number": 23,
                    "line_text": "e ditt, e fatt el tira giò i colzon,",
                    "metrical_pattern": null,
                    "line_length": null,
                    "words": [
                        {
                            "word_text": "e"
                        },
                        {
                            "word_text": "ditt,"
                        },
                        {
                            "word_text": "e"
                        },
                        {
                            "word_text": "fatt"
                        },
                        {
                            "word_text": "el"
                        },
                        {
                            "word_text": "tira"
                        },
                        {
                            "word_text": "giò"
                        },
                        {
                            "word_text": "i"
                        },
                        {
                            "word_text": "colzon,"
                        }
                    ]
                },
                {
                    "line_number": 24,
                    "line_text": "l'olter el fà denanz de bastion.",
                    "metrical_pattern": null,
                    "line_length": null,
                    "words": [
                        {
                            "word_text": "l'olter"
                        },
                        {
                            "word_text": "el"
                        },
                        {
                            "word_text": "fà"
                        },
                        {
                            "word_text": "denanz"
                        },
                        {
                            "word_text": "de"
                        },
                        {
                            "word_text": "bastion."
                        }
                    ]
                }
            ],
            "stanza_text": "Lì el ghe cunta el motivv d'impediment.\nEl dà on'oggiada attorna el bon compagn,\npoeù el dis: Te là on strival, caghegh pur dent,\nche mì te faroo scur cont i mee pagn;\ne ditt, e fatt el tira giò i colzon,\nl'olter el fà denanz de bastion."
        },
        {
            "stanza_number": 5,
            "stanza_type": null,
            "lines": [
                {
                    "line_number": 25,
                    "line_text": "Riven al Port, e lì in del scaregà",
                    "metrical_pattern": null,
                    "line_length": null,
                    "words": [
                        {
                            "word_text": "Riven"
                        },
                        {
                            "word_text": "al"
                        },
                        {
                            "word_text": "Port,"
                        },
                        {
                            "word_text": "e"
                        },
                        {
                            "word_text": "lì"
                        },
                        {
                            "word_text": "in"
                        },
                        {
                            "word_text": "del"
                        },
                        {
                            "word_text": "scaregà"
                        }
                    ]
                },
                {
                    "line_number": 26,
                    "line_text": "on facchin mezz Monsciasch, mezz Venezian",
                    "metrical_pattern": null,
                    "line_length": null,
                    "words": [
                        {
                            "word_text": "on"
                        },
                        {
                            "word_text": "facchin"
                        },
                        {
                            "word_text": "mezz"
                        },
                        {
                            "word_text": "Monsciasch,"
                        },
                        {
                            "word_text": "mezz"
                        },
                        {
                            "word_text": "Venezian"
                        }
                    ]
                },
                {
                    "line_number": 27,
                    "line_text": "el toeu sù quij strivai giust de portà,",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "toeu"
                        },
                        {
                            "word_text": "sù"
                        },
                        {
                            "word_text": "quij"
                        },
                        {
                            "word_text": "strivai"
                        },
                        {
                            "word_text": "giust"
                        },
                        {
                            "word_text": "de"
                        },
                        {
                            "word_text": "portà,"
                        }
                    ]
                },
                {
                    "line_number": 28,
                    "line_text": "dovè gh'avea cagaa quell bon Piovan.",
                    "metrical_pattern": null,
                    "line_length": null,
                    "words": [
                        {
                            "word_text": "dovè"
                        },
                        {
                            "word_text": "gh'avea"
                        },
                        {
                            "word_text": "cagaa"
                        },
                        {
                            "word_text": "quell"
                        },
                        {
                            "word_text": "bon"
                        },
                        {
                            "word_text": "Piovan."
                        }
                    ]
                },
                {
                    "line_number": 29,
                    "line_text": "Vun ch'el saveva el fatt, el s'è naccort,",
                    "metrical_pattern": null,
                    "line_length": null,
                    "words": [
                        {
                            "word_text": "Vun"
                        },
                        {
                            "word_text": "ch'el"
                        },
                        {
                            "word_text": "saveva"
                        },
                        {
                            "word_text": "el"
                        },
                        {
                            "word_text": "fatt,"
                        },
                        {
                            "word_text": "el"
                        },
                        {
                            "word_text": "s'è"
                        },
                        {
                            "word_text": "naccort,"
                        }
                    ]
                },
                {
                    "line_number": 30,
                    "line_text": "che al facchin ghe pareven on pes mort,",
                    "metrical_pattern": null,
                    "line_length": null,
                    "words": [
                        {
                            "word_text": "che"
                        },
                        {
                            "word_text": "al"
                        },
                        {
                            "word_text": "facchin"
                        },
                        {
                            "word_text": "ghe"
                        },
                        {
                            "word_text": "pareven"
                        },
                        {
                            "word_text": "on"
                        },
                        {
                            "word_text": "pes"
                        },
                        {
                            "word_text": "mort,"
                        }
                    ]
                }
            ],
            "stanza_text": "Riven al Port, e lì in del scaregà\non facchin mezz Monsciasch, mezz Venezian\nel toeu sù quij strivai giust de portà,\ndovè gh'avea cagaa quell bon Piovan.\nVun ch'el saveva el fatt, el s'è naccort,\nche al facchin ghe pareven on pes mort,"
        },
        {
            "stanza_number": 6,
            "stanza_type": null,
            "lines": [
                {
                    "line_number": 31,
                    "line_text": "e che dai facc, ch'el fava el ghe pareva",
                    "metrical_pattern": null,
                    "line_length": null,
                    "words": [
                        {
                            "word_text": "e"
                        },
                        {
                            "word_text": "che"
                        },
                        {
                            "word_text": "dai"
                        },
                        {
                            "word_text": "facc,"
                        },
                        {
                            "word_text": "ch'el"
                        },
                        {
                            "word_text": "fava"
                        },
                        {
                            "word_text": "el"
                        },
                        {
                            "word_text": "ghe"
                        },
                        {
                            "word_text": "pareva"
                        }
                    ]
                },
                {
                    "line_number": 32,
                    "line_text": "ben petitos de mettegh dent i man;",
                    "metrical_pattern": null,
                    "line_length": null,
                    "words": [
                        {
                            "word_text": "ben"
                        },
                        {
                            "word_text": "petitos"
                        },
                        {
                            "word_text": "de"
                        },
                        {
                            "word_text": "mettegh"
                        },
                        {
                            "word_text": "dent"
                        },
                        {
                            "word_text": "i"
                        },
                        {
                            "word_text": "man;"
                        }
                    ]
                },
                {
                    "line_number": 33,
                    "line_text": "ma quest, che l'era lì dove le voreva,",
                    "metrical_pattern": null,
                    "line_length": null,
                    "words": [
                        {
                            "word_text": "ma"
                        },
                        {
                            "word_text": "quest,"
                        },
                        {
                            "word_text": "che"
                        },
                        {
                            "word_text": "l'era"
                        },
                        {
                            "word_text": "lì"
                        },
                        {
                            "word_text": "dove"
                        },
                        {
                            "word_text": "le"
                        },
                        {
                            "word_text": "voreva,"
                        }
                    ]
                },
                {
                    "line_number": 34,
                    "line_text": "el ghe fa anem, e el dis: O Venezian,",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "ghe"
                        },
                        {
                            "word_text": "fa"
                        },
                        {
                            "word_text": "anem,"
                        },
                        {
                            "word_text": "e"
                        },
                        {
                            "word_text": "el"
                        },
                        {
                            "word_text": "dis:"
                        },
                        {
                            "word_text": "O"
                        },
                        {
                            "word_text": "Venezian,"
                        }
                    ]
                },
                {
                    "line_number": 35,
                    "line_text": "là robba pur, ch'hin tutt calzett de seda,",
                    "metrical_pattern": null,
                    "line_length": null,
                    "words": [
                        {
                            "word_text": "là"
                        },
                        {
                            "word_text": "robba"
                        },
                        {
                            "word_text": "pur,"
                        },
                        {
                            "word_text": "ch'hin"
                        },
                        {
                            "word_text": "tutt"
                        },
                        {
                            "word_text": "calzett"
                        },
                        {
                            "word_text": "de"
                        },
                        {
                            "word_text": "seda,"
                        }
                    ]
                },
                {
                    "line_number": 36,
                    "line_text": "te faroo scur, perché nessun te veda.",
                    "metrical_pattern": null,
                    "line_length": null,
                    "words": [
                        {
                            "word_text": "te"
                        },
                        {
                            "word_text": "faroo"
                        },
                        {
                            "word_text": "scur,"
                        },
                        {
                            "word_text": "perché"
                        },
                        {
                            "word_text": "nessun"
                        },
                        {
                            "word_text": "te"
                        },
                        {
                            "word_text": "veda."
                        }
                    ]
                }
            ],
            "stanza_text": "e che dai facc, ch'el fava el ghe pareva\nben petitos de mettegh dent i man;\nma quest, che l'era lì dove le voreva,\nel ghe fa anem, e el dis: O Venezian,\nlà robba pur, ch'hin tutt calzett de seda,\nte faroo scur, perché nessun te veda."
        },
        {
            "stanza_number": 7,
            "stanza_type": null,
            "lines": [
                {
                    "line_number": 37,
                    "line_text": "El facchin, ch'el se ved a fà coragg,",
                    "metrical_pattern": null,
                    "line_length": null,
                    "words": [
                        {
                            "word_text": "El"
                        },
                        {
                            "word_text": "facchin,"
                        },
                        {
                            "word_text": "ch'el"
                        },
                        {
                            "word_text": "se"
                        },
                        {
                            "word_text": "ved"
                        },
                        {
                            "word_text": "a"
                        },
                        {
                            "word_text": "fà"
                        },
                        {
                            "word_text": "coragg,"
                        }
                    ]
                },
                {
                    "line_number": 38,
                    "line_text": "per noo perd temp el mett senza respond",
                    "metrical_pattern": null,
                    "line_length": null,
                    "words": [
                        {
                            "word_text": "per"
                        },
                        {
                            "word_text": "noo"
                        },
                        {
                            "word_text": "perd"
                        },
                        {
                            "word_text": "temp"
                        },
                        {
                            "word_text": "el"
                        },
                        {
                            "word_text": "mett"
                        },
                        {
                            "word_text": "senza"
                        },
                        {
                            "word_text": "respond"
                        }
                    ]
                },
                {
                    "line_number": 39,
                    "line_text": "denter i sciamp de slanz per dagh el sagg:",
                    "metrical_pattern": null,
                    "line_length": null,
                    "words": [
                        {
                            "word_text": "denter"
                        },
                        {
                            "word_text": "i"
                        },
                        {
                            "word_text": "sciamp"
                        },
                        {
                            "word_text": "de"
                        },
                        {
                            "word_text": "slanz"
                        },
                        {
                            "word_text": "per"
                        },
                        {
                            "word_text": "dagh"
                        },
                        {
                            "word_text": "el"
                        },
                        {
                            "word_text": "sagg:"
                        }
                    ]
                },
                {
                    "line_number": 40,
                    "line_text": "ma quand l'ha sentuu el spess in vers el fond,",
                    "metrical_pattern": null,
                    "line_length": null,
                    "words": [
                        {
                            "word_text": "ma"
                        },
                        {
                            "word_text": "quand"
                        },
                        {
                            "word_text": "l'ha"
                        },
                        {
                            "word_text": "sentuu"
                        },
                        {
                            "word_text": "el"
                        },
                        {
                            "word_text": "spess"
                        },
                        {
                            "word_text": "in"
                        },
                        {
                            "word_text": "vers"
                        },
                        {
                            "word_text": "el"
                        },
                        {
                            "word_text": "fond,"
                        }
                    ]
                },
                {
                    "line_number": 41,
                    "line_text": "el sclamè cont i man pien de mostaerda:",
                    "metrical_pattern": null,
                    "line_length": null,
                    "words": [
                        {
                            "word_text": "el"
                        },
                        {
                            "word_text": "sclamè"
                        },
                        {
                            "word_text": "cont"
                        },
                        {
                            "word_text": "i"
                        },
                        {
                            "word_text": "man"
                        },
                        {
                            "word_text": "pien"
                        },
                        {
                            "word_text": "de"
                        },
                        {
                            "word_text": "mostaerda:"
                        }
                    ]
                },
                {
                    "line_number": 42,
                    "line_text": "No i xe calze de sea... guanti de merda.",
                    "metrical_pattern": null,
                    "line_length": null,
                    "words": [
                        {
                            "word_text": "No"
                        },
                        {
                            "word_text": "i"
                        },
                        {
                            "word_text": "xe"
                        },
                        {
                            "word_text": "calze"
                        },
                        {
                            "word_text": "de"
                        },
                        {
                            "word_text": "sea..."
                        },
                        {
                            "word_text": "guanti"
                        },
                        {
                            "word_text": "de"
                        },
                        {
                            "word_text": "merda."
                        }
                    ]
                }
            ],
            "stanza_text": "El facchin, ch'el se ved a fà coragg,\nper noo perd temp el mett senza respond\ndenter i sciamp de slanz per dagh el sagg:\nma quand l'ha sentuu el spess in vers el fond,\nel sclamè cont i man pien de mostaerda:\nNo i xe calze de sea... guanti de merda."
        }
    ],
    "corpus": "bibit"
}